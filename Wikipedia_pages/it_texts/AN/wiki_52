{"id": "1884676", "revid": "709565", "url": "https://it.wikipedia.org/wiki?curid=1884676", "title": "Episodi de I maghi di Waverly (seconda stagione)", "text": "La seconda stagione della serie televisiva I maghi di Waverly \u00e8 stata trasmessa negli Stati Uniti dal 12 settembre 2008 al 21 agosto 2009 su Disney Channel.\nIn Italia la stagione \u00e8 andata in onda dal 27 febbraio al 4 dicembre 2009 su Disney Channel.\n\"I panta-sapienti\".\nTrama.\nAlex fa parte della squadra di Harper per il \"Tribeca Quiz Bowl\", un decathlon scolastico. Per aiutare Harper, Alex usa i \"Panta-sapienti\", pantaloni che aumentano la conoscenza di chi li indossa. Alex per\u00f2 risponde a tutte le domande mettendo a rischio l'amicizia con Harper. La squadra vince ma, quando Alex si leva i pantaloni, si ritrova con delle gambe scheletriche, effetto collaterale dei pantaloni.\n\"Attenti al lupo\".\nTrama.\nJustin conosce Isabella, una ragazza, tramite WizFace (evidente parodia di Facebook). Tutti i familiari gli consigliano di non fidarsi di una persona conosciuta via internet, ma il ragazzo non li ascolta. Alex nota che Isabella ha dei comportamenti strani. Justin scopre che la ragazza \u00e8 un lupo mannaro e la bacia per non dimostrare alla sorella di avere ragione. Isabella spiega a Justin che chiunque baci un lupo mannaro diventa a sua volta un lupo mannaro e quindi il ragazzo si trasforma. I due fuggono nel parco, dove verranno raggiunti da Theresa e Jerry, che, con un pozione, ritrasformano Justin.\nGuest star: Lauren Nightingale (Renna), Daniele O'Loughlin (Vecchia donna), Andy Pessoa (Alfred), Sarah Ramos (Isabella),\n\"Il diario animato\".\nTrama.\nMax e Justin scoprono il diario segreto della sorella, nel quale Alex ha disegnato un mondo fiabesco dove lei \u00e8 una principessa ed \u00e8 fidanzata con Dean. Purtroppo Gigi, la rivale di Alex, lo prende e, per impedire che la ragazza lo guardi, i fratelli le fanno un incantesimo e, per errore, la fanno entrare nel libro. Ben presto vi entrer\u00e0 anche Alex, che batte a duello Gigi, e, assieme ai fratelli, la fa uscire dal diario. Fortunatamente Gigi non capisce di essere entrata nel diario, ma minaccia di rivelare all'intera scuola i suoi contenuti.\n\"La corsa\".\nTrama.\nAlex non riesce a capire se Dean prova qualcosa per lei perch\u00e9 il ragazzo \u00e8 sempre circondato dai suoi amici. Dean deve partecipare ad una corsa automobilistica ma non ha un'auto. Alex coglie al volo l'occasione e gli offre la vecchia auto di Jerry pensando cos\u00ec di poter passare del tempo con il ragazzo quando effettuer\u00e0 le riparazioni. Ogni volta che Alex prova a parlargli, qualche membro della sua famiglia rovina l'atmosfera. Durante la gara Alex entra nella macchina di Dean grazie alla magia e gli confessa il suo amore, portando per\u00f2 l'auto fuori strada.\n\"Maximan, il fratello di Alex\".\nTrama.\nAlex ha finalmente un appuntamento da sola con Dean. La ragazza scopre che, alla pista di pattinaggio dove dovrebbero andare, c'\u00e8 un muretto dove Dean \u00e8 solito baciare le ragazze; Alex vuole baciare il ragazzo ma allo stesso tempo non vuole avvicinarsi al muretto. Nel frattempo, Max scopre che un ladro si aggira per New York derubando i locali e cos\u00ec si traveste da Maximan, un supereroe che vuole salvare il Waverly Place Sub Station.\nAlex riesce a baciare Dean, il quale \u00e8 felice perch\u00e9 pensa che la ragazza sia diversa da tutte le altre; dopo il bacio,per\u00f2, Alex pensa che Dean non voglia stare con lei allora Alex si arrabbia.\nPurtroppo Alex deve andare via dalla pista subito dopo il bacio perch\u00e9 Justin, che ha lasciato le olimpiadi dei robot, ha bisogno di lei per aiutare Max, che vuole catturare il ladro. Per\u00f2, il ladro era nient'altro che Jerry che voleva che i figli facessero il gioco di squadra. Alla fine, Dean ed Alex si chiariscono.\n\"Salviamo la scuola di magia - Parte 1\".\nTrama.\nLa scuola di Magia \u00e8 stata infestata di palline colorate di plastica, un materiale che respinge la magia, da un mago oscuro che voleva far chiudere l'istituto. La famiglia Russo ospita cos\u00ec alcuni studenti assieme al preside, nella Waverly Sub Station. Nel frattempo Justin riesce a riaprire la scuola chiedendo all'azienda Magico Mondo di ripulire la scuola in cambio di pubblicit\u00e0 nei corridoi dell'istituto.\nFra i ragazzi ospitati da Jerry Russo vi \u00e8 Ronald, un mago che, innamorato di Alex, la seduce. Come primo passo rinchiude Dean, il ragazzo di Alex, nella gelatina con un incantesimo, poi si trasforma nel ragazzo e molla Alex. Dopodich\u00e9, nelle sue vere sembianze, porta Alex sulla Statua della Libert\u00e0, dove le chiede di venire con lui alla Scuola di Magia. Alex decide allora di mettersi con Ronald e viene convinta a lasciare casa. Vengono con lei anche i due fratelli.\n\"Salviamo la scuola di magia - Parte 2\".\nTrama.\nRonald non \u00e8 altro che il figlio dell'uomo che ha infestato la scuola di palline di gomma. Essendo anch'egli malvagio, vuole diventare cos\u00ec potente da diventare preside e cacciare quello attuale. Per farlo deve far diventare malvagia anche Alex. Per raggiungere i suoi scopi Ronald deve riuscire a far giocare Alex a Swing Ball sul tetto della scuola. I due fratelli non l'avvertono in tempo, e diventa malvagia, ma essendo innamorata ancora di Dean, torna alla normalit\u00e0 (l'incantesimo poteva, infatti, essere rotto solo se la ragazza era innamorata di qualcuno). Infine, Alex libera Dean dalla gelatina in cui era intrappolato.\n\"Harper lo sa\".\nTrama.\n\u00c8 il compleanno di Harper e la ragazza organizza la festa ad un convegno di popcon. Alex, nonostante fosse la migliore amica di Harper, decide di non andare alla festa. Per\u00f2 alla fine ci va per un'emergenza nel mondo della magia e per vari motivi litiga con l'amica, perch\u00e9 Harper l'accusa di non essere una buona amica, dato che non pu\u00f2 confessargli il segreto della magia. Poi Alex si fa perdonare dicendo ad Harper tutta la verit\u00e0, dopo essersi fatta quasi scoprire dal mondo degli umani.\n\"Il taxi 804\".\nTrama.\nIl taxi 804, dove \u00e8 nata Alex, deve essere demolito e per questo motivo i suoi genitori sono molto tristi. Cos\u00ec Alex decide di riportarlo in vita con la magia. Purtroppo il taxi si affezioner\u00e0 a lei per avergli ridato la vita, e cercher\u00e0 di starle pi\u00f9 vicino possibile creandole un bel po' di problemi...\nLezione magica dell'episodio: Non posso pensare che questa macchina venga demolita quindi voglio che torni in vita (aggiusta e anima una macchina rotta)\n\"La freccia dell'amore\".\nTrama.\nJerry e Theresa il giorno del loro anniversario iniziano a litigare. Allora Alex chiama Cupido per riappacificarli. Dopo aver fatto innamorare Justin di Harper (Harper \u00e8 sempre stata innamorata di Justin), Max rompe la freccia a Cupido, rendendo i suoi poteri inutilizzabili. I problemi di cuore di Jerry e Theresa verranno risolti grazie ad un avvenimento fortuito. dopo aver riparato la freccia di Cupido, Max la lancia a Theresa, ma per errore colpisce una vecchietta che si innamora di Jerry. Theresa, vedendo la donna invaghita del marito, ha un attacco di gelosia, e capisce quello che prova per il marito.\n\"Il piano B\".\nTrama.\nI ragazzi scelgono una professione alternativa nel caso non riuscissero a diventare maghi: Max farebbe l'illusionista, Alex e Justin formerebbero una band, gli \"Alabaster Carnation\". All'inizio sembra che la band abbia successo, ma si scopre che la folla al loro concerto era solo un incantesimo di Max.\n\"Ah, queste fate...\".\nTrama.\nIl professore di Alex iscrive la ragazza ad una materia facoltativa. Per non frequentarla, Alex decide di far parte di una recita di Peter Pan. Il regista della recita \u00e8 lo stesso Justin Jerry Russo, che riuscir\u00e0 ad andare ad una universit\u00e0 prestigiosa solo se lo spettacolo riuscir\u00e0 bene.\nChiede ad Harper di fare Campanellino (cos\u00ec che lei faccia la sostituta e quindi con buona probabilit\u00e0 niente), ma Harper scivola e si rompe la gamba. Alex trova una fata vera direttamente dal mondo della magia perch\u00e9 la sostituisca.\n\"La settimana della moda\".\nTrama.\n\u00c8 la settimana della moda, ed Harper viene ingaggiata da uno stilista per conservare un vestito importante di una sfilata. La ragazza viene convinta da Alex ad affidarle il vestito avendo un posto dove tenerlo al sicuro da occhi indiscreti. Purtroppo, la maga lo sporca con del cibo, rendendolo inutilizzabile per l'imminente sfilata. Con un incantesimo, fortunatamente, riesce a pulire il vestito, ma la ragazza combina nello stesso tempo un altro guaio: da dei panini avariati alle modelle della sfilata, facendo venir loro il voltastomaco. Per salvare la serata, Alex anima il poster di suo fratello raffigurante una famosa modella.\n\"Un salto nel futuro\".\nTrama.\nHarper scopre che una certa H.J. Darling ha scritto sette libri sulle avventure di Alex, Justin e Max. I tre decidono di trovarla per i diritti sui libri e scoprono che si tratta di una Harper proveniente dal futuro.\nInizialmente Alex si arrabbia con lei ma dopo aver letto un libro decide di darle il permesso di scrivere quei libri.\nIn questo episodio viene accennata la futura rottura di Alex con Mason, che avverr\u00e0 nella terza serie, durante l'episodio \"Maghi contro lupi mannari\". Harper menziona anche la rivelazione al mondo intero dell'esistenza della magia, che appare negli episodi \"Il segreto svelato\" e \"Alex rivela il segreto\", ma alla fine si scoprir\u00e0 essere tutta una montatura. \nLezione magica dell'episodio: Per non bruciare la lava neve deve diventare (trasforma la lava in neve)\n\"La mano che d\u00e0 una mano\".\nTrama.\nIn casa Russo ad Alex e Max sono stati affidati molti compiti di pulizia domestica, mentre Justin avr\u00e0 l'occasione di creare un incantesimo che, se sar\u00e0 approvato, potr\u00e0 diventare ufficiale; cos\u00ec inventa una mano che obbedisce a qualsiasi ordine le si dia. Alex la user\u00e0 per agevolare i compiti di pulizia rovinando in parte la presentazione di Justin del nuovo incantesimo, ma non tutto \u00e8 perduto...\n\"Un'intesa inaspettata\".\nTrama.\nJustin e Harper scoprono di condividere la passione per i film muti e si avvicinano molto. Alex teme che possano iniziare a frequentarsi e tenta in ogni modo di risepararli. Inizialmente cerca di allontanare Justin da Harper, facendogli insorgere il timore che l'amica ci stesse solo \"provando\" con lui, ma poi, pentita li rinchiude magicamente in una stanza, per farli chiarire. Harper e Justin decidono di punire Alex facendo diventare il mondo reale un film muto, che lei detesta.\nLezione magica dell'episodio: Non avrete via d'uscita finch\u00e9 la questione non sar\u00e0 chiarita (rinchiude le persone presenti in una stanza) A (Nome) \u00e8 andata storta facci uscire da questa porta\n\"Tutor, il tutore\".\nTrama.\nJerry \u00e8 fuori citt\u00e0 cos\u00ec decide di affidare a Max un tutore per aiutarlo negli incantesimi. In realt\u00e0 il tutore \u00e8 una ragazza, che gi\u00e0 dal primo momento fa innamorare Justin e diventa amica di Alex. Questo mette l'uno contro l'altro dato che entrambi vogliono stare con lei. Per\u00f2 appena le lezioni con Max saranno finite, la ragazza se ne dovr\u00e0 andare e per colpa di alcune regole non potr\u00e0 pi\u00f9 vedere i due ragazzi. Cos\u00ec decidono di far andare male l'esame di Max per far rimanere pi\u00f9 tempo con loro la ragazza. Alla fine per\u00f2 viene tutto allo scoperto e si scopre che il tutor era un elfo e quindi aveva il potere di avvicinare a s\u00e9 le persone.\nLezioni magiche dell'episodio: Arco a ventosa, acciuffo il ladro con una madida curiosa (appare un arco con una ventosa al posto della freccia) Quella sabbia da dentro a fuori (toglie la sabbia da dentro una clessidra) da dentro a fuori ecco i timori (fa uscire una cosa di cui si ha paura fuori da qualcosa) Levitatus liquitatus (fa sollevare i contenitori di liquidi\n\"Il murales\".\nTrama.\nAd Alex viene chiesto di creare un murale per la scuola; ma dopo che i suoi compagni hanno deciso di modificare il progetto di Alex, lei decide di usare la magia per fare in modo che il murale cambi a seconda di chi lo vede. \u00c8 Justin a rimediare le cose e a motivare la sorella.\nLezione magica dell'episodio: Il peso del murale \u00e8 troppo da sopportare, mostra agli altri ci\u00f2 che vogliono guardare\n\"In crociera\".\nTrama.\nJustin vince un concorso e i tre fratelli finiscono sulla SS Tipton. Harper, chiamata da Alex con una magia, prende il posto dell'amica nella classe a bordo e conosce Cody. Alex si diverte a bordo con Bailey inventandosi un nome e Justin esce a cena con London facendosi passare per un dottore. Max invece gareggia con Zack in una serie di competizioni assurde. Bailey viene per\u00f2 fatta cadere nell'idromassagio da Max e Zack, e Alex la salva. London pensava che Justin l'avrebbe potuta salvare, e lo lascia perch\u00e9 crede sia uno stupido dottore. Harper, Max e Bailey chiamano Alex in tre diversi modi e viene scoperta. La crociera finisce per Harper che viene rimandata a casa.\n\"Maghi contro Vampiri: Justin e Juliet\".\nTrama.\nA Waverly Place \u00e8 stata aperta una nuova paninoteca, \"Il morso di mezzanotte\", che sta avendo molto successo tra i clienti. Justin va l\u00ec a spiare e conosce Juliet, la figlia dei Vanhensen, gestori del locale, e se ne innamora. Ma una volta scoperto che i Van Heusen sono vampiri, n\u00e9 Jerry e Theresa n\u00e9 i genitori di Juliet fanno frequentare i due, ma Justin e la vampira cercheranno di frequentarsi in segreto. \nNel frattempo Alex cerca di iscrivere clandestinamente Max ad un centro estivo, per non essere disturbata da lui tutta l'estate.\n\"Maghi contro Vampiri: Dove osano i vampiri\".\nTrama.\nLa famiglia Russo invita Juliet a cena, ma questa si rifiuta di mangiare i cibi pieni di grassi che le vengono offerti perch\u00e9 i vampiri hanno la mania dei cibi salutari. Inizia cos\u00ec una nuova vita per i Russo e Alex, stanca di tutto ci\u00f2, decide di andare a lavorare con Harper al Morso di Mezzanotte, il locale dei Van Heusen. Qui il sig. Van Heusen si lascia sfuggire che i vampiri obbligano gli umani a mangiare sano per bere sangue migliore. Alex allora si convince che Juliet voglia mordere Justin; dopo aver fatto entrare in paranoia il fratello, Alex scoprir\u00e0 che sono gli stessi genitori di Juliet che vogliono mordere lei e Harper. Alla fine le ragazze si salvano in extremis.\n\"Maghi contro Vampiri: Appuntamento in sogno\".\nDean si trasferisce in un'altra citt\u00e0 ed Alex, per stare con lui, entra nei suoi sogni. Quando un giorno Dean torna a trovarla lei lo trova diverso, perch\u00e9 capisce che il Dean che si era costruita nei sogni non era come il Dean reale. Decide cos\u00ec di rompere con lui.\nJuliet e la sua famiglia vanno in vacanza al lago e Juliet decide di invitare anche Justin, ma Justin ha paura di avere una relazione seria e inventa che il padre non lo lascia andare. Quando Juliet scopre tutto parte da sola, ma Justin, pentito, la raggiunge col tappeto volante.\n\"Maghi contro Vampiri: Un ballo indimenticabile\".\nJustin invita Juliet al ballo di fine anno e le promette che sar\u00e0 una notte indimenticabile, con l'intento di cantarle una canzone amorosa. Alex e Harper preparano un altro ballo con il tema degli zombie e chiedono a Max di spedire gli inviti. Per sbaglio, Max spedisce un invito ai veri zombie, che arrivano al ballo di Alex e Harper e scatenando il caos. Gli zombie, allora, vengono sfidati dai maghi ad una gara di ballo: la squadra perdente se ne sarebbe dovuta andare dal ballo.\n\"Poteri a rischio\".\nJerry, Kelbo e Megan, una sorella nascosta, devono rifare la sfida di magia per ristabilire chi sarebbe stato il mago di famiglia. Trovata Megan, lei dice che non ha intenzione di rifare la sfida, perch\u00e9 quando Jerry ha rinunciato ai suoi poteri li ha ceduti a Kelbo e non a lei. Ma se tutti e tre non rifaranno la sfida l'intera famiglia Russo perder\u00e0 i suoi poteri. Alex prova a convincerla dicendo che Jerry e Kelbo le chiederanno scusa in ginocchio, ma questo peggiora le cose e tutti quanti si arrabbiano con lei. Alex, Max e Justin capiscono che la sfida di magia pu\u00f2 rovinare la loro famiglia, e rinunciano ai poteri volontariamente. Vedendo quanto sono uniti, il membro della commissione lascia tenere loro i poteri. "}
{"id": "1884691", "revid": "47767", "url": "https://it.wikipedia.org/wiki?curid=1884691", "title": "Podio", "text": "Il podio \u00e8 una piattaforma usata per rialzare qualcosa o qualcuno di un'altezza medio-bassa rispetto all'ambiente circostante. In architettura si tratta di un preciso elemento dei templi antichi e altri edifici. \nTra le persone che usano un podio ci sono i direttori d'orchestra, i relatori di un comizio pubblico, gli atleti o i piloti sportivi durante le cerimonie di premiazione (in questo caso il podio \u00e8 dotato di tre livelli diversi per il primo, secondo e terzo classificato).\nPodio sportivo.\nIl podio sportivo venne ideato in Canada nel 1930 e usato per la prima volta ai \"British Empire Games\" (oggi Commonwealth Games) di Hamilton di quello stesso anno. Fece il proprio debutto ai giochi olimpici a Los Angeles nel 1932 e, successivamente, ai giochi invernali di Lake Placid.\nIl podio olimpico ha tre piazze: quella centrale, destinata al primo classificato, \u00e8 la pi\u00f9 alta; alla sua destra, ad un livello inferiore, sale il secondo classificato; alla sinistra del primo infine, allo stesso livello del secondo, sale il terzo classificato (in ordine, visto da davanti: secondo, primo e terzo). Agli atleti sul podio vengono consegnate le medaglie e i trofei, generalmente bouquet di fiori o ghirlande di alloro.\nPodio in architettura.\nIn architettura il podio \u00e8 un basamento rialzato dove posano i templi etrusco-italici e romani. Talvolta si incontra anche nei templi egizi. Nel tempio greco invece il tempio posa su un basamento circondato da (due/tre) gradini su tutti i lati ed ha vari nomi a seconda della tipologia (crepidine, crepidoma, stilobate, toichobate). \nIl podio, originariamente alto fino a quattro metri negli esempi pi\u00f9 antichi, aveva la funzione di isolare la zona sacra, rendendola al tempo stesso protetta e imponente.\nPer accedere alla cella del tempio si usavano scalinate, che potevano essere frontali o laterali; a volte si era anche costretti a soluzioni di ripiego per lo spazio insufficiente, come nel tempio di Minerva ad Assisi, dove la scalinata continua anche oltre le colonne della facciata. Nei templi italici e romani, dove i gradini si trovano solitamente solo sul lato anteriore, i lati dei podi potevano essere decorati da modanature e concludersi in un plinto. \nIn archeologia non \u00e8 raro che il podio sia l'unica parte superstite di templi antichi, essendo faticoso da smantellare ed essendo soggetto a venire ricoperto prima per la subsidenza o l'innalzamento del livello del calpestio. Non mancano casi di architetture medievali e moderne costruite su podi di templi antichi, come la cattedrale di Isernia. \nIl podio pu\u00f2 indicare anche il basamento del palco imperiale nell'anfiteatro e nel circo, oppure la tribuna destinata ai dignitari, che girava attorno all'arena. Nei teatri era l'ordine pi\u00f9 basso della scena."}
{"id": "1884692", "revid": "187240", "url": "https://it.wikipedia.org/wiki?curid=1884692", "title": "Naposim", "text": ""}
{"id": "1884693", "revid": "42179", "url": "https://it.wikipedia.org/wiki?curid=1884693", "title": "Corpi d'\u00e9lite", "text": ""}
{"id": "1884705", "revid": "74801", "url": "https://it.wikipedia.org/wiki?curid=1884705", "title": "Circondario dell'Holstein Orientale", "text": "Il circondario dell'Holstein Orientale (in tedesco Kreis Ostholstein) \u00e8 un circondario dello Schleswig-Holstein, in Germania. \u00c8 delimitato, da sud-ovest e in senso orario, dai circondari di Stormarn, Segeberg e Pl\u00f6n, dal Mar Baltico e la citt\u00e0 di Lubecca.\nStoria.\nIl circondario \u00e8 stato istituito nel 1970 dalla fusione degli ex circondari di Eutin e Oldenburg. Questi ex circondari hanno storie diverse.\nEutin \u00e8 stato governato da Lubecca. Nel 1803 divenne un'exclave del Ducato di Oldenburg (non ha nulla a che fare con la Holsteinian citt\u00e0 di Oldenburg).\nLa regione di Oldenburg \u00e8 stata una parte del ducato di Holstein. Nel 1864 divenne Holstein e subordinato alla Prussia, che subito dopo ha istituito il distretto di Oldenburg.\nGeografia fisica.\nIl circondario \u00e8 costituito dalla penisola di Wagrien tra la baia di Lubecca e la Baia di Kiel, l'isola di Fehmarn, la parte orientale della regione chiamata \"Holsteinische Schweiz\" (Holsatian Svizzera) e la periferia settentrionale di Lubecca.\nL\"Holsteinische Schweiz\" \u00e8 una zona ricca di laghi e colline, ed \u00e8 situata parzialmente con l'adiacente circondario di Pl\u00f6n. Il Bungsberg, anche se alto solo , \u00e8 la massima altura nello Schleswig-Holstein. L'isola di Fehmarn \u00e8 la terza isola pi\u00f9 grande della Germania. Dal 1963 si \u00e8 collegata alla terraferma da un ponte sospeso chiamato \"Fehmarnsundbr\u00fccke\" ed entro il 2018 sar\u00e0 collegata alla Danimarca tramite il ponte ferro-stradale \"Femern B\u00e6lt-forbindelsen\" fra i centri di Puttgaden e R\u00f8dby.\nStemma.\nLo stemma visualizza:\nSuddivisione amministrativa.\nIl comune di Bosau ( ab.) appartiene all'amt Gro\u00dfer Pl\u00f6ner See, nel circondario di Pl\u00f6n."}
{"id": "1884709", "revid": "767487", "url": "https://it.wikipedia.org/wiki?curid=1884709", "title": "Silvano Trevisani", "text": "Biografia.\nEra conosciuto anche come Trevisani IV per distinguerlo dai fratelli calciatori Aldo Trevisani I, Ottorino Trevisani II, Antonio Trevisani III, Bruno Trevisani V e dal nipote Edoardo Trevisani VI.\nCarriera.\nAla, dotato di un fisico robusto, cresce calcisticamente nelle squadre minori veronesi prima di passare al Verona nel 1941, con cui disputa un campionato di Serie C. \nBloccato dal secondo conflitto mondiale, torna in campo nel campionato misto di Serie B/C con il dove resta fino al 1947 giocando in due campionati 59 partite e segnando 14 reti.\nPassato al , esord\u00ec in Serie A a 27 anni il 14 settembre 1947. Con i grifoni gioca due campionati e in 62 partite va in rete 9 volte.\nScende a quel punto di nuovo in Serie B ma per Trevisani vi \u00e8 la seconda occasione che passa per Ferrara attraverso la di Paolo Mazza. Mazza vuol portare la sua squadra in Serie A e ingaggia giocatori esperti da affiancare ai giovani talentuosi che si affermano ogni anno. Dal 1949 al 1951 Trevisani scende in campo 71 volte segnando 27 reti costituendo il trio di attacco prima con Ciccarelli e De Vito, successivamente con Fontanesi e Bennike; nel 1951 la SPAL \u00e8 promossa in Serie A.\nTrevisani viene ceduto alla Fiorentina ma ormai per il veneto la carriera \u00e8 al tramonto: solo 5 presenze prima di chiudere, dopo altre reti segnate in Serie C con l', a met\u00e0 degli anni '50.\nIn carriera ha totalizzato complessivamente 67 presenze e 9 reti in Serie A e 110 presenze e 36 reti in Serie B."}
{"id": "1884715", "revid": "39884", "url": "https://it.wikipedia.org/wiki?curid=1884715", "title": "Palazzo del Corpo di Guardia (Rovigo)", "text": "Il Palazzo del Corpo di Guardia \u00e8 una struttura architettonica risalente al XIX secolo situata a Rovigo. Posizionato nelle immediate vicinanze di piazza Vittorio Emanuele II, piazza che riunisce nei vari palazzi e strutture tutta la storia architettonica e culturale della citt\u00e0, \u00e8 collocato all'angolo tra via Cavour (gi\u00e0 via Finanza) e via Cesare Battisti, in pieno centro storico.\nStoria.\nI lavori per la costruzione della caserma del Corpo di Guardia vennero iniziati nel 1853, quando al citt\u00e0 era ancora sotto il dominio dell'Impero austriaco, e terminati l'anno successivo, nel 1854. L'edificio era destinato ad accogliere l'insediamento locale dell'esercito austriaco.\nIl progetto \u00e8 opera del veneziano Giovanni Battista Meduna come ricorda una piccola lapide oggi infissa sopra la porta d'ingresso. La costruzione \u00e8 decorata sulle sommit\u00e0 delle pilastrate da trofei militari e nel fregio si trova rappresentata la provincia del Polesine fiancheggiata dall'Adige e Po. Sopra l'attico \u00e8 posta un'aquila imperiale contornata da emblemi militari e un peristilio che fungeva da corpo di vigilanza.\nNel 1880 la provincia che ne era proprietaria, cedette l'immobile in affitto al comune il quale, nel 1908, decise di acquistare e ristrutturare l'edificio. Nel 1909 il portico cominci\u00f2 ad essere adibito a luogo di memorie patriottiche rodigine, con la collocazione ai monumenti dedicati a Domenico Angeli e Domenico Piva realizzati dallo scultore padovano Augusto Sanavio. Egli esegu\u00ec anche la lapide di cornice al busto dell'Angeli e nel 1912 vennero aggiunte le lapidi con i nomi dei carbonari e garibaldini polesani.\nDopo la prima guerra mondiale l'interno dell'edificio venne radicalmente ristrutturato. L'ingresso centrale venne murato, inoltre venne ricavata un'ampia sala pubblica nell'ala destra, detta sala della Gran Guardia. Successivamente, dove era collocata la porta centrale venne collocata una lapide riportante i nomi dei caduti delle due guerre mondiali.\nIl 20 maggio 1917 venne inaugurato il monumento intitolato al patriota Cesare Battisti, opera del rodigino Virgilio Milani, posto a ricordo sulla parte esterna dell'ala destra dell'edificio.\nAncora oggi la Sala della Gran Guardia \u00e8 utilizzata per numerosi convegni e mostre, in particolar modo durante il periodo fieristico dell'ottobre rodigino."}
{"id": "1884727", "revid": "125022844", "url": "https://it.wikipedia.org/wiki?curid=1884727", "title": "FA Cup 1930-1931", "text": "La FA Cup 1930-1931, \u00e8 stata la 56\u00aa edizione della principale coppa nazionale inglese, nonch\u00e8 della pi\u00f9 antica competizione calcistica del mondo. Il trofeo fu vinto da una compagine di Second Division, il West Bromwich Albion (un club della serie cadetta inglese non si imponeva da 19 anni), che nella finale di Wembley, super\u00f2 il Birmingham City, con il punteggio di 2-1. I \"baggies\", tornati al successo dopo ben 39 anni, furono la prima e finora unica squadra, ad ottenere nella stessa stagione, la vittoria in coppa e la promozione nella massima divisione.\nCalendario.\nIl torneo principale era preceduto da due turni preliminari e quattro turni di qualificazione, mentre la competizione vera e propria, prevedeva sei turni (con i club di First e Second Division che entravano in lizza a partire dal terzo turno), prima di semifinali e finale. \nIn caso di pareggio dopo i novanta minuti, era prevista la ripetizione della gara, invertendo il campo. In caso di ulteriore pareggio si procedeva con altre ripetizioni, in campo neutro, fin quando una squadra non risultava vincitrice.\nLe semifinali e la finale si disputavano tutte in campo neutro."}
{"id": "1884736", "revid": "767487", "url": "https://it.wikipedia.org/wiki?curid=1884736", "title": "FA Cup 1984-1985", "text": "La FA Cup 1984-85 fu la 104\u00b0 del torneo calcistico pi\u00f9 antico del mondo, la Football Association Challenge Cup, comunemente nota come FA Cup. La competizione fu vinta dal Manchester United, che batt\u00e9 l'Everton per 1\u20130 allo stadio Wembley dopo i tempi supplementari grazie al gol di Norman Whiteside."}
{"id": "1884741", "revid": "767487", "url": "https://it.wikipedia.org/wiki?curid=1884741", "title": "Ouro-Nimini Tchagnirou", "text": "Carriera.\nQuando giocava in patria, guadagnava l'equivalente di \u20ac 400 al mese.\nTchagnirou era il portiere di riserva della Nazionale togolese ai Mondiali del 2006 in Germania. Dopo il Mondiale tedesco fa provini in tutta Europa, prima in Albania, quindi tenta alla , non riuscendo a superare i provini. Nel 2008 arriva nella citt\u00e0 di Bologna, riuscendo a mantenere il permesso di soggiorno grazie a un lavoro come badante e a giocare con la formazione bolognese del , con cui si accorda per un contratto biennale. Dal 2012 non pu\u00f2 pi\u00f9 essere tesserato dalle societ\u00e0 a causa del mancato rinnovamento del permesso di soggiorno.\nNel 2010 si ritira, dopo aver vinto 3 campionati in patria."}
{"id": "1884753", "revid": "599013", "url": "https://it.wikipedia.org/wiki?curid=1884753", "title": "Alejandro Casa\u00f1as", "text": "Biografia.\nDopo la conquista della medaglia d'argento alle Olimpiadi di Montr\u00e9al 1976, Casa\u00f1as ottenne la propria rivincita l'anno successivo, quando vinse alle Universiadi di Sofia la medaglia d'oro nella propria specialit\u00e0 dei 110\u00a0m ostacoli, realizzando anche il primato mondiale con il tempo di 13\"21, che detenne fino al 1979.\nAlle successive Olimpiadi di Mosca 1980, si conferm\u00f2 ancora al secondo posto, anche se sfior\u00f2 la vittoria, battuto per un solo centesimo dal tedesco orientale Thomas Munkelt."}
{"id": "1884756", "revid": "767487", "url": "https://it.wikipedia.org/wiki?curid=1884756", "title": "Trevor Bolder", "text": "\u00c8 noto soprattutto per la sua lunga militanza nella progressive rock band inglese degli Uriah Heep e per aver suonato con David Bowie come membro degli Spiders from Mars.\nBiografia.\nDopo essersi esibito localmente dalla met\u00e0 degli anni sessanta, nel 1971 entr\u00f2 nella \"band\" di David Bowie, The Spiders from Mars, nella quale rimase per alcuni anni sino al 1974, partecipando alle incisioni dei primi dischi.\nNel 1976 entr\u00f2 negli Uriah Heep fino al 1981 quando il gruppo si sciolse. A quel punto, Bolder accetta l'offerta dei Wishbone Ash e nel 1982 realizz\u00f2 con loro l'album \"Twin Barrels Burning\". Nel 1983 ritorn\u00f2 negli Uriah Heep, rimanendo fino a pochi mesi prima della sua scomparsa, avvenuta nel maggio 2013 all'et\u00e0 di 62 anni a seguito di un tumore al pancreas."}
{"id": "1884757", "revid": "122246", "url": "https://it.wikipedia.org/wiki?curid=1884757", "title": "Cattedrale di sale (Zipaquir\u00e1)", "text": "La cattedrale di Sale (in spagnolo \"catedral de Sal\") \u00e8 uno spazio sacro ospitato all'interno delle miniere di sale di Zipaquir\u00e1, nella Sabana de Bogot\u00e1 (dipartimento di Cundinamarca, Colombia). \u00c8 anche uno dei santuari cattolici pi\u00f9 celebri della Colombia ed \u00e8 dedicato alla Madonna del Rosario.\nAll'interno ospita una ricca collezione artistica, soprattutto sculture di sale e di marmo. \u00c8 una rinomata attrazione per pellegrini e turisti.\nLa cattedrale di Sale di Zipaquir\u00e1 \u00e8 considerata uno dei risultati architettonici e artistici pi\u00f9 notevoli dell'architettura colombiana. L'importanza della cattedrale risiede nel suo valore culturale, religioso e ambientale.\nNel 2007 fu indetto un concorso per eleggere le sette meraviglie della Colombia, durante il quale la Cattedrale di sale ottenne il maggior numero di voti, il che la rese la prima Meraviglia della Colombia. In seguito fu anche proposta come una delle Sette meraviglie del mondo moderno.\nUbicazione.\nLa cattedrale di Sale si trova a Zipaquir\u00e1, cittadina del dipartimento di Cundinamarca, a 49\u00a0km a nord da Bogot\u00e0, a un'altitudine di 2.652 m s.l.m. Per strada ferrata, la Cattedrale dista circa 48\u00a0km da Bogot\u00e1 e i collegamenti sono garantiti dal \"Tren Tur\u00edstico de la Sabana\". La cittadina non \u00e8 nota solo per l'estrazione del sale, ma anche per i pi\u00f9 antichi ritrovamenti di ossa umane della Colombia, nella Valle de El Abra.\nIl parco del Sale.\nBench\u00e9 la Cattedrale in s\u00e9 sia l'attrazione principale, essa fa parte del pi\u00f9 ampio complesso tematico, detto parco del Sale (\"Parque de la Sal\"), spazio culturale a tema dedicato all'ingegneria mineraria, alla geologia e ai beni naturali.\nIl parco occupa una superficie di 32 ettari e costituisce una riserva naturale unica, che contrasta con una delle attivit\u00e0 di sfruttamento che pi\u00f9 altera gli ecosistemi, l'estrazione mineraria. Nel parco, i visitatori possono ammirare l'incontro fra la delicatezza dell'arte e la rudezza della miniera, ricevere nozioni di geologia e informarsi sulla possibile coniugazione tra conservazione di risorse naturali e sviluppo economico di un paese. Cos\u00ec, il parco, insieme con la cattedrale, \u00e8 meta del turismo nazionale e internazionale, in particolare dell'ecoturismo e del turismo religioso.\nI siti pi\u00f9 importanti del parco sono:\nLe saline di Zipaquir\u00e1.\nAntichit\u00e0 e importanza delle miniere di Zipaquir\u00e1 furono ampiamente testimoniate da Alexander von Humboldt (1769 - 1859) nella visita che fece a questo luogo nel 1801.\nVon Humboldt inizia la sua relazione comparando il giacimento con quelli che aveva visto in Spagna, Svizzera, Polonia e in Tirolo. Prosegue analizzando l'importanza dell'estrazione nell'economia e specialmente la rilevanza che ha per i governi come entrata fiscale.\nNel libro \"Memoria razonada de las salinas de Zipaquir\u00e1\", Humboldt descrive l'oggetto del suo studio e, scientifico e visionario com'era, lascia appunti di valore incontrovertibile. Von Humboldt sviluppa l'idea che la miniera di Zipaquir\u00e1 sia unita ad altre formazioni come i giacimenti di Nemoc\u00f3n e Sesquil\u00e9. Valuta l'estensione della miniera di Zipaquir\u00e1 e conclude che ammonti a 500.000 tese quadrate. Critica la maniera in cui si \u00e8 aperto lo scavo e segnala che sar\u00e0 un inconveniente per lo sfruttamento del giacimento nel futuro. Raccomanda che l'estrazione si effettui per mezzo di gallerie, come si fa in Europa, dal momento che le gallerie nelle miniere di salgemma non richiedono di essere puntellate con travi di legno, e non risentono quindi del relativo aggravio dei costi.\nGli studi effettuati \"in loco\" da archeologi e geologi, hanno accertato che lo sfruttamento delle miniere risale al V secolo e che corrispondeva a una delle principali attivit\u00e0 economiche e allo sviluppo della cultura muisca nell'altopiano di Cundinamarca.\nFormazione geologica.\nI depositi di sale delle montagne di Zipaquir\u00e1 hanno una datazione di 200 milioni di anni: sono affiorati in superficie nel periodo terziario, 30 milioni di anni fa, e concentrati nel luogo dove oggi si trovano. Sotto pressione e ad alte temperature, il sale si comporta in modo simile ai ghiacciai, per cui si perde traccia della stratificazione e si forma una massa omogenea di cloruro di sodio.\nL'accumulo dei depositi di sale form\u00f2 montagne sopra il livello dell'altopiano, il che facilit\u00f2 lo scavo delle gallerie di estrazione. Riscontri di antiche attivit\u00e0 di sfruttamento dei giacimenti sono datate a epoche precedenti l'arrivo degli spagnoli durante il XVI secolo.\nLe miniere avevano gi\u00e0 una tradizione religiosa, quale santuario costruito dai minatori prima della Cattedrale nel 1954, che fu dedicata a Nostra Signora del Rosario, patrona dei minatori nella religiosit\u00e0 cattolica. La Cattedrale originaria aveva tre navate grandi con colonne improvvisate, dominate da una grande croce illuminata. Con il passare del tempo questa prima Cattedrale divenne insicura e fu chiusa nel 1990. Nel dicembre del 1995 si inaugur\u00f2 l'attuale Cattedrale.\nStoria della cattedrale.\nLa cattedrale antica.\nLa cattedrale antica fu costruita a partire dal 7 ottobre 1950 e inaugurata il 15 agosto 1954 nelle antiche gallerie scavate dai muisca due secoli prima. Nel 1932, Luis \u00c1ngel Arango aveva avuto l'idea di costruire una cappella sotterranea per la devozione che gli operai mostravano prima di iniziare la loro giornata di lavoro. Questi adornavano le gallerie con immagini religiose dei santi patroni, a cui chiedevano benedizione e protezione.\nLa miniera possedeva a quel tempo quattro livelli di scavo, ciascuno dei quali aveva un'estensione di 80 metri. La \"Catedral Salina\" si trovava al secondo livello della montagna.\nLa chiesa aveva una lunghezza di 120 metri, una superficie abitabile di 5.500 metri quadrati e un'altezza di 22 metri. Al suo interno vi erano 6 colonne, ciascuna con una base di 80 metri quadrati; poteva contenere 8.000 persone.\nIn fondo alla basilica si poteva contemplare una grande croce di legno, che, illuminata dalla base, proiettava sul tetto un'ombra che raffigurava un Cristo con le braccia aperte.\nNella navata destra si trovavano il coro e le stazioni della Via Crucis decorate con grandi numeri romani dorati. Al fondo di questa navata vi era la cappella della Madonna del Rosario, sul cui altare, scavato nella roccia, c'era la statua della Vergine, modellata da Daniel Rodr\u00edguez Moreno. L'effigie, che ha una dimensione di 70 centimetri di altezza, fu successivamente trasferita alla nuova Cattedrale.\nLa navata sinistra era chiamata \u00abLa Nativit\u00e0\u00bb (\"El Nacimiento\") e possedeva una grotta che simboleggiava la nascita di Ges\u00f9 a Betlemme; questo spazio conduceva al battistero che era rappresentato da una cascata, simbolo del battesimo di Ges\u00f9 nel fiume Giordano.\nIl disegno e la distribuzione delle navate era ispirato alla vita e all'opera di Ges\u00f9 e ai misteri della vita terrena del Figlio di Dio.\nLa cattedrale presentava un aspetto maestoso, in cui erano fondamentali i giochi di luce che creavano un'atmosfera di simboli proiettati su pareti e soffitto.\nL'antica Cattedrale fu chiusa nel 1990 per mancanza di sicurezza per i visitatori e per problemi strutturali.\nLa cattedrale nuova.\nLa costruzione dell'attuale Cattedrale inizi\u00f2 nel 1991, 60 metri pi\u00f9 in profondit\u00e0 rispetto alla cattedrale antica. L'\"Istituto di Sviluppo Industriale\" (\"Instituto de Fomento Industrial\"), la Concessione delle Saline (\"Concesi\u00f3n Salinas\") e l'Ordine degli Architetti (\"Sociedad de Arquitectos\") bandirono un concorso di architettura al fine di scegliere il miglior disegno di quella che sarebbe stata la nuova Cattedrale di sale di Zipaquir\u00e1, destinata a sostituire l'antica.\nA vincere il concorso fu l'architetto Roswell Garavito Pearl, il cui progetto prevedeva modifiche strutturali nella galleria d'ingresso, la cupola e la sacrestia. L'inaugurazione ebbe luogo nel dicembre 1995. Il progetto comprende le tre seguenti sezioni principali:\nFanno parte del complesso monumentale anche un impianto autonomo di produzione dell'energia elettrica e un accesso di emergenza per i veicoli, oltre a un'ottima infrastruttura di servizi predisposti per accogliere i visitatori e garantirne la sicurezza.\nAltre costruzioni di sale.\nSebbene unica al mondo come santuario religioso e culturale di tali proporzioni, la Cattedrale di Zipaquir\u00e1 non \u00e8 l'unico caso di utilizzo di una miniera come spazio alternativo. Un'altra esperienza simile \u00e8 il \"Museo delle opere di sale\" di Wieliczka, in Polonia, il pi\u00f9 grande museo del sale in Europa, costruito in una miniera di sale vecchia di 700 anni, 15 km a sud di Cracovia e, senz'altro degna di nota, \u00e8 la altrettanto meravigliosa cattedrale di sale di Realmonte, in provincia di Agrigento, unico caso del Mediterraneo di arte del sale."}
{"id": "1884759", "revid": "287204", "url": "https://it.wikipedia.org/wiki?curid=1884759", "title": "Bainaib", "text": "Bainaib \u00e8 il nome con il quale l\"Origo gentis Langobardorum\", ripresa da Paolo Diacono (che per\u00f2 ne muta la grafia in Banthaib), indica una delle regioni dove si stabilirono i Longobardi a partire dalla fine del II secolo, dopo le Guerre marcomanniche.\nIncerta l'esatta collocazione della regione. Di certo si trattava di un'area posta a sud dell'Elba, probabilmente nell'attuale Boemia nordorientale. Tale ubicazione deriva da una possibile correlazione tra \"Bainaib\", i \"Baningas\" citati nel \"Widsith\" e forse i \"\u0392\u03b1\u03b9\u03bd\u03bf\u03c7\u03b1\u1fd6\u03bc\u03b1\u03b9\" ricordati da Tolomeo. Ludwig Schmidt obietta che in quest'area erano presenti all'epoca i Marcomanni, ma \u00e8 probabile che questi ultimi avessero concesso parte del loro territorio agli alleati longobardi. Anche un'identificazione del Bainaib con la terra dei Bani o Baini sarebbe compatibile con tale ipotesi, essendo anche questo popolo stanziato tra Boemia, Lusazia e Slesia; cos\u00ec pure l'interpretazione del toponimo come \"terra dei Gepidi\"."}
{"id": "1884760", "revid": "104458", "url": "https://it.wikipedia.org/wiki?curid=1884760", "title": "Banthaib", "text": ""}
{"id": "1884763", "revid": "287204", "url": "https://it.wikipedia.org/wiki?curid=1884763", "title": "Burgundaib", "text": "Burgundaib \u00e8 il nome con il quale l\"Origo gentis Langobardorum\", ripresa da Paolo Diacono (che per\u00f2 ne muta la grafia in Vurgundaib), indica una delle regioni dove si stabilirono i Longobardi a partire dalla fine del II secolo, dopo le Guerre marcomanniche.\nIncerta l'esatta collocazione della regione. Predominante nella storiografia \u00e8 l'identificazione con l'area compresa tra gli odierni Brandeburgo e Lusazia, a est dell'Elba, in precedenza abitata dai Burgundi. Tale ubicazione deriva dalla ricostruzione etimologica del toponimo come \"terra dei Burgundi\"."}
{"id": "1884765", "revid": "104458", "url": "https://it.wikipedia.org/wiki?curid=1884765", "title": "Vurgundaib", "text": ""}
{"id": "1884768", "revid": "18397", "url": "https://it.wikipedia.org/wiki?curid=1884768", "title": "Part time", "text": ""}
{"id": "1884770", "revid": "287204", "url": "https://it.wikipedia.org/wiki?curid=1884770", "title": "Alejandro Casanas", "text": ""}
{"id": "1884771", "revid": "122799159", "url": "https://it.wikipedia.org/wiki?curid=1884771", "title": "Rick Fox", "text": "Carriera.\nLe origini e gli studi.\nSuo padre Ulrich proviene dalle Bahamas, mentre la madre Diane Gerace \u00e8 un'ex-atleta di salto in alto di origini canadesi, che prese parte anche alle Olimpiadi. Ha anche origini italiane e scozzesi.\nDopo essersi trasferito all'et\u00e0 di tre anni presso le Bahamas con la famiglia, Rick studi\u00f2 in seguito alla Kingsway Academy di Nassau e prese parte alla squadra locale di pallacanestro, i \"Saints\". Una volta dedicatosi alla pallacanestro Fox scelse di cambiare istituto, andando a disputare due stagioni a Warsaw nello Stato dell'Indiana.\nTerminata la high school approda alla University of North Carolina, dove si metter\u00e0 in luce arrivando a disputare le Final Four NCAA 1991. Qui ha segnato il record dell'universit\u00e0 per numero di palle rubate, ben 197. Inoltre, in quattro anni universitari non ha mai saltato una singola partita, altro record con 140 presenze totali.\nNBA.\nLa sua carriera nel massimo campionato professionistico americano inizia nel 1991, con la chiamata numero 24 da parte dei Boston Celtics al draft. Rimarr\u00e0 in maglia biancoverde per sei stagioni, raggiungendo una media di 15,4 punti a gara nell'annata 1996-97.\nL'estate successiva arriver\u00e0 il trasferimento ai Los Angeles Lakers: con i gialloviola californiani vincer\u00e0 poi 3 volte consecutive il titolo NBA (nel 2000, 2001, e 2002) partendo stabilmente da titolare, in una squadra che vedeva tra le sue file anche Shaquille O'Neal e Kobe Bryant.\nSi ritirer\u00e0 al termine della stagione 2003-04, all'et\u00e0 di 35 anni.\nNazionale.\nFox gioc\u00f2 una competizione con la sua nazionale solamente in un'occasione, i mondiali del 1994 che si tennero proprio in Canada.\nDopo il ritiro.\nAbbandonata la carriera di cestista, Rick Fox ha recitato parti in numerose serie televisive e cinematografiche: lo troviamo nelle vesti di un carcerato nella serie \"Oz\", una guardia del corpo (recitando al fianco della moglie Vanessa Williams) in \"Ugly Betty\", un campione di baseball nel film \"Holes - Buchi nel deserto\", oltre che in serie americane come \"One Tree Hill\", \"Dirt\", \"The Big Bang Theory\" e in pellicole come \"He Got Game\", \"Eddie - Un'allenatrice fuori di testa\", \"Blue Chips - Basta vincere\", \"Meet the Browns\".\nNel dicembre 2015 ha acquistato per 1 milione di dollari i \"Gravity\", una squadra professionistica Nord Americana di League of Legends e l'ha rinominata \"Echo Fox\".\nVita privata.\nPrecedentemente fidanzato con l'attrice Tyra Banks, Rick si spos\u00f2 con l'attrice e cantante Vanessa L. Williams alle Bahamas. Dalla relazione nacque in seguito una figlia, Sasha, nata il 1\u00ba maggio 2000.\nTuttavia, nel 2004 il tabloid \"The National Enquirer\" pubblic\u00f2 immagini di Fox in compagnia intima di un'altra donna. Da qui seguir\u00e0 un periodo di crisi, culminato con il divorzio. Dalle dichiarazioni alla stampa Vanessa dichiar\u00f2 il mantenimento di buoni rapporti con l'ex marito.\nRick \u00e8 fratello dell'attrice Jeanene Fox, famosa in Italia per le sue partecipazioni a \"Striscia la notizia\".\nIl 24 giugno 2014 ha confermato la rottura del fidanzamento con l'attrice Eliza Dushku, dopo 5 anni di fidanzamento."}
{"id": "1884775", "revid": "226458", "url": "https://it.wikipedia.org/wiki?curid=1884775", "title": "Vela Peeva", "text": "Sebbene uccisa dalle truppe naziste a soli 22 anni, ha lasciato segno indelebile nella lotta bulgara partigiana.\nFu inizialmente una brillante studentessa di matematica e scienze naturali. La passione per gli studi scientifici sar\u00e0 per\u00f2 abbandonata a favore di un indirizzo classico, iscrivendosi pi\u00f9 tardi a Sofia alla facolt\u00e0 di Pedagogia.\nNel 1939 diventa membro dell'Unione Operaia Giovanile (RMS), frequentando anche le riunioni clandestine. Osteggia e critica con manifestazioni il fascismo bulgaro facendo appello soprattutto alle donne e distinguendosi per il suo temperamento fermo e tenace.\nNel 1943 entra in clandestinit\u00e0 con la sorella diciassettenne e si unisce ai partigiani bulgari. Cade nel maggio 1944. Un delatore conduce la polizia verso il luogo dove si era rifugiata dopo che la sua pattuglia era stata annientata.\nNel 1948 dalla fusione delle cittadine di Ladjene, Cepino e Kameniza \u00e8 stata fondata una nuova citt\u00e0, Velingrad, in sua memoria, dove \u00e8 ancora possibile oggi visitare la sua dimora."}
{"id": "1884776", "revid": "17622350", "url": "https://it.wikipedia.org/wiki?curid=1884776", "title": "Ulrich Alexander Fox", "text": ""}
{"id": "1884777", "revid": "17622356", "url": "https://it.wikipedia.org/wiki?curid=1884777", "title": "Ulrich Alexander &quot;Rick&quot; Fox", "text": ""}
{"id": "1884780", "revid": "79968", "url": "https://it.wikipedia.org/wiki?curid=1884780", "title": "Schuhplattler", "text": "Lo Schuhplattler \u00e8 una danza tradizionale tipica bavarese e tirolese per soli uomini.\nLa parola, tradotta, significa letteralmente \"battitore di scarpe\".\nLa danza comprende movimenti veloci, quasi acrobatici, con battute di mani sulle gambe e sulle suole delle scarpe, saltando, girando, facendo a volte lo jodel e tirandosi gli schiaffi.\nOrigini.\nLe origini di questa danza si possono far risalire a una forma di corteggiamento: il \"Balztanz\". Questa danza fu descritta gi\u00e0 nel 1050 da un monaco nel poema cavalleresco \"Ruodlieb\".\nin tanti club folcloristici della Bavaria esistevano danze simili, ma venivano danzate senza regole (risalgono al 1050) e, quindi, vennero istituite regole precise nel 1850.\nSchuhplattler oggi.\nOggi tanti club folcloristici praticano lo \"Schuhplattln\" per tenere viva la tradizione e cultura tirolese, aperto ad oggi anche alle donne.\nNel ballo delle panche gli \"Schuhplattler\" utilizzano delle panche di legno per ballarci intorno, sopra e batterle a terra ritmicamente. Il ballo delle panche inizia con i danzatori che fanno oscillare a destra e sinistra le panche di legno. Gli \"Schuhplattler\" girano intorno alle panche battendo le mani sulle gambe. Durante questo ballo le panche vengono battute a terra ritmicamente a tempo con la musica della fisarmonica di accompagnamento.\nVarianti.\nAltro ballo \u00e8 quello dei boscaioli, simile ma pi\u00f9 vario e scenografico, rappresenta dei boscaioli che danzano attorno a dei tronchi di legno e poi li tagliano con le accette, a ritmo di musica. Un momento del ballo con colpi di mano sulle gambe. Un momento del ballo con colpi di mano sulle suole delle scarpe.\nAltro ancora \u00e8 quello del mulino, dove un danzatore \u00e8 circondato da altri tre e costituisce il perno del mulino attorno al quale girano le pale. Due mulini si fronteggiano e i perni ogni tanto si alzano per danzare a colpi di mano sulle gambe e le suole delle scarpe."}
{"id": "1884782", "revid": "17622382", "url": "https://it.wikipedia.org/wiki?curid=1884782", "title": "Altoona, Pennsylvania", "text": ""}
{"id": "1884783", "revid": "121928944", "url": "https://it.wikipedia.org/wiki?curid=1884783", "title": "Chavismo", "text": "Chavismo \u00e8 un termine che identifica l'azione e l'ideologia politica del presidente venezuelano e leader della rivoluzione bolivariana Hugo Ch\u00e1vez e di coloro che a lui si ispirano.\nI suoi capisaldi sono il socialismo democratico \u2013 da intendere come un socialismo conforme alla partecipazione popolare attraverso gli istituti di democrazia diretta \u2013 nonch\u00e9 l'anti-imperialismo, il socialismo del XXI secolo di origine marxista e guevarista e il nazionalismo di sinistra. Il termine \u00e8 uno sviluppo di quello di bolivarismo, vista l'efficace operazione che Ch\u00e1vez ha messo in atto ponendosi in continuit\u00e0 e legando fortemente il suo progetto e il suo pensiero alla figura del padre della patria Sim\u00f3n Bol\u00edvar. Altri punti del chavismo sono il femminismo, il patriottismo, un certo internazionalismo, l'integrazione dell'America latina, l'ambientalismo, la funzione sociale della propriet\u00e0 privata, la nazionalizzazione delle imprese di pubblica utilit\u00e0 e un forte stato sociale.\nNascita e sviluppo.\nIl termine \"chavista\", inizialmente coniato in senso dispregiativo dagli oppositori della rivoluzione bolivariana, il periodo venezuelano iniziato con la vittoria elettorale di Hugo Ch\u00e1vez alle elezioni presidenziali nel 1999, \u00e8 stato presto rivendicato dai suoi sostenitori, divenendo un termine di uso comune nella vita politica venezuelana. In particolare dopo la morte di Ch\u00e1vez il termine \"chavista\" \u00e8 stato legittimato e utilizzato regolarmente dai principali dirigenti della rivoluzione bolivariana, tra cui il nuovo presidente Nicol\u00e1s Maduro.\nTra i partiti politici venezuelani, quelli classificabili come chavisti sono quello fondato dallo stesso Ch\u00e1vez, il Partito Socialista Unito del Venezuela (nato su impulso del Movimento Quinta Repubblica, il primo soggetto politico del capo bolivariano) e quelli che con esso costituiscono il Gran Polo Patriotico: il Partito Comunista del Venezuela, Patria Para Todos, il Movimiento Tupamaro, la Unidad Popular Venezolana, il Movimiento Electoral del Pueblo, Podemos e altri.\nSpecie dopo che Ch\u00e1vez ha legato il suo progetto alla parola d'ordine del socialismo del XXI secolo, il chavismo \u00e8 ormai associato sia dai suoi sostenitori sia dai suoi detrattori (che lo accusano di populismo, demagogia e caudillismo), anche al guevarismo e al castrismo, di cui \u00e8 considerato la continuazione e l'attualizzazione. Viene contestata anche l'accusa di clientelismo e assistenzialismo al fine di mantenere la forte base elettorale e secondo il \"think tank\" statunitense Freedom House il Venezuela \u00e8 da considerarsi parzialmente libero come indice di libert\u00e0 politica (data l'ingerenza governativa nel sistema giudiziario e nella vita pubblica) e non libero (causa maggioranza dei media nelle mani dei chavisti e del governo) per quanto riguarda la libert\u00e0 di stampa.\nFuori dal Venezuela.\nSu scala continentale il chavismo ha fortemente condizionato l'affermazione e lo sviluppo di processi politici e sociali quali quello guidati da Evo Morales in Bolivia, in Uruguay dall'ex tupamaro Jos\u00e9 Mujica e da Rafael Correa in Ecuador. Anche in altri Paesi del mondo vi sono comunque partiti che si ispirano al socialismo del XXI secolo e indirettamente alla prassi e all'ideologia chavista, come il partito spagnolo (omonimo di quello venezuelano) denominato Podemos."}
{"id": "1884788", "revid": "124123", "url": "https://it.wikipedia.org/wiki?curid=1884788", "title": "An\u00edbal Quijano", "text": "Direttore del \"Centro de Investigaciones Sociales\" (CIE) di Lima, dirige l'\"Anuario Mariateguiano\" ed \u00e8 professore presso il Dipartimento di Sociologia della Binghmanton University. Ha insegnato anche alla Columbia University, alla UCLA di Berkeley, ad Hannover e presso la Universidad Aut\u00f3noma de M\u00e9xico.\nStudioso dell'opera di Jos\u00e9 Carlos Mari\u00e1tegui, si \u00e8 occupato soprattutto di teorie della dipendenza, di imperialismo e ha sviluppato ricerche originali sulla cultura e identit\u00e0 latinoamericane. Autore di numerosi saggi sulle trasformazioni agrarie, sui movimenti contadini, e sul processo di urbanizzazione in America latina, recentemente ha proposto la categoria di \"colonialit\u00e0 del potere\" come chiave di lettura della modernit\u00e0 e del \"sistema mondo\".\nI suoi scritti sono stati editi in diversi paesi dell'America latina (in lingua originale) e tradotti in sette lingue.\nBibliografia.\nMiguel Mellino, \"Cittadinanze postcoloniali. Appartenenze, razza e razzismo in Europa e in Italia\", Carocci (2012)"}
{"id": "1884793", "revid": "2063781", "url": "https://it.wikipedia.org/wiki?curid=1884793", "title": "Kohlhaas", "text": "Kohlhaas \u00e8 un monologo tratto dal \"Michael Kohlhaas\" di Heinrich von Kleist, interpretato da Marco Baliani.\nGeneralmente indicato come uno degli spettacoli da cui prese il via il genere del teatro di narrazione italiano, \"Kohlhaas\" \u00e8 stato scritto da Marco Baliani e Remo Rostagno ed interpretato pi\u00f9 volte nel corso degli anni da Marco Baliani.\nLo spettacolo prevede un attore solo seduto su una sedia (unico elemento scenografico), intento a raccontare."}
{"id": "1884794", "revid": "110157", "url": "https://it.wikipedia.org/wiki?curid=1884794", "title": "Mesoregione del Distretto Federale", "text": "La Mesoregione del Distretto Federale \u00e8 l'unica mesoregione del Distretto Federale. Al suo interno si trova un'unica microregione, la microregione di Bras\u00edlia."}
{"id": "1884799", "revid": "729019", "url": "https://it.wikipedia.org/wiki?curid=1884799", "title": "Zirona Grande", "text": "Zirona Grande (in croato \"Drvenik Veli\" o \"Drvenik Veliki\" ) \u00e8 un'isola della Dalmazia, in Croazia. L'isola appartiene all'arcipelago di Tra\u00f9 e fa parte delle isole dalmatine centrali (\"Srednjodalmatinski\"). Amministrativamente \u00e8 compresa nel comune di Tra\u00f9 della regione spalatino-dalmata. L'insediamento maggiore \u00e8 Zirona (\"Drvenik Veliki\").\nGeografia.\nZirona Grande si trova a nord-ovest di Solta, a sud-ovest di Tra\u00f9, dell'omonima baia e dell'isola di Bua, e a 1,8\u00a0km dalla terraferma, da cui la separa il canale di Zirona, della Zirona o delle Zirone (\"Drveni\u010dki kanal\"), mentre lo stretto di Zirona o Bocca della Zirona (\"Drveni\u010dka Vrata\") la separa a ovest da Zirona Piccola. A est si affaccia sul canale di Spalato (\"Splitski kanal\").\nL'isola ha una superficie di 11,69\u00a0km\u00b2, lo sviluppo costiero \u00e8 di 23,885\u00a0km, l'elevazione massima \u00e8 quella del monte Bugai (\"Buhaj\"), 177,6\u00a0m s.l.m., che si trova a nord-est. Ha una forma frastagliata, con molte insenature sul lato meridionale e su quello nord-ovest dove si trova Porto San Giorgio (\"luka Drvenik Veliki\" o \"Veli porat\"), che \u00e8 l'insenatura maggiore e il porto principale dell'isola. Porto San Giorgio che ospita i villaggi di Zirona e Grabulle (\"Grabule\"), \u00e8 delimitato da punta Klibbi (\"rt Hlibi\"), a ovest, e punta Ketta (\"rt Teketa\"), a nord. A sud-ovest di Porto San Giorgio c'\u00e8 la baia di Porto Piccolo (\"Mala luka\"), sul lato meridionale dell'isola val della Salina (\"Solinska uvala\"), e valle Carnasce (\"Krknja\u0161\") a sud-est.\nL'isola \u00e8 coltivata a vigna, oliveti e frutteti e una parte \u00e8 ricoperta da macchia mediterranea e boschi.\nStoria.\nZirona \u00e8 citata con il nome di Proterio in un'opera del IV sec. intitolata \"Periplo\" che descrive un viaggio nell'Adriatico. Si racconta che con le vicine \"Crateia\" (Brazza) e \"Olinta\" (Solta) chiudeva la baia del Manio (il golfo di Spalato). Le due isole Zirona erano anche anticamente conosciute come isola doppia di Tarion (da \"Tragurion\", nome greco di Tra\u00f9). \nL'attacco sub\u00ecto dai Turchi nel 1660 (o 1666) \u00e8 rimasto famoso nella storia per la strenua difesa sostenuta da ottanta donne dell'isola.\nIl nome croato delle due Zirona deriva dal termine \"drvo\", che significa legno, poich\u00e9 in passato le isole erano \nricoperte da boschi secolari.\nLa presenza autoctona di italiani.\nA Zirona Grande esisteva una piccola comunit\u00e0 di dalmati italiani autoctoni, che rappresentavano una minoranza residuale di quelle popolazioni italiane che abitarono per secoli ed in gran numero, le coste dell'Istria e le principali citt\u00e0 di questa, le coste e le isole della Dalmazia, e il Quarnaro, che erano territori della Repubblica di Venezia. La comunit\u00e0 italiana a Zirona Grande fu presente fino alla fine del XIX secolo."}
{"id": "1884802", "revid": "486946", "url": "https://it.wikipedia.org/wiki?curid=1884802", "title": "Schermo LCD", "text": ""}
{"id": "1884806", "revid": "1494169", "url": "https://it.wikipedia.org/wiki?curid=1884806", "title": "Take a Bow", "text": ""}
{"id": "1884809", "revid": "121979881", "url": "https://it.wikipedia.org/wiki?curid=1884809", "title": "Bombe di Savona", "text": "Le bombe di Savona furono una serie di attacchi terroristici commessi tra aprile 1974 e maggio 1975 nella citt\u00e0 di Savona e nel suo circondario. Questi attentati di matrice ignota provocarono un morto, venti feriti oltre a ingenti danni a edifici pubblici. In questo contesto almeno due stragi furono evitate per pura casualit\u00e0 e per la pronta reazione dei cittadini presenti.\nStoria.\nIl 30 aprile 1974, alla vigilia dei festeggiamenti per il primo maggio, una bomba al plastico esplose nel centro di Savona, a poca distanza da una sala cinematografica dove veniva proiettato il film di Lizzani \"\". L'ordigno, collocato nell'ingresso dell'edificio dove abitava il senatore democristiano Franco Varaldo, provoc\u00f2 ingenti danni allo stabile ma nessun ferito. All'iniziale sconcerto fece seguito la reazione indignata delle forze democratiche e antifasciste cittadine e pochi giorni dopo l'attentato si individua la responsabilit\u00e0 dell'organizzazione terroristica di estrema destra Ordine Nero.\nIl 9 agosto due bombe al plastico esplodono vicino alla centrale elettrica dell'Enel di Vado Ligure, a poca distanza da un trasformatore di tensione e soltanto per poco viene sfiorata una tragedia.\nIl 9 novembre dieci chili di esplosivo vengono fatti esplodere nel locale caldaie di Palazzo Nervi, sede della Provincia di Savona. L'unico ferito \u00e8 il custode dell'edificio, che viene ricoverato all'ospedale in stato di shock, ma i danni all'edificio sono enormi e le dimensioni dello scoppio allarmano l'intera popolazione che si riversa nelle strade cittadine. Nel mattino dello stesso giorno era stato inaugurato un cippo partigiano in memoria di una strage nazifascista e le prime dichiarazioni collegano i due eventi. La cittadinanza risponde convocando una manifestazione di protesta per il giorno seguente.\nTre giorni dopo, nel tardo pomeriggio del 12 novembre, cinque chili di tritolo scoppiano nell'atrio della Scuola Media \"Bartolomeo Guidobono\", vicino alla locale Camera del Lavoro. La sera stessa una imponente manifestazione si snoda per le strade della citt\u00e0 richiamando partecipanti da tutta la provincia. Il 16 novembre altre due bombe vengono fatte esplodere a poche ore una dall'altra. La prima a sei chilometri dal centro del capoluogo, in localit\u00e0 Santuario, dove un ordigno divelle due metri di binario sopra un viadotto della ferrovia poco prima della stazione locale; le conseguenze potrebbero essere drammatiche perch\u00e9 poco dopo lo scoppio sta per transitare in quel tratto il treno proveniente da Alessandria e la tragedia viene evitata soltanto dalla prontezza di un uomo, Quinto Quirini, che si trovava nelle vicinanze e, capita l'urgenza della situazione, corre incontro alla locomotiva costringendo il macchinista a bloccare la corsa. Due ore pi\u00f9 tardi in citt\u00e0 scoppia una seconda bomba davanti alla porta di un appartamento in via dello Sperone. Nel corso della stessa serata alcuni cittadini organizzano spontaneamente la vigilanza popolare sulla citt\u00e0. L'iniziativa viene in seguito allargata ai Consigli di Quartiere e riceve l'appoggio di partiti, sindacati e istituzioni.\nLelio Speranza (FIVL) e il senatore Giovanni Battista Urbani (ANPI) presiedono il Comitato della provincia di Savona (comprendente tutti i partiti, le organizzazioni sindacali, le associazioni partigiane, la curia vescovile, le amministrazioni comunali e l'amministrazione provinciale) che coordina l'azione di difesa durante gli attentati dinamitardi.\nIl 20 novembre una bomba esplode nell'atrio del portone di via Giacchero 22 provocando crolli interni e 13 feriti, tra cui Fanny Dallari, una donna di 92 anni che viene ricoverata in condizioni gravi per essere caduta dal primo piano in seguito al crollo del pavimento; morir\u00e0 il giorno dopo in ospedale.\nIl 23 novembre a Varazze un'autobomba salta in aria a pochi metri dalla caserma dei carabinieri e, a Quiliano, in localit\u00e0 Cadibona, un ordigno ad alto potenziale esplode sull'autostrada Savona-Torino a poca distanza dalla sede stradale, proiettando ovunque frammenti di guard rail distrutto.\nIl giorno 24 una bomba detona in prossimit\u00e0 della Prefettura causando otto feriti e il pomeriggio successivo l'esplosivo abbatte un traliccio dell'alta tensione in localit\u00e0 Madonna degli Angeli. La rivendicazione, captata dalla frequenze televisive cittadine \u00e8 \u00ab\"Qui Ordine Nero. Vi faremo a pezzi!\".\u00bb. Il 26 maggio l'ultimo scoppio colpisce la storica Fortezza di Monte Ciuto, senza causare ulteriori vittime.\nLe indagini e gli esiti giudiziari.\nLe indagini sui fatti subirono pesanti ritardi e, furono aperte soltanto nel 1979. La loro conclusione risale al 7 luglio 1991 con il decreto di archiviazione firmato dal Gip Fiorenza Giorgi su richiesta del Pubblico ministero Tiziana Parenti. Gli 8 neofascisti sospettati di essere implicati negli attentati, vennero scagionati dalle accuse Rimanevano quindi senza nome i responsabili dei crimini.\nNel marzo 2006 l'inchiesta \u00e8 stata riaperta dopo un esposto di un avvocato del foro di Bologna; a settembre 2008 avvenne l'audizione, da parte del Procuratore Capo del tribunale di Savona Vincenzo Scolastico, di esponenti di movimenti politici di estrema destra negli anni settanta, che potrebbero sapere qualcosa sui fatti savonesi.\nCommissione parlamentare.\nNel 1995, su iniziativa del deputato Michele Del Gaudio, tutti gli atti istruttori legati alla vicenda furono acquisiti dalla Commissione Stragi della Camera dei deputati, presieduta dall'onorevole Giovanni Pellegrino ma la conclusione anticipata della legislatura imped\u00ec di portare avanti il lavoro Commissione, che non \u00e8 stato ripreso nelle legislature successive.\nLa reazione della citt\u00e0.\nAnalisi successive hanno sottolineato come l'attacco rivolto alla vita democratica savonese venne respinto con grande dignit\u00e0, compostezza e senso di partecipazione popolare e come accanto al potenziale di democrazia dal basso che si espresse attraverso la vigilanza di quartiere, si afferm\u00f2 anche l'autorevolezza e la capacit\u00e0 di mobilitazione delle istituzioni e del sindacato.. L'Istituto Storico della Resistenza e dell'Et\u00e0 Contemporanea della Provincia di Savona ha richiamato quella \"esemplare vicenda di mobilitazione, di lotta, di vigilanza popolare\" ricordando che nel 1978 il Presidente della Camera dei Deputati Pietro Ingrao, alla consegna della Medaglia d\u2019oro al valor militare per la Resistenza a Savona, volle citare la \"profonda coscienza antifascista, democratica, civile che ha caratterizzato la storia contemporanea di Savona\" e \"la grande capacit\u00e0 organizzativa di un tessuto democratico e di partecipazione fatta di Consigli di Quartiere, di organizzazioni sindacali di base, di Sezioni dei Partiti, delle associazioni della Resistenza, di Societ\u00e0 di Mutuo Soccorso, di Parrocchie, di associazioni culturali, dello sport e del tempo libero\".\nIl Comitato per la verit\u00e0 sulle stragi.\nIl 23 marzo 2006 nasce il \"Comitato per la verit\u00e0 sulle stragi e tentate stragi nel savonese nel 1974-1975\" con lo scopo di collaborare alla tutela legale delle persone offese e dei parenti delle vittime nei procedimenti giudiziari, di cui promuove la riapertura, e per salvaguardare la memoria storica e la ricerca della verit\u00e0 sugli eventi accaduti in quel periodo. Nel novembre dello stesso anno la Giunta comunale di Savona ha deliberato l'adesione al Comitato.\nIl 12 dicembre 2009, in occasione del quarantesimo anniversario della strage di Piazza Fontana a Milano, Il giudice Fiorenza Giorgi, intervistata dal quotidiano on line Savonanews.it, rivela gli aspetti controversi che caratterizzarono le indagini sulle bombe di Savona.\nAltre ipotesi.\nIn realt\u00e0 era solo un centro comunicazioni che ospitava antenne radio. L'installazione, presidiata dalla 59th Company U.S. Army Signal(corpo delle trasmissioni) appartenente al 509\u00ba battaglione del Signal Corps, era in stretta comunicazione con alcune stazioni della Germania. In Europa si contava una quarantina di installazioni analoghe. Questa rete per\u00f2, tra la fine degli anni '80 e l'inizio degli anni '90, con l'avvento della tecnologia satellitare cess\u00f2 di essere utilizzata e, con essa, molte basi vennero dismesse, compresa quella di Pian Dei Corsi."}
{"id": "1884810", "revid": "363629", "url": "https://it.wikipedia.org/wiki?curid=1884810", "title": "Fibroscopio", "text": "Il fibroscopio \u00e8 un particolare tipo di endoscopio costituito da fibre ottiche, molto apprezzato per la sua flessibilit\u00e0.\nCaratteristiche.\nIl fibroscopio \u00e8 un tubo dal diametro compreso solitamente tra i 6 e i 10\u00a0mm e dalla lunghezza variabile da 1 m fino a oltre 20 m, costituito da un fascio di fibre ottiche. Grazie alle propriet\u00e0 della fibra ottica le immagini vengono trasmesse da un capo all'altro del fascio.\nNella parte iniziale del fibroscopio \u00e8 applicato un dispositivo diverso a seconda dell'uso che andr\u00e0 a svolgere: un monocolo, una fotocamera o una videocamera, uno schermo LCD o un semplice cavo per la trasmissione delle immagini al computer. Nella parte finale vi \u00e8 invece una lente.\nL'eventuale illuminazione necessaria durante l'uso del fibroscopio viene fornita all'inizio del tubo, e sempre sfruttando le propriet\u00e0 di riflessione interna della fibra ottica, arriva fino alla parte finale fornendo luce alla zona da osservare.\nUtilizzi.\nIl fibroscopio trova impiego in svariati campi in cui \u00e8 necessario osservare aree irraggiungibili ad occhio nudo."}
{"id": "1884815", "revid": "152416", "url": "https://it.wikipedia.org/wiki?curid=1884815", "title": "ASICS", "text": ""}
{"id": "1884816", "revid": "1718925", "url": "https://it.wikipedia.org/wiki?curid=1884816", "title": "Justice League Heroes", "text": "Justice League Heroes \u00e8 un videogioco pubblicato nel 2006 per Xbox, PlayStation 2, Nintendo DS, e i sistemi PlayStation Portable. Incentrato sui supereroi della Justice League della DC Comics, si tratta di gioco di ruolo con caratteristiche action, e si sviluppa su scenari con i quali \u00e8 possibile interagire. Nello sviluppo della storia, inoltre, \u00e8 previsto un potenziamento o modifica dei personaggi, e la possibilit\u00e0 di single player o di multigiocatore.\nTrama.\nLa trama del videogioco \u00e8 stata scritta da Dwayne McDuffie. Esse espone di uno scontro che coinvolge gli appartenenti alla Justice League contro l'androide Braniac, il quale vuole tentare di conquistare la terra impiegando il frammento di uno strano meteorite caduto sul nostro pianeta.\nModalit\u00e0 di gioco.\nIl gioco offre un'unica modalit\u00e0 di gioco, la quale pu\u00f2 essere affrontata sia in giocatore singolo che in multigiocatore. In quest'ultima, ogni giocatore controller\u00e0 un supereroe diverso, mentre nella prima il videogiocatore sar\u00e0 in grado di passare da un personaggio all'altro tramite la pressione di un tasto specifico.\nI protagonisti si muoveranno in diverse aree di gioco circoscritte con un'inquadratura dall'alto che potr\u00e0 essere ruotata a piacimento. Molti degli elementi dello scenario sono interattivi e potranno essere impiegati come armi improprie, a seconda della forza di cui \u00e8 dotato ogni supereroe. All'inizio di ogni livello, sar\u00e0 a volte concesso di selezionare quale personaggi utilizzare, mentre altre volte saranno predefiniti. I vari supereroi possono essere potenziati accumulando punti esperienza, e sono tutti dotati di un colpo forte, di uno debole e della facolt\u00e0 di volare o saltare. I tasti dorsali sono stati assegnati alle funzioni di gestione della parata e dei superpoteri (5 specifici per ogni eroe). La difficolt\u00e0 degli scontri aumenter\u00e0 costantemente con l'avanzare dei livelli di gioco.\nCritica.\nIl gioco \u00e8 stato apprezzato dalla critica per quanto riguarda la realizzazione grafica, la giocabilit\u00e0 e il comparto sonoro. Il motore grafico \u00e8 stato invece poco apprezzato a causa di diversi rallentamenti durante le fasi pi\u00f9 concitate del gioco."}
{"id": "1884824", "revid": "86045304", "url": "https://it.wikipedia.org/wiki?curid=1884824", "title": "Tesa (unit\u00e0 di misura)", "text": "Una tesa (simbolo: T) \u00e8 un'unit\u00e0 di misura della lunghezza, di superficie e volume originaria della Francia prerivoluzionaria. Nell'America settentrionale fu in uso principalmente nelle colonie francesi della Louisiana e del Qu\u00e9bec."}
{"id": "1884827", "revid": "339392", "url": "https://it.wikipedia.org/wiki?curid=1884827", "title": "Sergio Altieri", "text": ""}
{"id": "1884830", "revid": "484362", "url": "https://it.wikipedia.org/wiki?curid=1884830", "title": "Mare d'Iroise", "text": "Mare d'Iroise \u00e8 la parte dell'Oceano Atlantico che si estende dall'\u00cele-de-Sein a quella di Ouessant, in Bretagna, Francia.\nQuesto tratto di mare \u00e8 conosciuto come uno dei pi\u00f9 pericolosi d'Europa e le sue coste sono animate continuamente dalle forti correnti. Questa zona \u00e8 considerata molto ricca per la sua biodiversit\u00e0, e fa parte della rete di riserve della biosfera dal 1988."}
{"id": "1884850", "revid": "695564", "url": "https://it.wikipedia.org/wiki?curid=1884850", "title": "Criminal Intent", "text": ""}
{"id": "1884861", "revid": "2212532", "url": "https://it.wikipedia.org/wiki?curid=1884861", "title": "Possedimenti temporanei dell'Italia", "text": "I possedimenti temporanei dell'Italia sono alcuni territori occupati dal Regno d'Italia per brevi periodi di tempo.\nAsia.\nNuova Guinea.\nNel 1869 e nel 1870 l'esploratore Giovanni Battista Cerruti si rec\u00f2 nella Nuova Guinea e nelle isole limitrofe (Kai, Aru e Balscicu). Ottenne degli ottimi risultati nei dialoghi con gli autoctoni, i sultani di quelle terre infatti avevano firmato dei trattati con cui cedevano i loro territori al Regno d'Italia. \"La sovranit\u00e0\" su queste zone dur\u00f2 fino al 1883 quando venne chiesto al Regno Unito se accettasse la possibilit\u00e0 italiana di inseduarsi in Nuova Guinea, alla risposta negativa il governo italiano rinunci\u00f2 a ogni ulteriore colonizzazione dell'Asia Meridionale. Nel 1883 il governo italiano chiese a quello britannico per via diplomatica se avesse accettato che la Nuova Guinea potesse diventare una colonia italiana: al rifiuto britannico l'Italia abbandon\u00f2 ogni tentativo di colonizzazione nel Pacifico asiatico..\nAdalia.\nLa regione dell'Anatolia meridionale intorno ad Adalia fu occupata nel 1919 da truppe italiane.\nL'occupazione italiana di Adalia fu fatta sul finire della prima guerra mondiale.\nStando al Patto di Londra l'area della Licia anatolica sarebbe dovuta finire sotto l'influenza italiana, mentre le autorit\u00e0 italiane la volevano fare diventare una colonia italiana col nome di Licia.\nIl governo italiano il 9 marzo 1919 fece sbarcare truppe italiane ad Adalia e successivamente furono occupate anche le localit\u00e0 vicine: Makri Budrun, Kuch-Adassi, Alaya, Konya, Ismidt e Eski\u015fehir.\nQuesta prova di forza trov\u00f2 la ferrea opposizione del governo greco che aspirava ad occupare un largo territorio dell'Anatolia.\nIl governo italiano, nel frattempo, fin dal 24 aprile era assente in sede della conferenza di pace di Parigi per la questione fiumana.\nLa Grecia riusc\u00ec ad ottenere, dal Consiglio Supremo il permesso di intervenire in Anatolia in assenza della delegazione italiana capeggiata da Orlando.\nL'esercito greco pertanto oper\u00f2 il 15 maggio 1919 un controsbarco a Smirne con l'occupazione anche di Aydin, Magnesia, Kassaba, Ayalik ed Edemieh.\nTra il governo italiano e quello greco sorse un'aspra controversia, poi risolta con un accordo segreto sottoscritto il 29 luglio da Tittoni e da Venizelos in cui l'Italia rinunciava a Adalia e alle isole del Dodecanneso salvo Rodi.\nDel resto secondo la prassi costituzionale dell'epoca la politica estera era una prerogativa regia e ben poteva quindi il governo concludere un accordo diplomatico senza informare il parlamento.\nTuttavia tale accordo non trov\u00f2 applicazione per quello che riguarda il Dodecanneso.\nLa citt\u00e0 di Adalia venne evacuata dagli italiani in seguito alla fondazione della Repubblica Turca nel 1923.\nAfrica.\nMoyale.\nMoyale \u00e8 una citt\u00e0 di confine suddivisa in un'area etiopica e in una keniana. Durante la seconda guerra mondiale, entrambe le parti della citt\u00e0 vennero occupate dagli italiani nel 1940 e riconquistate dagli inglesi il 15 luglio 1941.\nSudan.\nGli italiani, avanzando dalla confinante Eritrea, occuparono provvisoriamente l'area di Cassala nel 1894 durante la guerra tra inglesi e Dervisci nel Sudan.\nMa a seguito della sconfitta di Adua questo territorio sudanese fu abbandonato pochi anni dopo (assieme a territori provvisoriamente occupati nel settentrione del tentato \"Protettorato\" italiano in Abissinia).\nDurante la seconda guerra mondiale Cassala fu occupata dagli italiani tra il 4 luglio 1940 e il 21 gennaio 1941.\nSomalia britannica.\nIl Somaliland inglese fu occupato dalle truppe del Vicer\u00e9 Amedeo di Savoia-Aosta tra il 3 ed il 19 agosto 1940 fino all'evacuazione del 19 marzo 1941, durante la seconda guerra mondiale. La Somalia britannica conquistata fu subito considerata da Mussolini come una nuova colonia italiana e fu amministrata come parte integrante dell'Africa Orientale Italiana (A.O.I.).\nDurante la campagna dell'Africa Orientale la Somalia britannica fu, nell'agosto del 1940, invasa ed occupata dagli italiani che entrarono in Berbera, la citt\u00e0 principale, dopo soli dieci giorni.\nVenne tuttavia riconquistata dai britannici nella primavera del 1941, e divenne teatro della guerriglia italiana del colonnello Di Marco contro gli Alleati fino al 1943.\nEgitto.\nIl 13 settembre 1940 truppe italiane al comando di Rodolfo Graziani, varcarono il confine tra Libia ed Egitto. Nella prima giornata la cittadina di Sollum venne raggiunta ed oltrepassata dalla 1\u00aa Divisione libica, mentre la 2\u00aa Divisione libica raggiungeva ed occupava il passo di Halfaya. Il 14 settembre le divisioni libiche avanzarono oltre Halfaya spingendosi all'interno del territorio egiziano. Nel frattempo le altre truppe italiane avanzavano lentamente a piedi dietro i battistrada libici. Il 15 settembre le truppe libiche raggiunsero Bug-Bug, mentre le truppe motorizzate (1\u00aa Divisione CC.NN. \"23 marzo\", Raggruppamento \"Maletti\", 1\u00ba Raggruppamento carristi) ricevettero l'ordine di avanzare con la massima celerit\u00e0 verso Sidi el Barrani allo scopo di infrangere la resistenza avversaria. Il 16 settembre le truppe italiane entrarono a Sidi el Barrani, circa 100 chilometri dopo il confine libico. Graziani organizz\u00f2 nove campi fortificati a Maktila, Tummar, Nibeiwa e sulla sommit\u00e0 della scarpata di Sofafi. Da qui, posizion\u00f2 le divisioni italiane a Buq Buq, Sidi Omar, e al Passo di Halfaya.\nGli italiani avanzarono verso Maktila, dieci miglia oltre Sidi Barrani, e si trincerarono. Il 10 dicembre 1940 gli Alleati, con l'Operazione Compass rioccupano i territori ed entrano nel gennaio in Cirenaica.\nEuropa.\nAlbania.\nDivenne una prima volta temporaneamente un protettorato italiano durante la prima guerra mondiale.\nLe truppe italiane invasero nell'aprile del 1939 il territorio albanese sbarcando a Santi Quaranta, Valona e Durazzo. La resistenza armata albanese si rivel\u00f2 tuttavia insufficiente contro le forze armate italiane. Il re ed il governo albanese fuggirono in Grecia e furono obbligati all'esilio. Anche se fu mantenuta formalmente come uno Stato indipendente in unione personale con l'Italia, l'Albania fu considerata quasi alla stregua di una colonia; gli italiani instaurarono il governo fantoccio di Mustafa Kruja con una nuova Costituzione, che trasform\u00f2 l'Albania in una specie di colonia italiana fascista.\nIl trono albanese fu assunto da re Vittorio Emanuele III, che regn\u00f2 fino all'armistizio dell'8 settembre 1943 (resa dell'Italia agli Alleati). Mussolini permise ai cittadini italiani di insediarsi in Albania con l'obiettivo di trasformarla in territorio italiano a tutti gli effetti. Infatti nel corso di tutta l'occupazione giunsero pi\u00f9 di 10.000 coloni italiani (provenienti principalmente dal Veneto e dall'Italia Meridionale) che si concentrarono nelle zone di Durazzo, Valona, Scutari, Porto Palermo ed Elbasan.\nDopo la sconfitta della Jugoslavia nel 1941, l\u2019Albania italiana fu espansa annettendole anche il Kosovo meridionale e parte della Macedonia del Nord. \nCorf\u00f9.\nL'eccidio di Giannina fu sfruttato da Mussolini per occupare l'isola di Corf\u00f9 e cercare di annetterla. La mattina del 27 agosto 1923 fu trucidata la missione Tellini a Zepi, localit\u00e0 lungo la strada tra Giannina e Kakavia destinata a fissare il confine tra Grecia ed Albania. Mussolini quindi mand\u00f2 un ultimatum alla Grecia e il 29 agosto 1923 venne bombardata e occupata l'isola di Corf\u00f9 (crisi di Corf\u00f9).\nIl 3 settembre 1923 la Societ\u00e0 delle Nazioni condann\u00f2 l'occupazione italiana dell'isola su ricorso della Grecia. Il 27 settembre Mussolini decise di ritirare le truppe che occupavano l'isola, per\u00f2 minacciando l'uscita dell'Italia dalla Societ\u00e0 delle Nazioni.\nLe autorit\u00e0 greche dichiararono che questa occupazione militare di Corf\u00f9 fu il primo tentativo di espansione \"coloniale\" del Duce.\nStato Ellenico Italiano.\nLo Stato Ellenico era uno stato fantoccio del Regno d'Italia e della Germania nazista; instaurato in Grecia nel 1941 dopo l'occupazione del paese da parte delle potenze dell'Asse durante la seconda guerra mondiale, si dissolse nel 1944 a seguito della ritirata delle forze dell'Asse dalla Grecia. \nLa maggior parte dell'ex territorio greco fu affidato all'amministrazione italiana, una minor parte alla Germania e una parte ancora meno considerevole alla Bulgaria.\nBaleari.\nVa infine ricordata l'Occupazione italiana di Maiorca, Ibiza e Formentera nel 1936 come compenso per l'apporto italiano nella guerra civile spagnola, terminata nell'aprile 1939 dal ferreo rifiuto di Franco e di Gran Bretagna e Francia.\nMontenegro e Sangiaccato.\nDopo la sconfitta della Jugoslavia nel 1941, il Montenegro e il Sangiaccato divennero un protettorato italiano, in attesa di una sistemazione istituzionale definitiva che non giunse prima della resa italiana nel 1943.\nFrancia.\nDurante l'occupazione italiana della Francia meridionale furono occupati quattro dipartimenti francesi: la Savoia, le Alte Alpi, le Basse Alpi e le Alpi Marittime, occupazione poi ampliata con l'operazione Anton in cui vennero occupati la Corsica e otto dipartimenti sudorientali della Francia, compreso il Principato di Monaco.\nTentativi di occupazione.\nVi furono alcuni tentativi coloniali che non furono attuati per varie ragioni. Il pi\u00f9 noto \u00e8 quello della Tunisia. Un altro, tentato da Jacopo Gasparini governatore dell'Eritrea italiana, fu quello di creare un protettorato italiano nello Yemen. Poco conosciuti sono invece gli interessi italiani di fine Ottocento in Asia, verso il sultanato di Aceh, l'Alta Birmania, la Thailandia, le isole Nicobare e la Nuova Guinea colle isole Molucche (dove vi furono finanche dei territori acquistati per conto del Governo italiano). Anche con i possedimenti portoghesi di Cabinda e dell'isola di Pr\u00edncipe nel golfo di Guinea fu tentato un accordo di compartecipazione coloniale col Portogallo verso il 1870.\nInoltre, dopo la prima guerra mondiale l'Italia tent\u00f2 di avere in Africa l'Angola ed il Ciad nella \"Conferenza di Pace\" tenutasi a Parigi nel 1919.\nPerdipi\u00f9 durante la seconda guerra mondiale, Germania e Italia avevano intenzione di occupare e di dividersi la Svizzera, con l'Operazione Tannenbaum.\nTunisia.\nIl Regno d'Italia vide svanire le speranze di creare una colonia in Tunisia nel 1881, dove vi erano numerosi emigrati italiani, vicenda passata alla storia come lo \"schiaffo di Tunisi\".\nIl principale obiettivo di politica estera del secondo governo guidato da Benedetto Cairoli era la colonizzazione della Tunisia, cui ambivano la ricca Francia e la debole Italia. Cairoli, come prima di lui Agostino Depretis non ritennero mai di procedere ad un'occupazione, essendo in generale ostili ad una politica militarista. Il governo di Cairoli si lasci\u00f2 sorprendere, l'11 maggio 1881, quando i francesi procedettero all'occupazione della colonia. Essa diede ulteriore conferma della debolezza della posizione internazionale dell'Italia, e rinfocol\u00f2 le polemiche successive al Congresso di Berlino.\nDurante la campagna del Nordafrica le truppe italiane e tedesche occuparono la Tunisia tra l'ottobre ed il novembre 1942, fino alla resa degli italiani il 13 maggio 1943.\nYemen.\nIl Governatore dell'Eritrea, Jacopo Gasparini, tent\u00f2 di acquistare nel 1926 un protettorato sullo Yemen. Gli Inglesi riuscirono ad ostruire l'operazione grazie allo sbaglio di Mussolini, che tergivers\u00f2 e si lasci\u00f2 sfuggire il controllo di un'interessante area petrolifera.\nNelle trattative fra il sovrano dello Yemen, Imam Yahy\u00e0 (\"El Ymam Jahia\"), ed il Governo italiano, Gasparini propose di spedire truppe coloniali italiane nello Yemen per contrastare l'espansionismo inglese dalla confinante Aden."}
{"id": "1884862", "revid": "400694", "url": "https://it.wikipedia.org/wiki?curid=1884862", "title": "Conviction (serie televisiva 2006)", "text": "Conviction \u00e8 una serie televisiva giudiziaria statunitense andata in onda per una stagione, nel 2006, sulla NBC. \u00c8 la quinta serie del \"franchise\" di \"Law &amp; Order\", ma il titolo non \u00e8 preceduto dal testo \"Law &amp; Order\" per richiesta della NBC, che pensava cos\u00ec di attirare nuovi telespettatori che non seguivano le altre serie del franchise. \u00c8 stata cancellata dalla NBC il 19 maggio 2006 dopo i tredici episodi trasmessi della serie.\n\"Conviction\" \u00e8 l'espressione utilizzata dalla giuria nei tribunali degli Stati Uniti per indicare il verdetto di colpevolezza nei confronti dell'imputato.\nIn Italia, dopo essere stata trasmessa in prima visione su Fox Crime con il titolo originale, la serie \u00e8 stata trasmessa in chiaro da Canale 5 con il titolo \"Sex &amp; Law\".\nTrama.\nI protagonisti sono un gruppo di avvocati e di procuratori di New York, alle prese con casi complessi sia davanti al giudice che davanti a se stessi."}
{"id": "1884863", "revid": "339392", "url": "https://it.wikipedia.org/wiki?curid=1884863", "title": "L&amp;O", "text": ""}
{"id": "1884864", "revid": "339392", "url": "https://it.wikipedia.org/wiki?curid=1884864", "title": "L &amp; O", "text": ""}
{"id": "1884865", "revid": "71433", "url": "https://it.wikipedia.org/wiki?curid=1884865", "title": "Sex &amp; Law", "text": ""}
{"id": "1884866", "revid": "71433", "url": "https://it.wikipedia.org/wiki?curid=1884866", "title": "Conviction / Sex &amp; Law", "text": ""}
{"id": "1884868", "revid": "205250", "url": "https://it.wikipedia.org/wiki?curid=1884868", "title": "Tito Foppa Pedretti", "text": ""}
{"id": "1884880", "revid": "1573940", "url": "https://it.wikipedia.org/wiki?curid=1884880", "title": "Incontri internazionali di rugby a 15 di met\u00e0 anno 1977", "text": "A met\u00e0 anno \u00e8 tradizione che le selezioni di rugby a 15, europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud."}
{"id": "1884881", "revid": "729019", "url": "https://it.wikipedia.org/wiki?curid=1884881", "title": "Stazione di Mineo", "text": "La stazione di Mineo \u00e8 una stazione della ferrovia Catania-Caltagirone-Gela sita nel territorio comunale di Militello in Val di Catania, quasi al confine con quello di Vizzini. Dal 2013 \u00e8 stata declassata a Posto di blocco intermedio.\nStoria.\nLa stazione di Mineo venne costruita dalla Societ\u00e0 per le Strade Ferrate della Sicilia, con il contributo di un decimo delle spese a carico del consorzio costituito dalla Provincia di Catania e dal comune interessato dalla tratta ferroviaria Catania-Caltagirone. Venne aperta in occasione del completamento dell'intera linea, la cui seconda tratta fu inaugurata il 31 ottobre 1892. \nLa stazione venne costruita al termine del tratto in rampa quasi costante del 30 per mille che inizia dalla stazione di Scordia e quivi termina dopodich\u00e9 inizia una lunga discesa.\nLa stazione ha sempre svolto un modestissimo servizio viaggiatori data la sua lontananza dal centro cittadino servendo prevalentemente per le esigenze di movimento, cio\u00e8 di incroci e precedenze, data la lunghezza della tratta tra stazione di Militello e stazione di Vizzini-Licodia e la sua acclivit\u00e0. La stazione era stata collegata al centro urbano di Mineo mediante una linea di autobus locali in coincidenza con i treni che vi avevano fermata; fino all'orario invernale del 1983 vi fermavano 8 coppie di treni. La limitatissima utenza indusse le FS a met\u00e0 degli anni novanta del XX secolo a limitare a una sola coppia giornaliera il numero di treni che vi fermava; anche il servizio di autobus venne soppresso.\nStrutture e impianti.\nLa stazione di Mineo consiste di un massiccio fabbricato in tradizionale stile ferroviario a due livelli posto ad est del fascio binari.\nIl fascio binari comprendeva il primo binario e il secondo binario provvisti di marciapiedi per servizio viaggiatori oltre ad un binario tronco con piano caricatore. Nessun binario \u00e8 munito di pensilina n\u00e9 di sottopassaggio.\nA partire dagli anni ottanta la stazione \u00e8 stata oggetto di un ammodernamento degli impianti: ha ricevuto un apparato centrale elettrico a itinerari semplificato per il comando degli scambi elettrici e degli enti di stazione ed \u00e8 stato attivato il Comando Centralizzato del Traffico. L'attivazione dell'esercizio in telecomando DCO ha fatto venir meno la necessit\u00e0 del presenziamento.\nIl 15 dicembre del 2013 fu soppresso il binario n. 2 trasformando la stazione in posto di blocco intermedio."}
{"id": "1884883", "revid": "80339", "url": "https://it.wikipedia.org/wiki?curid=1884883", "title": "Sungari", "text": ""}
{"id": "1884884", "revid": "481666", "url": "https://it.wikipedia.org/wiki?curid=1884884", "title": "Deliverance", "text": ""}
{"id": "1884885", "revid": "1573940", "url": "https://it.wikipedia.org/wiki?curid=1884885", "title": "Incontri internazionali di rugby a 15 di fine anno 1977", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud si recano in tour in Europa.\nNel 1977 l'attivit\u00e0 \u00e8 ridotta con il solo tour della Nuova Zelanda in Francia ed Italia e degli USA in Inghilterra"}
{"id": "1884886", "revid": "1632387", "url": "https://it.wikipedia.org/wiki?curid=1884886", "title": "Collettore", "text": "Il collettore \u00e8 un condotto di giunzione di vari organi del motore, che pu\u00f2 essere cilindrico o di varie altre forme.\nMateriali.\nA seconda dell'applicazione pu\u00f2 essere composto in diversi materiali quali:\nTipo.\nI collettori si dividono in quelli:\nCaratteristiche.\nL'andamento del condotto pu\u00f2 essere:\nCon la sezione del condotto:\nCon superficie:\nLa superficie interna \u00e8 comunque priva di asperit\u00e0 (introflessioni, sbavature, ecc), caratteristiche che preservano l'ottimale flusso della miscela.\nAccorgimenti.\nSi possono avere vari accorgimenti:\nDanni.\nQuest'elemento generalmente non \u00e8 soggetto a eventi avversi, ma pu\u00f2 avere:"}
{"id": "1884887", "revid": "729019", "url": "https://it.wikipedia.org/wiki?curid=1884887", "title": "Boeing BBJ", "text": "Il Boeing Business Jet (BBJ) \u00e8 un \"business jet\", un aereo di linea ad uso civile, destinato ad una clientela precisa, uomini d'affari e personalit\u00e0 di stato.\nDescrizione.\nNato dalla linea del Boeing 737 il BBJ \u00e8 un bimotore a lunghissimo raggio, composto tra i 25 e 50 posti a configurazione esclusivamente luxury. Al suo interno si pu\u00f2 trovare, una camera da letto, un bagno con doccia, una stanza per conferenze o cene e un corridoio destinato ai passeggeri ed al riposo.\nIl BBJ \u00e8 prodotto in compartecipazioni 50/50 tra la \"Boeing Commercial Airplanes\" e la \"General Electric\".\nHa una velocit\u00e0 di crociera massima di 0,82 Mach, oltre 880\u00a0km/h al suolo, e pu\u00f2 coprire senza scalo rotte come Milano-Minneapolis, Miami-Rio de Janeiro o Mosca-Tokyo.\nSul mercato esistono diversi pari ruolo commerciali, tra cui l'Embraer Lineage, il Bombardier Global Express, Gulfstream e l'Airbus Executive and Private Aviation.\nUtilizzatori.\nMilitari.\n3 esemplari (due BBJ2 nuovi nella versione Very ViP ed un B737-800 di seconda mano in configurazione passeggeri standard) ordinati il 31 marzo 2017.\nCompagnie aeree.\nAlcune compagnie aeree possiedono nella loro flotta alcuni BBJ per poter offrire servizi personalizzati ai loro clienti.\nVi sono, inoltre, alcune compagnie charter che gestiscono esclusivamente flotte di BBJ per offrire un servizio di trasporto di lusso.\nPrivati.\nNon vi sono molte informazioni sulla clientela privata di BBJ. Molti di questi clienti preferiscono mantenere le loro informazioni ad un livello molto confidenziale per proteggere i loro interessi privati ed economici."}
{"id": "1884889", "revid": "289247", "url": "https://it.wikipedia.org/wiki?curid=1884889", "title": "Srpska Avijatika", "text": ""}
{"id": "1884891", "revid": "287204", "url": "https://it.wikipedia.org/wiki?curid=1884891", "title": "Silka", "text": ""}
{"id": "1884892", "revid": "80339", "url": "https://it.wikipedia.org/wiki?curid=1884892", "title": "Shilka", "text": ""}
{"id": "1884894", "revid": "289247", "url": "https://it.wikipedia.org/wiki?curid=1884894", "title": "Jugoslovensko Ratno Vazduhoplovstvo i Protivvazdu\u0161na Odbrana", "text": ""}
{"id": "1884895", "revid": "287204", "url": "https://it.wikipedia.org/wiki?curid=1884895", "title": "Argun'", "text": "LArgun' (in cinese \u989d\u5c14\u53e4\u7eb3\u6cb3, in pinyin \"\u00c9'\u011brg\u01d4n\u00e0 h\u00e9\", in russo \u0410\u0440\u0433\u0443\u0301\u043d\u044c) \u00e8 un fiume della Russia siberiana orientale (Kraj Zabajkal'skij) e della Cina nordorientale (provincia dell'Heilongjiang), ramo sorgentifero di destra dell'Amur.\nNasce dal versante occidentale della catena montuosa del Grande Khingan con il nome di Hailar He, dirigendosi dapprima verso ovest-sudovest in una zona arida e stepposa, bagnando le citt\u00e0 di Xiguit Qi e Hailar. Non lontano dalla citt\u00e0 di Manzhouli l'Argun' compie una svolta decisa assumendo direzione nordorientale, iniziando a segnare il confine fra Russia e Cina, scorrendo in una valle piuttosto ampia racchiusa fra varie catene parallele di monti e senza incontrare alcun centro urbano di rilievo; riceve in questo tratto i principali affluenti, che sono Urov, Urjumkan e Gazimur dalla sinistra idrografica (versante russo), Gen He e Jiliu He dalla destra (versante cinese). All'estremit\u00e0 nordorientale dei monti Bor\u0161\u010dovo\u010dnyj si unisce alla \u0160ilka originando l'Amur.\nIl fiume \u00e8 gelato, mediamente, dalla fine di novembre ai primi di maggio; la navigazione fluviale \u00e8 saltuaria e irregolare. Nel fiume si contano circa 60 specie di pesci, che alimentano una discreta attivit\u00e0 ittica."}
{"id": "1884902", "revid": "80339", "url": "https://it.wikipedia.org/wiki?curid=1884902", "title": "Sichot\u0117-Alin", "text": ""}
{"id": "1884903", "revid": "729019", "url": "https://it.wikipedia.org/wiki?curid=1884903", "title": "Stazione di Vizzini-Licodia", "text": "La stazione di Vizzini-Licodia \u00e8 una stazione della ferrovia Catania-Caltagirone-Gela a servizio delle citt\u00e0 di Vizzini e Licodia Eubea.\nStoria.\nLa stazione, in origine denominata semplicemente \"Vizzini\", venne costruita nell'ambito dell'attivazione della seconda tratta della Catania-Caltagirone, dalla Societ\u00e0 per le Strade Ferrate della Sicilia con il contributo di un decimo delle spese a carico dei comuni interessati dalla tratta ferroviaria. L'intera tratta Caltagirone-Scordia fu inaugurata il 31 ottobre 1892 e con essa la stazione che divenne sede di una certa movimentazione di carri merci per la spedizione di prodotti agricoli ma soprattutto di viaggiatori data la sua vicinanza al centro cittadino di Vizzini e relativamente vicino di Licodia Eubea. Ma le notevoli difficolt\u00e0 di trasporto stradale verso i mercati ne facevano un buon centro di smistamento.\nLa stazione venne costruita al termine del lungo tratto allo scoperto in saliscendi continuo tra Grammichele e Mineo a poca distanza dalla strada statale 194. Nel 1923 venne raggiunta dalla diramazione della Ferrovia Siracusa-Ragusa-Vizzini a scartamento ridotto che ne permetteva il collegamento sia verso Siracusa che verso Ragusa. La stazione terminale di quest'ultima, \"Vizzini Scalo\" (SAFS) venne costruita assieme alla rimessa e allo scalo merci proprio di fronte, sul piazzale esterno dal lato sud della stazione attuale e permise il trasbordo diretto dei viaggiatori diretti al centro di Vizzini. Verso la fine degli anni trenta nei pressi della stazione venne istituita una base militare della Regia Aeronautica Militare Italiana e costruita una pista in terra battuta per velivoli da caccia, che fu molto attiva nella seconda guerra mondiale. Fu quindi fermata obbligata per tutti i treni dato il buon movimento pendolare di viaggiatori sia in direzione della citt\u00e0 di Catania che di Caltagirone. Nel 1949 la stazione SAFS venne chiusa all'esercizio (ma ne rimangono i ruderi ben visibili) e la tratta ferroviaria fino al \"Bivio Giarratana\" abbandonata e il servizio in coincidenza per Vizzini centro e Licodia venne assunto da autoservizi della stessa societ\u00e0 ex-ferroviaria SAFS. L'offerta di servizio, con l'orario 1981-1983, prevedeva 10 treni in arrivo da Catania e 9 treni di ritorno, l'offerta programmata dalle FS per il periodo 1995-1997 era salita a 12 coppie giornaliere di treni tuttavia non era migliorata la qualit\u00e0 dei servizi, svolti essenzialmente con automotrici ALn 668.1500, sempre pi\u00f9 soggette a guasti in via della loro obsolescenza soprattutto nel periodo estivo, con conseguenti ritardi. Gli anni duemila portarono la riduzione delle corse limitandone soprattutto quelle (essenziali ai pendolari) di ritorno della sera da Catania con perdita notevole di utenza (rivoltasi al trasporto su strada).\nNegli ultimi anni, in conseguenza della mancanza di un contratto si servizio tra gli enti locali e Trenitalia questa ha ridotto ulteriormente l'offerta al minimo di tre coppie giornaliere di treni di cui una limitata proprio a Vizzini.\nStrutture e impianti.\nLa stazione consiste di un fabbricato in tradizionale stile ferroviario a due livelli, a cui fanno seguito il magazzino merci e i servizi, posto a sud-ovest del fascio binari.\nIl fascio binari comprende il primo binario e il secondo binario provvisti di marciapiedi per servizio viaggiatori e merci. Nessun binario \u00e8 munito di pensilina n\u00e9 di sottopassaggio. I binari del piccolo scalo merci e di ricovero si trovano sul lato sud-ovest della stazione. La stazione era dotata di rifornitore idraulico per locomotive a vapore, sagoma limite e ponte a bilico da 30\u00a0t. .\nNessun collegamento era previsto tra le due linee ferroviarie delle FS e della SAFS\nA partire dagli anni ottanta la stazione ha ricevuto un Apparato centrale elettrico a itinerari per il comando degli scambi e degli enti di stazione e in seguito all'attivazione del Comando Centralizzato del Traffico \u00e8 divenuta impresenziata.\nServizi.\nLa stazione disponeva dei seguenti servizi:\nIn seguito all'automatizzazione e poi all'impresenziamento, come avvenuto in gran parte della rete, i servizi versano in grave stato di abbandono e sono inutilizzabili; rimangono, all'esterno:"}
{"id": "1884912", "revid": "287204", "url": "https://it.wikipedia.org/wiki?curid=1884912", "title": "Tour della Nazionale di rugby a 15 del Galles 1978", "text": "Nel 1978 la nazionale gallese di rugby a 15 si reca in tour in Australia, dove subisce due onorevoli sconfitte dai Wallabies"}
{"id": "1884917", "revid": "599013", "url": "https://it.wikipedia.org/wiki?curid=1884917", "title": "Diann Roffe", "text": "In seguito al matrimonio assunse anche il cognome del coniuge e nell'ultima parte della sua carriera (stagioni 1993-1994) gareggi\u00f2 come Diann Roffe-Steinrotter.\nBiografia.\nPolivalente originaria di Williamson, la Roffe debutt\u00f2 in campo internazionale in occasione dei Mondiali juniores di Sugarloaf 1984, dove vinse la medaglia d'argento nello slalom gigante; in Coppa del Mondo il suo primo piazzamento fu l'8\u00ba posto colto sulle nevi di casa di Lake Placid il 7 marzo dello stesso anno nella medesima specialit\u00e0. L'anno seguente esord\u00ec ai Campionati mondiali e nella rassegna iridata di Bormio conquist\u00f2 la medaglia d'oro nello slalom gigante; successivamente, il 13 marzo, ottenne nella stessa specialit\u00e0 a Lake Placid il primo successo in Coppa del Mondo, nonch\u00e9 primo podio. Esord\u00ec ai Giochi olimpici invernali a , dove fu 12\u00aa nello slalom gigante e 15\u00aa nello slalom speciale.\nNella stagione 1988-1989 partecip\u00f2 ai Mondiali di Vail, classificandosi 14\u00aa nel supergigante e 9\u00aa nello slalom gigante, e , mentre in occasione dei XVI Giochi olimpici invernali di vinse la medaglia d'argento nello slalom gigante e non concluse il supergigante. 13\u00aa nel supergigante e 9\u00aa nello slalom gigante ai Mondiali di Morioka 1993, sua ultima presenza iridata, ai XVII Giochi olimpici invernali di , sua ultima presenza olimpica, raggiunse l'apice della carriera vincendo la medaglia d'oro nel supergigante, mentre non concluse lo slalom gigante. Il 17 marzo dello stesso anno vinse a Vail la sua seconda e ultima gara in Coppa del Mondo, un supergigante; quel successo fu l'ultimo piazzamento della sua carriera agonistica.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante\nGS = slalom gigante"}
{"id": "1884922", "revid": "339392", "url": "https://it.wikipedia.org/wiki?curid=1884922", "title": "Casteldebole", "text": ""}
{"id": "1884927", "revid": "767487", "url": "https://it.wikipedia.org/wiki?curid=1884927", "title": "Knights Live", "text": "Knights Live \u00e8 il secondo album live del gruppo musicale tedesco Heavy metal Axel Rudi Pell. Fu registrato al \"The Zeche\" di Bochum, Germania nel 2002."}
{"id": "1884929", "revid": "2039709", "url": "https://it.wikipedia.org/wiki?curid=1884929", "title": "Curcio", "text": ""}
{"id": "1884934", "revid": "1543377", "url": "https://it.wikipedia.org/wiki?curid=1884934", "title": "Moto Guzzi Stelvio", "text": "La Stelvio 1200 4V \u00e8 una motocicletta di tipo enduro Moto Guzzi prodotta dalla casa di Mandello dal 2007.\nDescrizione.\nRispetto al precedente modello \"Quota\", di cui riprende almeno in parte l'impostazione, la \"Stelvio\" (il nome \u00e8 un omaggio al passo dello Stelvio, tradizionale meta dei motociclisti) \u00e8 stata pensata per un utilizzo maggiormente stradale, riducendo sensibilmente le caratteristiche tecniche per il fuoristrada e privilegiando l'assetto turistico.\nAnche per questo modello la Guzzi utilizza le soluzioni classiche della casa come il propulsore bicilindrico a V, in questo caso a 4 valvole per cilindro, e la trasmissione finale a cardano.\nSotto il punto di vista della ciclistica presenta delle soluzioni classiche come la presenza di una forcella a steli rovesciati all'anteriore e un monoammortizzatore regolabile al posteriore. L'impianto frenante \u00e8 composto da una coppia di freni a disco da 320 mm all'anteriore e da uno singolo, da 282\u00a0mm, al posteriore.\nAlla versione base \u00e8 stata in seguito affiancata la versione \"Stelvio 1200 NTX\" che presenta una nutrita serie di accessori derivati dalle competizioni di tipo Rally Dakar come paracoppa, paramotore, protezione cilindri e paramani, oltre che una coppia di motovalige in alluminio. Inoltre la ruota posteriore ha dimensioni 150/70-17 anzich\u00e9 la pi\u00f9 stradale 180/55-17 della MY 2008.\nRispetto al modello iniziale, nella NTX my 2009 \u00e8 stata incrementata la coppia motrice ora erogata ad un regime minore rispetto al passato.\nNella primavera 2011 \u00e8 stato presentato un'ulteriore evoluzione con i modelli my 2011: la principale differenza sta nel nuovo serbatoio con capacit\u00e0 portata a 32 litri, tale da sopperire al principale difetto delle serie precedenti, cio\u00e8 l'autonomia ridotta per una moto che ha tutte le caratteristiche di comfort per effettuare lunghe percorrenze.\nMigliorie minori hanno riguardato l'iniezione con doppia sonda lambda, il forcellone posteriore dotato di molla Ohlins, la protezione del pilota grazie a nuovi parabrezza e deflettori.\nNuove anche le colorazioni (bianco, ocra, nero lucido per il modello base) e nero opaco per la NTX."}
{"id": "1884936", "revid": "122246", "url": "https://it.wikipedia.org/wiki?curid=1884936", "title": "Nazionale di pallavolo femminile della Francia", "text": "La nazionale di pallavolo femminile della Francia \u00e8 una squadra europea composta dalle migliori giocatrici di pallavolo della Francia ed \u00e8 posta sotto l'egida della Federazione pallavolistica della Francia.\nRosa.\nSegue la rosa delle giocatrici convocate per il campionato europeo 2021."}
{"id": "1884938", "revid": "297059", "url": "https://it.wikipedia.org/wiki?curid=1884938", "title": "Via ferrata Burrone Giovanelli", "text": "Il sentiero attrezzato Burrone Giovanelli (anche noto come burrone di Mezzacorona) \u00e8 una via ferrata che fu costruita nel 1906 e poi dedicato a Tullio Giovanelli nel 1941, quale promotore dell'opera, patriota giudicariese e medico di Mezzocorona.\nDescrizione.\nLa via ferrata \u00e8 considerata facile ma \u00e8 sicuramente impegnativo il dislivello. Dopo aver parcheggiato l'auto in localit\u00e0 Ischia di Mezzocorona (circa 2,5\u00a0km a nord dell'abitato nei pressi del laghetto pescatori) in pochi minuti si raggiunge l'attacco della ferrata (seguire il bivio a sinistra), alla base di una bella prima cascata. Si sale, mediante due scale, la parete che si presenta subito verticale. Questo primo tratto esposto pu\u00f2 essere evitato seguendo il pi\u00f9 facile accesso di destra. Le successive balze rocciose si superano in parte su gradoni naturali ed in parte su scale di ferro. Le ripide rocce dello zoccolo, parzialmente coperte di piante, offrono lo spunto all'osservazione del fenomeno erosivo dell'acqua e degli agenti atmosferici mentre, a fianco una cascata che precipita per 200\u00a0m dall'ingresso del burrone.\nAlla quota di 430\u00a0m si entra in una bellissima galleria, aperta su un lato; all'inizio \u00e8 posizionata la lapide in ricordo del creatore del percorso. Si passa quasi carponi e si entra nell'antro formato dal torrente che nel tempo ha scavato la roccia; quindi si scende, mediante una scaletta, nel greto. Le pareti formano un'alta volta, in cui il sole riesce a penetrare solo per pochi minuti al giorno. Mediante varie scale si sale nella semioscurit\u00e0, all'interno della forra fino a circa 630\u00a0m. Lo stretto letto del torrente \u00e8 fiancheggiato da elevate pareti rocciose. Dopo un paio di anse si intravedono spiazzi e vegetazione. Poco pi\u00f9 su, la valle si allarga e si esce nel verde. Costeggiando il torrente si arriva presto alle ultime scale. Poi il sentiero si addentra in un bosco misto ricco di tassi.\nL'itinerario supera quindi il solco della \u201cVal del Bus\u201d e raggiunge la strada forestale presso il \u201cBait dei Manzi\u201d.\nDopo \u00e8 possibile rientrare a Mezzocorona seguendo prima la strada forestale verso la localit\u00e0 Monte e poi utilizzando la funivia Mezzocorona-Monte che con un balzo di oltre 600\u00a0m su unica campata porta all'abitato. In alternativa \u00e8 possibile utilizzare il sentiero 504, panoramico sulla valle dell'Adige, che in 1,5 ore di discesa su roccette porta alla base della funivia. Da qui bisogna poi raggiungere l'auto lasciata in localit\u00e0 Ischia (circa 2,5\u00a0km).\nUn'ulteriore possibilit\u00e0 di rientro consiste nel percorrere la forra in discesa seguendo la via tracciata dall'acqua.\nSi utilizzano le tecniche del canyoning.\nIl percorso \u00e8 attrezzato con le catene (armi) indispensabili per questo tipo di progressione, il salto pi\u00f9 alto \u00e8 35 metri."}
{"id": "1884939", "revid": "767487", "url": "https://it.wikipedia.org/wiki?curid=1884939", "title": "The Wizard's Chosen Few", "text": "The Wizard's Chosen Few \u00e8 la prima raccolta del gruppo omonimo heavy metal del chitarrista tedesco Axel Rudi Pell. L'album \u00e8 composto da due cd e fu distribuito nel 2000.\nTracce.\nCD1.\n1. Broken Dreams (inedita)\n2. Carousel (da Oceans of Time)\n3. The Masquerade Ball (da The Masquerade Ball)\n4. Ghosthunter (inedita)\n5. Oceans of Time (da Oceans of Time)\n6. Still I'm Sad (cover di Ronnie James Dio)\n7. Come Back to Me (da The Ballads II)\n8. Burn/Purple Haze/Call her Princess (live)\n9. Total Eclipse (da Magic)\n10. Eternal Prisoner (da Eternal Prisoner)\nCD2.\n1. Fool Fool (da Black Moon Pyramid)\n2. Casbah (da Between the Walls)\n3. Snake Eyes (live)\n4. Mistreated (live)\n5. Magic (da Magic)\n6. The Clown is Dead (da Magic)\n7. Nasty Reputation (da Nasty Reputation)\n8. Land of the Giants (da Nasty Reputation)\n9. Hear you Calling Me (da Wild Obsession)"}
{"id": "1884941", "revid": "53508", "url": "https://it.wikipedia.org/wiki?curid=1884941", "title": "Erica Araki", "text": ""}
{"id": "1884944", "revid": "767487", "url": "https://it.wikipedia.org/wiki?curid=1884944", "title": "Effetto intaglio", "text": "Dato un pezzo meccanico, si definisce effetto intaglio una diminuzione della sezione del pezzo, ottenuta attraverso foratura, spallamento o gola di scarico, che modifica l'andamento del flusso dello sforzo. La modifica comporta una sovrasollecitazione dello sforzo nella sezione interessata dall'intaglio.\nNegli elementi strutturali sottoposti a tensione, che presentano discontinuit\u00e0 (come fori o variazioni improvvise della sezione), si presentano delle \"concentrazioni di tensione\": la tensione massima differisce dalla tensione nominale calcolata con i normali metodi della scienza delle costruzioni.\nL'effetto intaglio viene palesato matematicamente con un coefficiente moltiplicativo dello sforzo, il cosiddetto coefficiente di intaglio (o fattore di concentrazione della tensione), che esprime il rapporto tra la tensione massima presente vicino alla discontinuit\u00e0 (ovvero lo sforzo effettivo massimo causato dall'intaglio) e la tensione nominale calcolata nella sezione critica (ovvero lo sforzo in assenza di intaglio):"}
{"id": "1884952", "revid": "125676563", "url": "https://it.wikipedia.org/wiki?curid=1884952", "title": "Aprilia RSV 1000", "text": "L'Aprilia RSV 1000 \u2013 chiamata fino al 2004 con il nome esteso di RSV Mille, modificato poi per renderlo pi\u00f9 \"internazionale\" con le sole cifre \u2013 \u00e8 una motocicletta del tipo maximoto o superbike, commercializzata (e aggiornata nelle varie versioni) dalla casa di Noale dal 1998 al 2008.\nIl contesto.\nConcepita nel 1993 \u00e8 entrata in produzione solo cinque anni pi\u00f9 tardi.\nL'intento dei dirigenti e degli ingegneri della casa italiana, era quello di costruire una moto capace di inserirsi in un particolare segmento di mercato, ossia quello delle moto sportive di grossa cilindrata, che fino ad allora era dominato quasi esclusivamente dai modelli giapponesi, eccezion fatta per quelli prodotti dalla Ducati e dal 1997 anche dall'MV Agusta.\nTuttavia per rendere esclusivo questo modello, al pari di quelli prodotti dalla concorrenza, l'Aprilia scelse di utilizzare l'RSV mille, per partecipare al Campionato mondiale Superbike, al quale prese parte dal 1999 al 2002, ma con risultati modesti rispetto alle attese della vigilia, anche a causa della scarsa competitivit\u00e0 degli pneumatici Dunlop che la equipaggiavano; il miglior risultato fu infatti il 3 posto in classifica di Troy Corser nel campionato 2000.\nTuttavia, solo successivamente si decise che l'RSV mille, sarebbe dovuta essere una sportiva estrema, infatti inizialmente era una moto, che fosse pi\u00f9 un compromesso ideale, tra mezzo sportivo e turistico al tempo stesso.\nIl target, era quello di strappare il mercato alla Honda VFR, per questo scopo, nacque poi nel 2001 l'Aprilia RST 1000 Futura una sport-touring che utilizzava lo stesso propulsore della RSV; inoltre anche un altro modello derivato dalla RSV, la SL 1000 Falco, aveva come target diretto un altro modello Honda la VTR 1000 Firestorm, si trattava di due sportive non estreme dotate di semicarenatura.\nQuesto motociclo entr\u00f2 in produzione solamente dopo cinque anni dall'ideazione, con un insuccesso nelle vendite, soprattutto per ci\u00f2 che concerne il modello iniziale, ossia quello del 1998, probabilmente, ci\u00f2 dipese da un design particolare.\nNonostante ci\u00f2 per\u00f2, con l'avvento dell'RSV, l'Aprilia riusc\u00ec a proporre una gamma completa di moto: quest'ultima infatti, ricopriva l'unico segmento nel quale la fabbrica italiana non operava.\nTra l'altro confermava la sua vocazione sportiva e dava una certa continuit\u00e0 ai modelli di punta delle varie cilindrate, ossia l'Aprilia RS, proposta con motori monocilindrici da 50 e 125\u00a0cm\u00b3 e bicilindrico da 250\u00a0cm\u00b3.\nQueste ultime erano tutte derivate dai bolidi che correvano (e vincevano) nel motomondiale, classi 125 e 250.\nSostanzialmente l'RSV riprendeva gli stessi concetti, tanto da mantenere invariato il nome (RS), e rimarcava la filosofia della casa di utilizzare motori sofisticati (V, in quanto montava un bicilindrico a V), anche per grosse cilindrate (1000 o mille, ossia la cubatura del due cilindri).\nAnche la decisione di puntare su un motore a due cilindri non fu casuale; ad eccezione della Ducati, tutte le marche principali, scelsero di utilizzare motori a quattro cilindri.\nDa sempre l'Aprilia, ha utilizzato motori da uno a due cilindri, utilizzando la filosofia dei motori poco frazionati, che dunque prosegu\u00ec anche con l'RSV.\nTecnica.\nL'RSV mille del 1998 (nata nel '93), poteva contare su un'impostazione tecnica avanzata e sull'impiego di leghe leggere assolutamente all'avanguardia.\nLe sue doti principali erano nel motore e nel telaio, due dispositivi molto sofisticati.\nIl propulsore era un bicilindrico a V di 60\u00b0 quattro tempi, angolo scelto per ottimizzare la fluidodinamica e per rendere il motore particolarmente compatto.\nIl motore era del tipo superquadro (tipica soluzione dei motori da corsa), questo garantisce notevoli prestazioni, regimi di rotazione elevati e potenze elevate.\nLa moto era caratterizzata da un'erogazione particolarmente gestibile, a seconda del pilota l'erogazione poteva essere dolce o brusca e ruvida, ma sempre gestibile anche dai piloti meno esperti.\nData l'architettura del motore, fu necessario installare un doppio contralbero anti vibrazioni (AVDC, brevetto Aprilia) per smorzare le vibrazioni.\nLa parte pi\u00f9 interessante/particolare di questo motore, \u00e8 il sistema di distribuzione e d'accensione.\nIl motore utilizzava quattro valvole per cilindro, comandate da un doppio albero a camme in testa per bancata a sua volta azionato da un sistema misto di ingranaggi e catena.\nL'accensione invece era di tipo elettronico, ed utilizzava il sistema twin spark, ossia con due candele per cilindro. Sui primi prototipi vennero utilizzati pistoni Asso Werke prodotti da stampi provvisori inizialmente progettati per un monocilindrico Cagiva/Husqvarna poi non pi\u00f9 prodotto; Rotax approv\u00f2 tali stampi, e quelli definitivi, non pi\u00f9 necessari, vennero modificati e usati per produrre i pistoni del motore automobilistico TVR a 6 cilndri in linea.\nAnche l'alimentazione era gestita elettronicamente, e faceva utilizzo di un iniettore per cilindro (multipoint).\nOvviamente essendo un motore a benzina, l'iniezione era indiretta (non essendo ancora utilizzata al tempo quella diretta).\nLa cilindrata effettiva era di 997,62\u00a0cm\u00b3, e sviluppava una potenza massima all'albero di 128 cavalli a 9250 giri al minuto, la coppia massima all'albero era di 10,5 kgm a 7000 giri minuto.\nQuesto propulsore, raffreddato a liquido, era imbrigliato da un telaio a doppio trave inclinato, realizzato in lega d'alluminio, che al tempo stesso era leggero e robusto e garantiva alla moto una notevole agilit\u00e0 e la miglior rigidit\u00e0 torsionale della categoria.\nAltre soluzioni di interesse, erano il comando idraulico per la frizione, il dispositivo antisaltellamento meccanico PPC (Pneumatic Power Clutch, altro brevetto Aprilia - l'RSV fu la prima moto di serie a montare un dispositivo antisaltellamento) e l'utilizzo di una doppia pompa trocoidale per la circolazione dell'olio.\nSia le sospensioni anteriori che quelle posteriori, potevano essere regolate in estensione e compressione idraulica e si poteva agire sul precarico della molla.\nLe edizioni speciali e tirature limitate.\n1999 - RSV Mille SP(Sport Production). Prodotta in 150 esemplari per poter concorrere al campionato del mondo Superbike, questa moto presentava differenze strutturali importanti, dalla sorella di serie. Innanzi tutto, poteva contare su una potenza superiore, ossia 145 Cv a 11.000, nonostante la cilindrata totale fosse leggermente inferiore (995,8\u00a0cm\u00b3). Tuttavia venne aumentato l'alesaggio dei pistoni (100mm), e ridotta la loro corsa (63.4), rendendo il motore ancora pi\u00f9 potente, i corpi farfallati furono poi maggiorati, come anche l'airbox prodotto in fibra di carbonio. Il frutto di questo lavoro dipese anche da una rivisitazione dei cicli termodinamici del motore tramite l'utilizzo di un albero a camme diverso, cosa che contribu\u00ec anche a un leggero incremento della coppia.\nInoltre utilizzando la fibra di carbonio, la moto venne alleggerita di circa quattro chilogrammi.\nIl telaio, sempre in lega leggera, miglior\u00f2 le sue qualit\u00e0, soprattutto la rigidit\u00e0 torsionale, superiore di circa il venti percento, a quella del modello base, gli attacchi motore e forcellone furono modificati rendendoli regolabili per permettere lo spostamento del baricentro e l'allungamento del passo.\n2000 - RSV Mille R Prima serie in commercio a seguito del campionato SBK monoposto prodotta in 1500 esemplari \n2002 - RSV Mille R Haga Replica. Prodotta in serie limitata per onorare il campione Noriyuki Haga che fin\u00ec al 4\u00ba posto nella stagione precedente in sella a questa moto. Presentava livrea PlayStation 2 e doppio scarico Akrapovi\u010d e ben 3\u00a0CV in pi\u00f9 rispetto al modello di serie.\n2003 - RSV Mille R Edwards Replica. Nata per celebrare il campione Colin Edwards nella classe MotoGp. Presentava livrea Gp Alice, o la pi\u00f9 rara Laguna Seca replica, sempre con doppio scarico Akrapovic e corpi farfallati da 57mm bielle forgiate, che la facevano pesare 3\u00a0kg in meno e circa 6 cavalli in pi\u00f9 rispetto al modello R.\n2004 - RSV 1000 R Nera. Costosissima ma altrettanto esclusiva e raffinata. Una moto unica per l'epoca. Impreziosita da una carenatura completamente in carbonio, anche il serbatoio e da particolari di altissima classe, come i cerchi in magnesio forgiato. Prodotta in 200 esemplari (000-199), questa moto costruita interamente in carbonio, magnesio, titanio e alluminio forgiato Sviluppava ben 145\u00a0CV (6 in pi\u00f9 rispetto alle standard) e pesava meno di 170\u00a0kg contro i 185 di una rsv di serie.\n2007 - RSV 1000 R Bol d'Or Replica. Nata nel 2007 per ricordare la partecipazione di questa moto alla competizione Bol d'Or nel settembre 2006 grazie anche al team della rivista motociclismo e grazie anche ad Alessandro Imeri, grande appassionato ed estimatore di Aprilia, che vinse con la sua Replica Bol d'Or il concorso che ha visto 1046 progetti che gli appassionati hanno spedito al sito aprilia.com per suggerire la grafica da dedicare alla Rsv 1000 R Factory che avrebbe partecipato al \u201cBol d'Or\u201d, la pi\u00f9 celebre 24 Ore motociclistica del mondo, in programma il 16 e 17 settembre a Magny Cours.\nLe evoluzioni.\nLa \"seconda serie\" inizia nel 2000 dove la carena viene ridisegnata, in particolar modo il codino cambia, divenendo pi\u00f9 affusolato e tondeggiante. Il nome passa da \"RSV Mille\" a \"RSV 1000\" . Vengono sostituiti i dischi freno e le pinze, passando dalla serie rossa, alla serie oro Brembo. La potenza passa dai 86,5\u00a0kW (116\u00a0CV) del 1998/1999 a 92Kw (123\u00a0CV).\nNel 2002 La potenza passa a 95.4Kw (128\u00a0CV) per la versione \"R\".\nLa \"terza serie\" inizia nel 2003 La potenza passa a 99.1Kw (133\u00a0CV) rispettando la normativa EURO2, la moto viene completamente rivisitata, con una nuova carena, mentre la versione \"RSV 1000 R FACTORY\" \u00e8 impreziosita da cerchi in alluminio forgiato, mono-ammortizzatore e forcella \u00f6hlins e particolari in carbonio. Esteticamente \u00e8 stata rimpicciolita in tutte le sue misure per renderla maggiormente compatta, l'intera carenatura \u00e8 stata ridisegnata, seguendo anche i nuovi dettami estetici degli indicatori di direzione incorporati anteriormente negli specchietti retrovisori e posteriormente nel codone, i fari passano da uno a due e il serbatoio viene ridimensionato. Nuovo anche il telaio, pi\u00f9 reattivo e il forcellone a doppia banana. Gli scarichi diventano due e il motore viene rivisto, prendendo il nome di \"Magnesium\" (dal materiale in cui \u00e8 costruito, il magnesio). Abbandonata la soluzione Twin Spark, vengono maggiorate le valvole e motore eroga ben 102\u00a0kW (138,7 \u00a0CV).\nLa \"quarta serie\" inizia nel 2006 La potenza passa a 106,6\u00a0kW (143 \u00a0CV) rispettando la normativa EURO 3, La carena viene frazionata per facilitare lo smontaggio, il codone viene snellito e slanciato verso l'alto. L'airbox viene rivisto e dotato di valvola a depressione. Compaiono comandi di tipo 'Radiale' per freno e frizione. La versione \"Factory\" viene dotata di forcella \u00f6hlins.\nNel settembre 2008 viene presentata la nuova \"RSV4\" disponibile sul mercato dal 2009, nata per correre, questa nuova moto, equipaggiata con un rivoluzionario propulsore V4, aspira al campionato mondiale SBK 2009 con in sella Max Biaggi.\nQuesta nuova moto mander\u00e0 definitivamente in pensione la RSV bicilindrica nel 2009."}
{"id": "1884954", "revid": "1305772", "url": "https://it.wikipedia.org/wiki?curid=1884954", "title": "Mar\u00eda Kodama", "text": "Biografia.\nMar\u00eda Kodama-Schweizer nacque a Buenos Aires nel 1937, da padre giapponese, l'architetto Yosaburo Kodama, e da madre tedesca . Fu discepola ed amica dello scrittore argentino Jorge Luis Borges, incontrato gi\u00e0 per la prima volta all'et\u00e0 di 12 anni, con il quale condivise gli studi sulla letteratura medievale islandese. Aiut\u00f2 Borges, divenuto ormai cieco, nella stesura della \"Breve antologia anglosassone\" (1978) di \"Atlas\" (1984) e nella traduzione dell\"'Edda in prosa\" del poeta islandese Snorri Sturluson.\nSi spos\u00f2 con Borges in Paraguay il 26 aprile 1986, circa due mesi prima della scomparsa dello scrittore \u00c8 presidente della Fondazione internazionale Jorge Luis Borges che ha sede a Buenos Aires. "}
{"id": "1884956", "revid": "184755", "url": "https://it.wikipedia.org/wiki?curid=1884956", "title": "Anonima Costruzioni Modellistiche Esatte", "text": "La Anonima Costruzioni Modellistiche Esatte o, come acronimo A.C.M.E. \u00e8 una casa produttrice di fermodellismo, con sede a Milano, specializzata nella produzione di modelli esatti di treni italiani, in scala H0.\nStoria.\nLa ACME venne costituita nell'agosto 2001 da Alessandro Buonopane, e partecip\u00f2 alla fiera Hobby Model Expo di Novegro nel settembre dello stesso anno. A dicembre venne consegnato il primo modello, una carrozza letti tipo T2s delle Ferrovie dello Stato in scala H0. Il modello era prodotto industrialmente in Cina, con la collaborazione della casa tedesca Heris.\nL'attivit\u00e0 editoriale.\nLa ricerca delle notizie relative alla storia delle ferrovie, ha portato l'Acme a pubblicare libri specifici sull'argomento, come i testi di Michele Mingari sulle \"carrozze Corbellini\" o sul Treno Azzurro e il testo sulla \"Trazione trifase\".\nL'Acme pubblica anche la rivista \"RF - La rivista della ferrovia\", in cui, oltre a temi di modellismo, si affrontano tematiche relative alla storia, al presente e alle evoluzioni future della ferrovia."}
{"id": "1884959", "revid": "339392", "url": "https://it.wikipedia.org/wiki?curid=1884959", "title": "R\u00edas", "text": ""}
{"id": "1884964", "revid": "36426", "url": "https://it.wikipedia.org/wiki?curid=1884964", "title": "Antica basilica vaticana", "text": ""}
{"id": "1884966", "revid": "1543377", "url": "https://it.wikipedia.org/wiki?curid=1884966", "title": "USS Liberty", "text": "La USS \"Liberty\" era una nave spia della marina degli Stati Uniti che operava per conto dal National Security Agency (NSA) e che divenne famosa per l'attacco che sub\u00ec l'8 giugno 1967 al largo delle coste di Israele. I compiti principali di questa nave erano lo spionaggio e la guerra elettronica. Ci\u00f2 nonostante la grande nave assomigliava ad un mercantile, dotato di alcune grandi cupole radar e di un alto albero maestro sul quale erano fissate delle antenne per le comunicazioni radio a lungo raggio.\nStoria.\nInviata con la portaerei USS \"Saratoga\" nel Mediterraneo sotto il comando della Sesta Flotta, la USS \"Liberty\" ebbe il compito durante la guerra dei sei giorni di registrare le comunicazioni radio israeliane ed egiziane durante il periodo del conflitto. Nonostante la nave navigasse a sole 14 miglia dalla costa e si trovasse quindi ancora in acque internazionali, la nave operava senza scorta. Il giorno dell'attacco, la nave fu identificata pi\u00f9 volte come nave neutrale da velivoli dell'aeronautica israeliana per poi sparire per alcune ore dagli schermi radar, facendo credere alla marina israeliana che avesse preso nuovamente il largo per ricongiungersi con il resto della VI flotta. Quando riapparve nuovamente dopo sei ore sugli schermi, la nave fu attaccata a pi\u00f9 riprese da alcuni Mirage III israeliani e da motosiluranti israeliane. La nave invi\u00f2 quindi immediatamente un messaggio di SOS alla portaerei \"Saratoga\" che fece decollare dodici velivoli per proteggere la nave, ma non appena questi decollarono, il Comando Supremo della marina ordin\u00f2 di far rientrare immediatamente i velivoli, lasciando la \"Liberty\" in balia degli attacchi. Complessivamente a bordo della \"Liberty\", nelle varie fasi dell'attacco, morirono 34 membri dell'equipaggio mentre 172 vennero feriti.\nL'inchiesta.\nL'inchiesta aperta in seguito all'accaduto sia da parte statunitense che da parte israeliana rivel\u00f2 come causa dell'attacco un errore, secondo il quale la nave sarebbe stata scambiata per un mercantile egiziano: fatto che fu per\u00f2 smentito da molti superstiti dell'equipaggio, dal momento che la nave navigava con le insegne della marina militare americana. Si ritiene assai pi\u00f9 probabile che la nave avesse captato messaggi israeliani compromettenti e che Israele avesse quindi ritenuto opportuno attaccare la nave affinch\u00e9 i messaggi registrati non potessero essere divulgati.\nNonostante il massiccio attacco subito, la nave non affond\u00f2 e venne soccorsa alcune decine di ore pi\u00f9 tardi da altre navi americane. Rientrata nel suo porto di appartenenza di Norfolk fu sottoposta a un approfondito esame per essere poi mandata in demolizione per il livello dei danni ricevuti, giudicati non riparabili sotto il profilo economico.\nNel 1987 il caso fu definitivamente archiviato con un indennizzo di tredici milioni di dollari per le vittime della \"Liberty\" da parte dello Stato di Israele che, in tal modo, riconobbe implicitamente le proprie responsabilit\u00e0."}
{"id": "1884969", "revid": "322321", "url": "https://it.wikipedia.org/wiki?curid=1884969", "title": "Parrocchie della diocesi di Ozieri", "text": "Le parrocchie della diocesi di Ozieri sono 30 e sono distribuite in comuni e frazioni appartenenti alla provincia di Sassari, alla provincia di Nuoro e alla provincia di Olbia-Tempio..\nLe parrocchie sono raggruppate in 4 vicariati:\nVicariato di Ozieri.\nComprende le parrocchie dei comuni di Ozieri, Ardara, Ittireddu e Nughedu San Nicol\u00f2. La popolazione del territorio ammonta a 16.800 unit\u00e0.\nVicariato del Goceano.\nComprende le parrocchie dei comuni di Anela, Benetutti, Bono, Bottidda, Bultei, Burgos, Esporlatu, Illorai, Nule e Osidda. La popolazione del territorio ammonta a 14.600 unit\u00e0.\nVicariato del Monte Acuto.\nComprende le parrocchie dei comuni di Berchidda, Oschiri, Monti e Tula e la frazione di Berchiddeddu. La popolazione del territorio ammonta a 13.150 unit\u00e0.\nVicariato del Monte Lerno.\nComprende le parrocchie dei comuni di Al\u00e0 dei Sardi, Buddus\u00f2, Padru e Pattada. La popolazione del territorio ammonta a 13.100 unit\u00e0."}
{"id": "1884970", "revid": "729019", "url": "https://it.wikipedia.org/wiki?curid=1884970", "title": "Autostrada A1 (Svizzera)", "text": "L'autostrada A1 \u00e8 un'autostrada della Svizzera. \u00c8 il principale asse est-ovest e collega la frontiera francese all'autostrada A13 nei pressi della frontiera austriaca passando da Ginevra, Losanna, Yverdon-les-Bains, Payerne, Berna, Aarau, Zurigo, Winterthur, San Gallo e St. Margrethen. \nFa parte delle strade europee E60 e E25. La strada segue essenzialmente il tracciato della Strada principale 1.\nLa costruzione inizi\u00f2 nel 1960. I primi tronchi sono stati aperti nel 1964 e gli ultimi nel 2001. Inizialmente chiamata N1 \u00e8 stata poi rinominata A1 nel 1996, adeguandosi ai nomi delle autostrade nei paesi vicini. Il costo totale dell'opera ammonta a circa 9 miliardi di franchi svizzeri. Il costo \u00e8 stato completamente ripagato con le tasse sui carburanti e le vignette autostradali."}
{"id": "1884971", "revid": "253269", "url": "https://it.wikipedia.org/wiki?curid=1884971", "title": "James Brown (attore)", "text": "Nato in una cittadina di frontiera del Texas, \u00e8 stato attivo fra gli anni quaranta e gli ottanta sia in cinema che in televisione. \u00c8 ricordato soprattutto per aver interpretato dal 1954 al 1959 il ruolo del tenente Ripley \"Rip\" Masters nella serie televisiva \"Le avventure di Rin Tin Tin\".\nBiografia.\nI suoi genitori si stabilirono nella cittadina texana di Desdemona nel periodo in cui la localit\u00e0 conobbe il massimo splendore per il ritrovamento di un giacimento petrolifero. Il padre, Floyd, faceva il carpentiere e collabor\u00f2 alla realizzazione dell'ufficio postale e della locale chiesa battista. Il giovane James crebbe dal 1924 nella citt\u00e0 di Waco, della quale i genitori erano originari. Qui frequent\u00f2 le scuole elementari e le superiori per recarsi poi a studiare alla Baylor University.\nDopo un timido approccio all'attivit\u00e0 professionistica come tennista, fu attratto dalla recitazione, che lo port\u00f2 presto a calcare i set degli \"studios\" di Hollywood. Sul grande schermo interpret\u00f2 diversi ruoli, oltre che nei western, anche in film a contenuto bellico. Per la televisione, Brown recit\u00f2 in episodi di diverse serie, fra cui quella western di \"Bonanza\" e quella poliziesca de \"La signora in giallo\", ma anche in serial d'azione come \"Starsky &amp; Hutch\" e \"CHiPs\". \nMor\u00ec a 72 anni per un cancro del polmone."}
{"id": "1884972", "revid": "124585403", "url": "https://it.wikipedia.org/wiki?curid=1884972", "title": "Stelios Haji-Ioannou", "text": "Biografia.\nStelios Hatzio\u00e1nnou, (greco: \u03a3\u03c4\u03ad\u03bb\u03b9\u03bf\u03c2 \u03a7\u03b1\u03c4\u03b6\u03b7\u03b9\u03c9\u03ac\u03bd\u03bd\u03bf\u03c5) \u00e8 nato ad Atene il 14 febbraio 1967, da Loucas e Nedi, di origini cipriote, ed ha un fratello maggiore e una sorella minore (entrambi impegnati nella EasyJet e nella Stelmar Tankers, le sue aziende attuali).\n\u00c8 cresciuto ad Atene, dove ha frequentato le scuole superiori di indirizzo matematico ed economico.\nNel 1984 si \u00e8 trasferito a Londra per frequentare la London School of Economics and Political Science, laureandosi nel 1987; nel 1988 ha conseguito un Master in commercio marittimo e finanza.\nIn seguito ha lavorato nell'impresa di famiglia (Troodos shipping), maturando per\u00f2 ben presto ha maturato l'idea di fondare una propria impresa. Grazie ai 22 milioni di euro di \"buona uscita\" ha fondato nel 1992 la Stelmar Tankers, operante nel settore marittimo, un successo imprenditoriale rapido e consistente. Sempre nel '92 ha fondato anche la CYMEPA.org (Cyprus Marine Environment Protection Association), un'associazione no-profit composta da uomini d'affari e armatori.\nNel 1997 \u00e8 stato assolto insieme al padre nel processo sulla responsabilit\u00e0 del pi\u00f9 grande disastro ambientale mai avvenuto nel Mediterraneo, causato dalla petroliera Haven esplosa e poi affondata al largo di Arenzano, nel Mar Ligure, nel 1991.\n\u00c8 il 1995 l'anno di fondazione di EasyJet Airlines co Ltd., e il 1998 quello della Easygroup, Societ\u00e0 che ha esteso il marchio \"easy\" a tutto quello che \u00e8 vendibile.\nStelios ha creato per prima la \"EasyEverything\", un negozio on line nel giugno 1999, poi \"EasyRentCar\", \"EasyBank\", \"EasyBus\" e cos\u00ec via.\nMT Haven.\nL'11 aprile 1991, la superpetroliera M/T Haven (tipologia VLCC, di propriet\u00e0 della Troodos Shipping) si \u00e8 incendiata a causa di un'esplosione ed \u00e8 affondata al largo di Voltri, nel golfo di Genova, un disastro che provoc\u00f2 sei morti e svers\u00f2 circa 50 000 tonnellate di greggio in mare; probabilmente il peggiore disastro ecologico mai accaduto nel Mediterraneo, con le componenti pi\u00f9 dense del greggio che permangono e inquinano i fondali antistanti di Arenzano (dove la petroliera venne trainata) ancora oggi. Questa petroliera aveva altre navi gemelle, tutte affondate in simili circostanze, come la Amoco Cadiz.\nGli Hatzioannou, in qualit\u00e0 di proprietari, vennero accusati di scarsa manutenzione e, in Italia, anche di omicidio e atti intimidatori nel tentativo di corrompere i testimoni. La famiglia Stelios si difese affermando che la causa dell'incidente fu dovuta all'errore di uno dei membri sopravvissuti dell'equipaggio.\nLoucas e Stelios Ioannou vennero assolti dalla giuria, anche se in maniera controversa, e conseguentemente le successive richieste civili di risarcimento vennero anch'esse respinte dal tribunale."}
{"id": "1884974", "revid": "729019", "url": "https://it.wikipedia.org/wiki?curid=1884974", "title": "Autostrada A5 (Svizzera)", "text": "L'autostrada A5 \u00e8 un'autostrada di circa 100\u00a0km della Svizzera che collega Yverdon-les-Bains, Neuch\u00e2tel, Biel/Bienne e Soletta.\n\u00c8 ancora incompleta: manca un tratto fra Twann (a nord di Neuch\u00e2tel) e Biel/Bienne.\nSi dirama dalla Autostrada A1 a Yverdon-les-Bains e rientra sulla stessa all'altezza di Luterbach."}
{"id": "1884975", "revid": "339392", "url": "https://it.wikipedia.org/wiki?curid=1884975", "title": "Territori coloniali provvisori d' Italia", "text": ""}
{"id": "1884982", "revid": "1305772", "url": "https://it.wikipedia.org/wiki?curid=1884982", "title": "Versioni italiane del Book of Common Prayer", "text": "Il Book of Common Prayer o \"Libro della preghiera comune\" ha conosciuto nel corso dei secoli e fino a tutt'oggi diverse versioni in lingua italiana. A carattere prevalentemente missionario, esso testimonia dell'aspirazione dei suoi curatori non solo di farlo apprezzare in Italia, ma anche di diffondere fra gli italiani l'Anglicanesimo. Ne elenchiamo qui le successive versioni conosciute,\nVersione italiana di William Bedell.\nLa prima versione italiana del Libro della Preghiera Comune, sorge per iniziativa del vescovo anglicano William Bedell (1571-1642), vescovo di Kilmore e Ardagh, Inghilterra ed amico del riformatore italiano Paolo Sarpi. Teologo con forti propensioni linguistiche, invitato da Sir Henry Wotton, ricopre la carica di cappellano presso l'Ambasciata britannica della Repubblica di Venezia. Risiede a Venezia per tre anni e mezzo e sviluppa l'ambizione di convertire la Repubblica Veneta al Protestantesimo di cui si fa attivo promotore. Ritornato in Inghilterra comincia a tradurre in ottimo italiano la Liturgia della sua chiesa. L'intero Libro della Preghiera Comune, per\u00f2, appare alle stampe solo quarant'anni dopo la sua morte, avvenuta nel 1642. L'opera \u00e8 riveduta ed integrata da Edward Brown, di Clare Hall, Cambridge, che firma cos\u00ec la prefazione (1685): \u201cEdvardo Brown Presbitero della chiesa Anglicana\u201d Il titolo della editio princeps legge: Il Libro | delle Preghiere Publiche | ed | Amministrazione de sacramenti, | ed | altri riti e Ceremonie della Chiesa | secondo l'Uso della | Chiesa Anglicana; | insieme col | Saltero over | Salmi | di | David | Come hanno da esser recitati nelle | Chiese. | E la forma e modo di Fare, Ordinare e Consacrare | Vescovi, Presbiteri e Diaconi. | Londra: | Appresso Moise Pitt. MDCLXXXV\". Una copia del 1685 \u00e8 conservata nella Biblioteca J. P. Morgan, ed un'altra nella biblioteca del General Theological Seminary di New York. Secondo alcuni studiosi questa traduzione, in realt\u00e0, \u00e8 del Browne stesso, assistito da Giovanni Battista Capello. Di fatto non esistono manoscritti sopravvissuti del Bedell, n\u00e9 le sue biografie citano che abbia mai completato l'opera. Certamente non traduce l'Ordinale del 1662. Probabilmente l'opera pu\u00f2 essere attribuita al Browne, che probabilmente si avvale di frammenti originali del Bedell.\nLa revisione del 1733.\nUna revisione dell'opera di Bedell/Browne appare nel 1733 intitolata: \"Il libro | Delle Preghiere Publiche | ed | Administrazione de' Sacramenti, | ed | Altri Riti e Cerimonie delIa Chiesa, | Secondo l'uso della | Chiesa Anglicana; | Insieme col | Saltero over i Salmi | Di | David, | Come hanno da esser recitati nelle | Chiese. | E la forma e modo di fare, | ordinare e consacrare | Vescovi, Presbiteri e Diaconi: | Questa nuova Impressione revista e corretta per | Alessandro Gordon, A.M. | Londra: Per Alessandro Blackwell, e si | vende da Gio. Wilcox ... 1733\". Il revisore, Alexander Gordon (1692?-1754?) \u00e8 forse il noto antiquario che in quel tempo intrattiene diversi contatti con l'Italia e che conosce bene l'Italiano.\nLa versione del 1796.\nUna versione del tutto nuova appare nel 1796. Legge: \"La Liturgia, | ovvero formola delle | Preghiere publiche | secondo l'Uso della | Chiesa Anglicana, , col | Satterio [sic] di Davide. | Nuovamente tradotta dall'Inglese nel Tosco Idioma | da A. Montucci e L. Valetti, | professori di lingua Italiana. | Londra: | Si vende appresso di Vernor ed Hood... 1796\". Questa traduzione omette gli Uffici occasionali, eccetto la formula di matrimonio, i servizi di Stato e gli Articoli di religione. Questa versione \u00e8 pure contenuta nell'edizione del Libro in otto lingue del Bagster, riveduta nel 1821 \u201csotto la direzione e cura del Sig. Andrea Calbo\u201d. Antonio Montucci (1762-1829), che vi collabora, \u00e8 conosciuto pi\u00f9 tardi come preminente studioso di questioni cinesi.\nLa versione del 1820.\nL'edizione del 1820, riveduta e corretta da Giovanni Battista Rolandi, \u00e8 pubblicata da J. F. Dave di Londra. 475 pagine, in 32mo. Ad essa vengono aggiunte le \"Rime Sacre tratte dalle opere di Metastasio. Metastasio, pseudonimo di Pietro Antonio Damenico Bonaventura Trapassi, nato a Roma il 13 gennaio 1698. Uno dei maggiori poeti italiani dell'epoca, questi \u00e8 poeta di corte dal 1729 fino alla sua morte nel 1782. Scrive testi per molte opere e cantate.\nL'edizione del 1831.\nUna nuova traduzione \u00e8 fatta a Londra nel 1831 (436 pagine, 12mo) ad opera di George Frederick Nott. Nott. Nato nel 1767 diventa fellow dell'All Souls College di Oxford. Passa molto tempo a Roma, scrive in italiano con facilit\u00e0 ed accuratezza ed \u00e8 autore di altre traduzioni in italiano. Muore il 25 ottobre 1841. Ristampe della sua opera appaiono nel 1841 e 1849 (London; S.P.C.K., xxx, 275 pagine, 24mo); nel 1850 in 12mo (xii, 12). Traduce pure i Salmi e gli Articoli di Religione.\nVersione episcopaliana del 1868.\nUna traduzione italiana della Liturgia Episcopaliana Americana \u00e8 pubblicata a Firenze nel 1868, intitolata: \"Libra Americana | delle | Preghiere Comuni. | Preghiere | per la Mattina e per la Sera: | Litanie, | e | ordine per l'Amministraziane | della Santa Comunione; | Firenze; | G. Barbera\" (66 pages, 24mo). Questa traduzione \u00e8 fatta da Stanislao Bianciardi e William Chauncey Langdon, di Cambridge. Langdon \u00e8 per un tempo cappellano a Roma., poi Rettore della Chiesa di St. John, Havre de race, Md. dal 1862-66, poi ancora cappellano a Ginevra dal 1873 al 1875. Muore il 30 ottobre 1895.\nVersione del 1874.\nNel 1874 appare \"L'Ordine | del | servizio divino | per la mattina e per la sera, | e | dell 'Amministraziane dei Sacramenti, | estratta dal | Libra delle Preghiere pubbliche | della | Chiesa Episcapale; | con Salmi ed inni, | par le | Missioni italiane. | Societ\u00e0 per la | promotione delle Verit\u00e0 evangeliche ... New York\". 120. pages, 24mo. Questa traduzione \u00e8 opera del dott. Costantino Stauder, gi\u00e0 sacerdote cattolico-romano che si era rifiutato di sottomettersi ai decreti del Concilio Vaticano I, diventando poi membro della Chiesa Protestante Episcopale. Italiano, bench\u00e9 di padre tedesco. A New York conduce culti in italiano nella Grace Chapel. Lascia New York fra il 1886 e il 1889 ritornando in Europa. Sua intenzione \u00e8 di usare la sua versione del Libro della Preghiera Comune per l'evangelizzazione fra gli italiani. Essa, per\u00f2, viene criticata per le numerose sue imprecisioni.\nRevisione del 1879.\nLa versione del 1874 viene completamente riveduta nel 1879 dal vescovo episcopale centrale di New York dal Professor Francis Philip Nash, of Hobart College, New York.\nVersione del 1892.\nNel 1892 compare \"Il Libro delle Preghiere Comuni / e dell'amministrazione dei sacramenti e di altri riti e cerimonie / secondo l'uso della Chiesa Protestante Episcopale / con il Salterio o Salmi di Davide, stampato dalla Bishop White Prayer Book society, di Philadelphia, USA. Vedi qui.\nVersione del 1903.\nL'edizione del 1903. Nel 1903 appare a Milano la \"Liturgia della Chiesa Cattolica Riformata d'Italia\", una combinazione del Libro della Preghiera Comune e della Liturgia Romana delle Ore, bench\u00e9 il calendario sia del tutto anglicano (P.B.D., p.\u00a0555, col. 2).\nVersione del 1904.\nLa versione di Michele Zara del 1904. Un'ulteriore traduzione dell'intero Libro delle Preghiere Comuni viene fatta dal Rev. M. Zara nel 1904, intitolato: \"Libro | delle preghiere comuni | e | dell'Amministrazione dei Sacramenti | e di altri Riti e Cerimonie | secondo l'uso della | chiesa Protestante Episcopale | degli Stati Uniti d'America. | Con | il Salterio o Salmi di Davide. | Pubblicata per la| Bishop White Prayer Book Society. | Philadelphia. [1904.] (xxviii, 566 pagine in. 24mo). Il Rev. Michele Zara nasce a Lecce il 13 maggio 1844. \u00c8 ordinato sacerdote cattolico-romao nel 1867. Dopo 15 anni di fedele servizio lascia la Chiesa Cattolica ed aderisce alla Chiesa Protestante episcopale degli Stati Uniti. Conduce una missione fra gli immigrati italiani di Philadelphia negli USA che conosce molto successo.\nVersione moderna.\nLiturgie scelte dal Libro delle Preghiere comuni sono state stampate dalla chiesa Anglicana di S. James di firenze. .\nLa liturgia eucaristica della revisione del Book of Common Prayer realizzata dalla Chiesa Episcopale degli Stati Uniti d'America nel 1928 \u00e8 stata tradotta per la prima volta in italiano nel 2018, dal Rev. Luca Vona. Tale edizione presenta il testo originale inglese a fronte."}
{"id": "1884985", "revid": "436907", "url": "https://it.wikipedia.org/wiki?curid=1884985", "title": "Orph", "text": "Orph \u00e8 il primo EP del gruppo musicale statunitense Dredg, pubblicato nel 1997 dalla Woven Records."}
{"id": "1884987", "revid": "1776051", "url": "https://it.wikipedia.org/wiki?curid=1884987", "title": "Frozen (Within Temptation)", "text": "Frozen \u00e8 il decimo singolo del gruppo symphonic metal olandese Within Temptation, pubblicato nel 2007 ed estratto dall'album \"The Heart of Everything\".\nDescrizione.\nIl brano, come comprovato dal videoclip, ruota attorno alla violenza domestica, infatti \u00e8 possibile che le parole siano pronunciate da una vittima verso il proprio aguzzino nel tentativo di scappare.\nLa frontwoman del gruppo, nonch\u00e9 autrice del brano con Robert Westerholt, ha sostenuto in un'intervista che l'ispirazione per scrivere il brano le sia venuta dalla propria esperienza di madre. I proventi ricavati dalle vendite sono stati donati all'associazione olandese Child Helpline International.\nVideo musicale.\nIl video musicale, diretto da Oliver Sommer, mostra le vicende di una famiglia vittima della violenza domestica. Il video infatti mostra il padre mentre picchia e probabilmente stupra sia la moglie che la figlia. La donna tuttavia riesce ad avvelenare il t\u00e8 del marito, venendo per\u00f2 scoperta e condannata a morte. Alle scene di violenza si affiancano alcune sequenze del gruppo mentre esegue il brano.\nTracce.\nMaxi Edition"}
{"id": "1884989", "revid": "556489", "url": "https://it.wikipedia.org/wiki?curid=1884989", "title": "Draculina", "text": "La draculina \u00e8 una glicoproteina anticoagulante presente soprattutto nella saliva dei chirotteri.\nViene secreta dalla lingua dei pipistrelli vampiri e permette all'animale di leccare il sangue delle prede, che morde delicatamente con i denti affilati, e di fare s\u00ec che esso non si coaguli.\nIl sangue succhiato da una qualsiasi preda non supera i 25-30 ml."}
{"id": "1884990", "revid": "767487", "url": "https://it.wikipedia.org/wiki?curid=1884990", "title": "Emanuele Nicolini", "text": "Allenato da Roberto Ciavatta, si dedicava alle specialit\u00e0 400-1500 stile libero e 200 farfalla.\nHa partecipato ai Giochi Olimpici di Atene 2004, dove ferm\u00f2 il cronometro a 4:02.28 nei 400 s.l., e alle Olimpiadi di Pechino 2008, nei 200 s.l.\nAl termine delle Olimpiadi Cinesi ha annunciato il ritiro dall'attivit\u00e0 agonistica per dedicarsi alla professione forense.\nCarriera.\nMedaglie vinte ai Giochi dei Piccoli Stati d'Europa.\nVanta un ricco medagliere ai Giochi dei Piccoli Stati d'Europa. Esordisce a San Marino nel 2001 conquistando una medaglia d'oro nei 200 farfalla, un argento nei 1500 stile libero e due bronzi nei 400 stile libero e con la staffetta 4x200 s.l. Due anni dopo, a Malta, ottiene due argenti (400 e 1500 s.l.), ottenendo nei 400 s.l. il tempo minimo di qualificazione imposto dalla Federazione internazionale del nuoto per partecipare ai Giochi Olimpici di Atene 2004; mentre ad Andorra 2005 vince un oro (1500 s.l), due argenti (400 s.l. e 200 farfalla) e un bronzo (200 s.l.). Nell'edizione dei Giochi del 2007, svoltasi a Monaco ottiene invece due medaglie d'oro, nei 400 e 1500 stile libero; in tale edizione venne premiato dal Principe Alberto II di Monaco, grande appassionato di sport, per l'oro conquistato nei 400 s.l. \nPoi nel 2009 con un ottimo ritorno all'agonismo nell'edizione di Cipro 2009 vince 4 medaglie (2 argenti nei 400 sl. e 1500 sl. e anche 2 bronzi nelle staffette 4x100 mista e 4x100 stile); mentre in Liechtenstein 2011 nonostante una lunga pausa agonistica, nella quale svolge il tirocinio legale, restando lontano dalle competizioni per quasi 2 anni, ottiene il bronzo nei 400 sl e nei 1500 sl, diventando cos\u00ec l'atleta sammarinese pi\u00f9 titolato di sempre ai Giochi dei Piccoli Stati d'Europa con ben 18 medaglie vinte in 6 edizioni.\nRiconoscimenti.\nRisultati Extra.\nVincitore di una borsa di solidariet\u00e0 olimpica elargita dal Comitato Olimpico Internazionale, nella stagione preolimpica 2007-2008 si \u00e8 allenato in Sudafrica presso il centro federale di nuoto sudafricano presieduto da Dirk Lange.\n\u00c8 l'unico nuotatore sammarinese ad aver partecipato ad una finale internazionale (escludendo i Giochi dei Piccoli Stati d'Europa); si \u00e8 infatti qualificato per la finale dei 1500 sl durante i XV Giochi del Mediterraneo nell'edizione di Almeria 2005.\nDetiene i record nazionali sammarinesi in vasca lunga nei 5000 stile libero (56:22.80) e nei 200 farfalla (2:07.27) e, in vasca corta, nei 400 (3:55.8) e 800 (8:12.1) stile libero e nei 200 misti.\n\u00c8 stato pi\u00f9 volte inserito dal Comitato Olimpico Nazionale Sammarinese tra gli atleti d'interesse nazionale.\nVincitore dello Sport Awards San Marino nel 2005 e 2008 come Campione Preferito."}
{"id": "1885000", "revid": "729019", "url": "https://it.wikipedia.org/wiki?curid=1885000", "title": "Autostrada A9 (Svizzera)", "text": "L'autostrada A9 (autostrada del Rodano) \u00e8 un'autostrada della Svizzera che collega Vallorbe a Briga passando da Losanna e Sion.\n\u00c8 stata aperta nel 1970 tra Losanna ed Aigle, tra il 1980 e 1981 fino a Sion, e nel 1996 fino a Sierre. La porzione del tracciato che si estende da Sierre a Briga \u00e8 prevista per il 2026. La A9 percorre un tratto in comune con la A1 fra Essert-Pittet e Villars-Sainte-Croix ed \u00e8 connessa alla A12 presso Vevey ed alla A21 (in direzione del galleria del Gran San Bernardo) a Martigny."}
{"id": "1885003", "revid": "1543377", "url": "https://it.wikipedia.org/wiki?curid=1885003", "title": "The Nine", "text": "The Nine \u00e8 una serie televisiva serializzata statunitense, prodotta per una sola stagione, in 13 episodi (di cui 4 inediti negli USA), per la rete televisiva ABC.\nTrama.\nNove persone, molti dei quali perfetti sconosciuti, si trovano ad essere ostaggi per 52 ore durante una rapina in una banca, finita male.\nLe nove persone sono il detective Nick Cavanaugh, l'impiegato della banca Malcolm Jones e sua figlia Felicia, l'assistente del procuratore distrettuale Kathryn Hale, il dottor Jeremy Kates e la sua fidanzata Lizzie Miller, Egan Foote dalle tendenze suicide, la ragazza madre Eva Rios e sua sorella minore Franny.\nIn ogni nuovo episodio vengono rivelati tramite brevi flashback, nuovi dettagli che spiegheranno perch\u00e9 le nove persone, tempo dopo la rapina sono ancora in contatto fra loro."}
{"id": "1885004", "revid": "599013", "url": "https://it.wikipedia.org/wiki?curid=1885004", "title": "Maurizio Ragazzi", "text": "Da tutti soprannominato \"Riccio\", per via dei capelli molto ricci, ha ricoperto il ruolo di guardia-ala.\nCarriera.\nCestista illustre di San Giovanni in Persiceto molti anni prima del suo pi\u00f9 famoso concittadino Marco Belinelli, nella sua carriera ha fatto il giramondo, fermandosi qualche anno solo a Napoli, Bologna sponda Virtus e Treviso, dove ha vinto, con la maglia della Benetton tre Coppe Italia e una Eurocup.\nHa giocato una stagione anche nella Virtus Roma, dove sar\u00e0 sempre ricordato dai tifosi per un suo canestro da tre punti realizzato sulla sirena, con il pallone scagliato dalla sua met\u00e0 campo e che diede la vittoria alla Virtus Roma di un punto, in una partita giocata contro la Juvecaserta, che da l\u00ec a qualche mese avrebbe vinto lo scudetto."}
{"id": "1885005", "revid": "151034", "url": "https://it.wikipedia.org/wiki?curid=1885005", "title": "Ferrovia Castel Bolognese-Ravenna", "text": ""}
{"id": "1885008", "revid": "119186976", "url": "https://it.wikipedia.org/wiki?curid=1885008", "title": "Daniela Del Din", "text": "\u00c8 stata la portabandiera sammarinese alle Olimpiadi di Pechino, dove ha chiuso 15\u00b0 la gara della fossa olimpica."}
{"id": "1885009", "revid": "114508789", "url": "https://it.wikipedia.org/wiki?curid=1885009", "title": "Antioco II di Commagene", "text": "Figlio di Antioco I e fratello di Mitridate II, sal\u00ec al potere quando il fratello venne destituito. Accusato nel 29 a.C. di aver ucciso un ambasciatore del fratello a Roma, fu citato presso Augusto e condannato a morte."}
{"id": "1885013", "revid": "6923", "url": "https://it.wikipedia.org/wiki?curid=1885013", "title": "Vauxhall VXR8", "text": "La Vauxhall VXR8 \u00e8 una autovettura sportiva venduta dalla casa automobilistica inglese Vauxhall Motors a partire dal 2007 esclusivamente nel Regno Unito.\nSi tratta dell'erede della Vauxhall Monaro VXR e come questa \u00e8 prodotta dalla Holden. La \"VXR8\" infatti, al pari della Pontiac G8 GT venduta negli USA, \u00e8 una versione solo leggermente modificata della Commodore HSV Clubsport R8. Con la chiusura della casa costruttrice australiana, avvenuta nel 2017, \u00e8 cessata anche la produzione di questo modello.\nLa prima serie (2007-2010).\nLa VXR8 \u00e8 equipaggiata di un motore 8 cilindri a V di 6,2 litri di origine Corvette. All'esordio era utilizzata la versione \"LS2\" di tale motore, in grado di sviluppare 307 kW (417 CV) a 6.000 giri al minuto e 550 N\u00b7m di coppia massima a 4.400 giri/min, ma dall'aprile del 2008 \u00e8 stata adottata la versione \"LS3\" del motore V8, con una potenza massima aumentata a 430 CV.\nLa casa costruttrice dichiarava che la vettura era in grado di scattare da o a 100\u00a0km/h in 4,6 secondi. La trasmissione prevede un cambio meccanico a comando manuale a sei rapporti, lo stesso numero previsto per la versione automatica, disponibile come opzione a pagamento.\nLa prima serie prevedeva tra le opzioni anche specifici kit di elaborazione per aumentare le prestazioni. Il pi\u00f9 potente permetteva di aumentare la potenza fino a 540 CV.\nNel marzo del 2010 \u00e8 stata interrotta la commercializzazione della prima serie.\nLa seconda serie (2011-2017).\nA dicembre dello stesso anno \u00e8 stata annunciata la seconda serie del modello, le cui vendite sono iniziate nel mese di marzo del 2011.\nQuesta nuova serie, anzich\u00e9 sulla versione \"Clubsport R8\" della Commodore, \u00e8 basata sulla pi\u00f9 potente versione \"GTS\", dotata sempre del motore V8 \"LS3\", ma con 325\u00a0kW (442 CV) di potenza massima.\nGli aggiornamenti estetici riguardano sia la linea esterna, ristilizzata soprattutto nel frontale, che gli interni, modificati nel quadro strumenti, nella console centrale e nei sedili. La meccanica, mutuando le specifiche della versione \"GTS\" della Commodore, prevede anche l'adozione del \"Magnetic Ride Control\", un sistema in grado di modificare l'assetto delle sospensioni fino a 1000 volte al secondo.\nDi questa serie \u00e8 stata prodotta una versione speciale denominata Bathurst S. Il propulsore \"LS3 V8 supercharged\" \u00e8 stato modificato, con l'adozione di un sistema di sovralimentazione con compressore volumetrico, al fine di ottenere una potenza massima di 560 CV. Ci\u00f2 permette alla vettura di raggiungere una velocit\u00e0 autolimitata a 250\u00a0km/h."}
{"id": "1885019", "revid": "287204", "url": "https://it.wikipedia.org/wiki?curid=1885019", "title": "Arte romana repubblicana", "text": "Larte romana repubblicana \u00e8 la produzione artistica che si svolse nei territorio sotto il controllo di Roma durante il periodo della Repubblica (convenzionalmente dal 509 a.C. al 27 a.C.).\nLo sviluppo militare, politico ed economico della Repubblica romana non coincise con lo sviluppo di una civilt\u00e0 artistica autonoma. Nel periodo repubblicano si possono distinguere almeno tre momenti artistici: un primo come continuazione della cultura arcaica, dove la produzione in citt\u00e0 non manifesta alcuna caratteristica stilistica propria; un secondo legato alla conquista della Grecia ed all'arrivo di ingenti bottini di opere d'arte, che mise in crisi la tradizionale tradizione artistica romana innescando un tumultuoso dibattito; una terza fase a partire dall'et\u00e0 sillana,quando comparvero ineluttabilmente caratteri propri e specifici dell'arte romana.\nArte nel solco arcaico.\nIl 509 a.C. segna tradizionalmente la cacciata dei re etruschi e l'inizio delle liste dei magistrati. La produzione artistica rest\u00f2 comunque a lungo influenzata dai modi etruschi e da quelli delle citt\u00e0 greche della Campania: fino al 390 a.C. Roma fu una semplice citt\u00e0 dell'Italia centrale, sebbene avvantaggiata da una posizione che favoriva il transito commerciale. Col ritiro degli Etruschi dalla Campania (disfatta di Cuma del 474 a.C.) i traffici si indebolirono e la citt\u00e0 si vide costretta a ampliare il suo territorio. Dal 390 al 265 a.C. i Romani riuscirono a conquistare l'Italia subappenninica; contemporaneamente i plebei riescono a accedere alle cariche pubbliche.\nL'attivit\u00e0 religiosa a Roma in quel periodo era intensa, come testimoniano le fonti elencando una serie di templi oggi quasi tutti scomparsi. Ciascuno aveva le sue statue di culto, alle quali vanno aggiunte altre numerose statue, per la maggior parte in bronzo, che decoravano la citt\u00e0 (tutte scomparse). Alcuni riferimenti sulle monete e su coevi reperti di Tarquinia, Chiusi, Perugia e Volterra (inizio del III secolo- fine del I secolo a.C.) permettono di avanzare ipotesi sull'aspetto di queste statue, legato all'ellenismo provinciale italico, ovvero la riproduzione di modelli del primo e secondo ellenismo con errori, interpolazioni e semplificazioni. Ne viene fuori un'arte popolaresca volta solo ai fini pratici di narrazione o di modesta decorazione.\nUn esempio unico di scultura di produzione superiore all'artigianato \u00e8 la cosiddetta testa di Giunio Bruto, oggetto per\u00f2 di numerose ipotesi di datazione che oscillano dal IV al I secolo a.C. Per Torelli-Bianchi Bandinelli si tratterebbe plausibilmente di un'opera realizzata tra il 300 e il 275 a.C., con uno spiccato accento espressivo, che la distanzia dall'arte greca, ma anche etrusca, di eredit\u00e0 piuttosto italica.\nQuesta scarsit\u00e0 di interesse artistico \u00e8 ben giustificabile dal quadro della mentalit\u00e0 romana, intesa come espressione di una popolazione da sempre abituata a lottare contro la natura, la povert\u00e0 e le popolazioni vicine. Il patrizio romano era tipicamente un uomo duro, violento e tenace, forgiato dalla fatica, abituato a dominare incontrastato nella cerchia familiare e ad avere interessi essenzialmente pratici e rivolti all'immediato. L'incombenza di forze inafferrabili spingeva questi individui a una superstizione diffidente, che rifiutava tutto ci\u00f2 che non recasse un'utilit\u00e0 immediata. Nel II secolo a.C., ad esempio, il Senato stabil\u00ec da demolizione di un teatro in pietra appena iniziato \"come cosa inutile e nociva ai costumi\".\n\"Devicta Asia e Graecia capta\".\nNel 280 a.C. l'esercito di Pirro si scontr\u00f2 coi Romani in Italia, il primo largo contatto diretto tra Romani e genti del tutto grecizzate. Nel giro di due generazioni, tra il 264 e il 202 a.C. (dalla prima guerra punica alla battaglia di Zama) Roma divenne una potenza nel Mediterraneo occidentale; nel 272 a.C. si colloca la vittoria su Taranto, seguita dalla presa di Reggio (270 a.C.), la lega con Siracusa durante la prima guerra punica (264-241 a.C.) e l'ammissione dei Romani ai giochi istmici di Corinto del 228 a.C., che equivaleva all'entrata di Roma nella societ\u00e0 delle nazioni di civilt\u00e0 greca.\nAltre due generazioni (200-133 a.C.) e Roma divenne una potenza anche nel Mediterraneo orientale, con la sconfitta dei Galli sul Po, la conquista di Cartagine, di Corinto e di Numanzia, nonch\u00e9 con l'eredit\u00e0 di Pergamo.\nDecisiva fu la presa di Siracusa nel 212 a.C., in seguito alla quale Marcello riport\u00f2 in citt\u00e0 un grandissimo numero di opere d'arte greche, le quali segnarono una svolta nella cultura e nella prassi artistica romana. Gi\u00e0 allora ci fu chi rimprover\u00f2 Marcello \"di aver riempito d'ozio e di chiacchiere e di aver portato a discutere urbanamente di arte e di artisti [...] quel popolo abituato a combattere e a coltivare i campi, schivo di ogni mollezza e di frivolezza\".\nDopo Siracusa le occasioni di importare arte greca furono continue e frequenti: la vittoria contro Filippo V di Macedonia (194 a.C.), la guerra contro Antioco III e la presa di Magnesia in Asia Minore (198 a.C.), la vittoria sullo pseudo Filippo, la presa di Corinto (146 a.C.), che segn\u00f2 anche l'arrivo a Roma di architetti quali Ermodoro di Salamina e scultore quali quelli della famiglia di Polykles.\nL'ammirazione per le opere greche fu vasta, ma la comprensione del valore artistico e storico di tali opere dovette rimanere un raro appannaggio di alcuni aristocratici. Per esempio nel 146 a.C. il console Mummio si stupiva cos\u00ec tanto dell'alta offerta di Attalo II di Pergamo a un'opera di Aristeides messa all'asta dopo il saccheggio di Corinto, da ritirarla dalla vendita sospettando virt\u00f9 nascoste nel dipinto.\nIn meno di un secolo nacque a Roma un nutrito gruppo di ricchi collezionisti d'arte. Essi stessi, come testimonia Cicerone nelle \"Verrine\", ebbero un certo pudore nel confessare pubblicamente la loro apprezzamento per l'arte, sapendo di manifestare valori negativi per la societ\u00e0, quali la superiorit\u00e0 dei Greci vinti rispetto alla cultura austera e sofferta dei padri romani. Le polemiche in merito si focalizzarono tra le posizioni contrastanti del circolo degli Scipioni, aperto alle suggestioni culturali elleniche, e il conservatorismo di Catone e i suoi seguaci.\nGi\u00e0 dopo la vittoria contro Antioco III la quantit\u00e0 di opere greche a Roma era cos\u00ec consistente che Livio scrisse: \"[fu] la fine dei simulacri di legno e di terracotta nei templi di Roma, sostituiti da opere d'arte importate.\" . I primi edifici in marmo bianco di Roma furono due piccole costruzioni, un debutto per certi versi \"timido\": il tempio di Giove Statore e il tempio di Giunone Regina, racchiusi da un porticato, uno dei quali fu opera proprio di Ermodoro di Salamina, le cui statue di divinit\u00e0 furono scolpiti da scultori provenienti da Delos e da un artista italico, che si ispir\u00f2 a un modello ellenico del IV secolo a.C. Lo stesso architetto costru\u00ec nel 136 a.C. un tempio in Campo Marzio, che conteneva una statua di Marte colossale, opera attribuita a Skopas minore, e una di Afrodite. Tra i resti meglio conservati di quella stagione c'\u00e8 il tempio di Ercole Vincitore a Roma.\nMercato delle copie e neoatticismo.\nIn un secondo momento, quando si era gi\u00e0 formata una categoria di collezionisti appassionati, gli originali greci non furono pi\u00f9 sufficienti a esaurire la domanda, per cui si avvi\u00f2 un commercio di copie in massa, sia statue che quadri, alle quali vanno aggiunte le opere ispirate a modelli dell'et\u00e0 classica, uscite soprattutto dalle officine neoattiche di Atene.\nEclettismo.\nL'afflusso di opere d'arte di stili differenti in un momento in cui l'arte romana stava per iniziare uno sviluppo indipendente fu alla base del carattere spiccatamente eclettico dei romani: non solo opere diverse accostate, ma anche compresenza di stili molto diversi in una medesima opera, come nell'ara di Domizio Enobarbo, uno dei pi\u00f9 antichi bassorilievi di arte ufficiale romana pervenutoci (databile verso il 113 a.C.). In esso convivono la raffigurazione di un \"thiasos\" di divinit\u00e0 marine in stile ellenistico e quella di una processione sacra in stile realistico prettamente italico (\"romano\"). Eclettica fu anche l'Ara Pacis.\nCorrente plebea.\nLe opere d'arte dalla Grecia, anche se esposte in luoghi pubblici, interessarono comunque solo una \"\u00e9lite\" urbana. Il resto delle produzioni artistiche e artigianali dei territori romani continu\u00f2 a svolgersi all'insegna della cultura provinciale dell'ellenismo medio-italico, che fu all'origine del filone \"plebeo\" dell'arte romana, parallelo a quello dell'arte patrizia fino al III secolo d.C. quando in un certo senso le due culture figurative si riavvicinarono, a vantaggio del filone plebeo.\nIn questa tipologia artistica, invece dei problemi della forma e dell'espressione artistica, dominano alcune esigenze pratiche e immediate, come la celebrazione del \"cursus honorum\" del committente, l'immediatezza della narrazione, la facile leggibilit\u00e0. Nel fare questo vengono sacrificate le regole fondamentali del naturalismo ellenistico, per evidenziare alcuni particolari e alcuni significati simbolici: si imposta una dimensione gerarchica delle figure e di alcune parti del corpo, si deforma la prospettiva, si rappresentano contemporaneamente scene avvenute in momenti diversi. Tutte queste caratteristiche verranno poi riprese dall'arte medievale.\nPittura trionfale.\nAlmeno fin dalla fine del VII secolo a.C. la pittura ebbe una grande importanza nella produzione artistica medio-italica, come testimoniano le pitture nelle tombe etrusche, apule e campane nonch\u00e9 le fonti letterarie. A Roma si hanno testimonianze dalla prima met\u00e0 del V secolo a.C., con la citazione dei pittori italioti e sicelioti Damofilo e Gorgaso, autori della decorazione pittorica del tempio di Cerere, fondato da Spurio Crasso nel 493 a.C.. Ci\u00f2 testimonia la presenza di artisti di varia provenienza, ma non l'esistenza a Roma di una scuola pittorica con caratteri peculiari.\nAlla fine del IV secolo a.C. \u00e8 tramandato un nome di un pittore (mentre non si conserva il nome di alcuno scultore), Fabius Pictor, attivo nella decorazione del tempio della Salus nel 304 a.C. e probabilmente di famiglia patrizia, come suggerisce il nome (della \"Gens Fabia\"). La pittura a quell'epoca aveva un fine prevalentemente pratico, ornamentale e, soprattutto, celebrativo. Si \u00e8 ipotizzato che la decorazione di \"Fabius\" fosse a carattere narrativo e storico e che la pittura repubblicana con scene delle guerre sannitiche nella necropoli dell'Esquilino possa essere derivata da tali opere (fine IV, inizio III secolo a.C. la datazione pi\u00f9 probabile).\nDal III secolo a.C. si ha la documentazione di pitture \"trionfali\", cio\u00e8 di dipinti portati nei cortei dei trionfi con le narrazioni di eventi della campagna militare vittoriosa o l'aspetto delle citt\u00e0 conquistate. La pittura trionfale ebbe sicuramente influenza nel rilievo storico romano.\nEt\u00e0 sillana e cesariana.\nDal 130 a.C. alla dittatura di Silla (82 a.C.), fino anche al primo consolato di Cesare (59 a.C.) Roma consolid\u00f2 le conquiste nel mondo mediterraneo, attraversando per\u00f2 un periodo durissimo di rivoluzione e guerra civile tra plebe e oligarchia, che vide infine prevalere i cittadini pi\u00f9 ricchi creando uno Stato che ebbe poi nell'epoca di Augusto (27 a.C.-14 d.C.) la sua organizzazione burocratica e una propria ideologia politica e culturale.\nIn questi anni si vede la nascita di cultura artistica romana chiaramente individuabile, che influenz\u00f2 decisamente la storia culturale, economica e sociale dell'Occidente. In un certo modo fu naturale che, dopo l'immane afflusso di arte straniera a Roma, proveniente da scuole diverse e riferibili a periodi molto diversi, fosse necessario un certo lasso di tempo per assimilare e iniziare a comprendere queste eredit\u00e0 artistiche. Quando il contatto con l'arte (intesa come la grande tradizione greca) inizi\u00f2 a divenire un fatto normale e consueto, allora pot\u00e9 iniziare a svilupparsi una nuova civilt\u00e0 artistica \"romana\" dai caratteri propri. Inizialmente Roma ebbe i caratteri delle aree periferiche: prese una tradizione di derivazione esterna e la adatt\u00f2 alle proprie esigenze e caratteristiche locali. Ma ci\u00f2 non riguard\u00f2, come al solito, i modelli presi da artisti locali, ma gli stessi artisti stranieri che adattarono la loro produzione alla nuova classe dei committenti romani, con altre esigenze culturali (neoatticismo). Ci\u00f2 ha come conseguenza che gran parte dell'arte cosiddetta \"romana\" venne fabbricata da artisti ellenici, non romani e nemmeno italici, i quali non avevano modo di viaggiare all'estero per arricchire le proprie esperienze.\nIl primo ventennio della nascita dell'arte romana corrispose alla personalit\u00e0 di Silla al potere, dal 92 a.C. Le innovazioni pi\u00f9 notevoli si ebbero in architettura, nella pittura parietale e nella formazione di un gusto veristico nel ritratto.\nArchitettura.\nAl tempo di Silla le strutture lignee con rivestimento in terracotta di matrice etrusca, o quelle in tufo stuccato lasciarono definitivamente il passo agli edifici in travertino o in altre pietre calcaree, secondo forme desunte dall'architettura ellenistica, ma adattate a un gusto pi\u00f9 semplice con forme pi\u00f9 modeste. Gi\u00e0 durante l'ellenismo si era arrivati a sollevare gli elementi architettonici dalla mera funzione statica, permettendo un uso decorativo che dava grande libert\u00e0 agli architetti. Anche a Roma venne ripresa questa libert\u00e0, applicando a forme che non esistevano nel mondo ellenistico per funzione, tipo e tecnica muraria.\nAl tempo di Ermodoro e delle guerre macedoniche erano sorti i primi edifici in marmo a Roma, che non si distinguevano certo per grandiosit\u00e0. Lucio Licinio Crasso, parente del pi\u00f9 famoso Marco Licinio Crasso, era stato poi il primo a usare il marmo anche nella decorazione della propria abitazione privata sul Palatino nel 100 a.C.\nDopo l'incendio dell'83 a.C. venne ricostruito in pietra il tempio di Giove Capitolino, con colonne marmoree venute da Atene e con un nuovo simulacro crisoelefantino di Giove, forse opera da Apollonio di Nestore. Risale al 78 a.C. la costruzione del \"Tabularium\", quinta scenografica del Foro Romano che lo metteva in comunicazione col Campidoglio e fungeva da archivio statale. Vi si usarono semicolonne addossate sui pilastri dai quali partono gli archi, schema usato anche nel santuario di Ercole Vincitore a Tivoli.\nI templi romani sillani sopravvissuti sono piuttosto modesti (tempio di San Nicola in Carcere, tempio B del Largo Argentina), mentre pi\u00f9 importanti testimonianze si hanno in quelle citt\u00e0 che subirono meno trasformazioni in seguito: Pompei, Terracina, Fondi, Cori, Tivoli e Palestrina. Particolarmente significativo \u00e8 il santuario della Fortuna Primigenia a Palestrina, dove le strutture interne sono in \"opus incertum\" e le coperture a volta ricavate tramite gittate di pietrisco e malta pozzolana: queste tecniche campano-laziali definivano le strutture portanti della grande massa architettonica, mentre le facciate erano decorate da strutture architravate in stile ellenistico, che nascondevano il resto. Solo in un secondo momento anche le tecniche costruttive romane ebbero una forma stilistica che non richiedeva pi\u00f9 la \"maschera\" esterna, permettendo uno sviluppo autonomo e grandioso dell'architettura romana.\nSoprattutto in architettura si inizi\u00f2 a manifestare quell'atteggiamento tipicamente utilitario dell'arte: le forme greche venivano interpretate secondo gli scopi specifici degli edifici, arrivando a diventare un semplice ornamento. Un'altra notevole differenza col mondo greco \u00e8 nell'uso delle pareti: per i Greci la parete isodoma era innanzitutto strutturale; per i Romani, l'uso di mattoni e piccole pietre tenute insieme dalla malta (secondo un espediente pi\u00f9 rapido e economico) rendeva la parete una mera struttura per separare gli spazi. In questo sta una sostanziale differenza tra architettura greca e romana: la prima era un'arte di ritmi scanditi (si pensi alla disposizione canonica degli elementi architettonici sul piano verticale del tempio greco), la seconda era arte degli spazi (spazi interni ma anche spazi tra edifici, si pensi ai complessi dei fori nelle colonie romane).\nL'urbanistica greca, intesa come rapporti tra edifici, nacque solo in epoca ellenistica (anteriormente gli edifici erano considerati come elementi a s\u00e9, completamente indipendenti rispetto agli edifici circostanti). Ma per i greci le relazioni tra edifici arrivavano a interessare le parti di un complesso, come singole masse individuali, mentre per i romani esisteva anche il problema della vera e propria collocazione organica degli edifici nello spazio, come dimostra ad esempio il Foro di Pompei (100 a.C. circa), tra i migliori esempi superstiti di piazza romana circondata da eleganti portici e centrata prospetticamente sul tempio nel lato breve.\nAl tempo di Cesare si ebbe la creazione del sontuoso Foro e tempio di Venere Genitrice, ma fu solo col restauro del tempio di Apollo Sosiano nel 32 a.C. che Roma ebbe per la prima volta un edificio di culto all'altezza dell'eleganza ellenistica.\nRitratto.\nL'altro importante traguardo raggiunto dall'arte romana a partire dall'epoca di Silla \u00e8 il cosiddetto ritratto \"veristico\", ispirato alla particolare concezione \"catoniana\" delle virt\u00f9 dell'uomo patrizio romano: carattere forgiato dalla durezza della vita e della guerra, orgoglio di classe, inflessibilit\u00e0, ecc.\nIl punto di partenza per tale innovazione artistica, che ebbe la migliore fioritura nel decennio 80-70 a.C., fu senza dubbio il ritratto ellenistico fisionomico, non tanto le opere etrusche perch\u00e9 esse furono influenzate da quelle romane e non viceversa (si pensi alla statua dell\"Arringatore\"). Il diverso contesto dei valori nella societ\u00e0 romana port\u00f2 divergere dai modelli alessandrini (e ellenistici in generale) con i volti ridotti a dure maschere, con una resa secca e minuziosa della superficie, che non risparmia i segni del tempo e della vita dura.\nTra gli esempi pi\u00f9 significativi del \"verismo patrizio\" ci sono la testa 535 del Museo Torlonia (replica tiberiana), il velato del Vaticano (replica della prima et\u00e0 augustea), il ritratto di ignoto di Osimo (80-70 a.C.), il busto 329 dell'Albertinum di Dresda, ecc.\nIl crudo verismo di queste opere \u00e8 mitigato in altri esempi (70-50 a.C.) dal plasticismo pi\u00f9 ricco e una rappresentazione pi\u00f9 organica e meno tetra, con la rigidezza mitigata da un'espressione pi\u00f9 serena: \u00e8 il caso la testa 1332 del museo Nuovo dei Conservatori (databile 60-50 a.C.) o il ritratto di Pompeo alla Ny Carlsberg Glyptotek di Copenaghen. Nonostante la rilevanza solo in ambito urbano e la breve durata temporale, il ritratto romano repubblicano ebbe un riflesso e seguito notevole nel tempo, soprattutto nei monumenti funerari delle classi inferiori che guardavano al patriziato con aspirazione, come i liberti.\nPittura.\nIn questo periodo si colloca anche la costituzione di una tradizione pittorica romana. Essa viene detta anche \"pompeiana\", perch\u00e9 studiata nei cospicui ritrovamenti di Pompei e delle altre citt\u00e0 vesuviane sommerse dall'eruzione del 79, anche se il centro della produzione artistica fu sicuramente Roma.\nAssieme alle sculture, erano arrivate in Italia anche numerosissime pitture greche e molti pittori si erano trasferiti a Roma dalla Grecia, dalla Siria, da Alessandria. Mentre Plinio il Vecchio si lamentava della decadenza della pittura (intendendo che la vera pittura di merito era quella su tavola, non quella parietale), era gi\u00e0 in vigore il \"quarto stile\", dall'esuberante ricchezza decorativa.\nEra tipico per una casa signorile avere ogni angolo di parete dipinta, da cui deriva una straordinaria ricchezza quantitativa di decorazioni pittoriche. Tali opere per\u00f2 non erano frutto dell'inventiva romana, ma erano un ultimo prodotto, per molti versi banalizzato, dell'altissima civilt\u00e0 pittorica greca.\nSi individuano quattro \"stili\" per la pittura romana, anche se sarebbe pi\u00f9 corretto parlare di schemi decorativi. Il primo stile ebbe una documentata diffusione in tutta l'area ellenistica (incrostazioni architettoniche dipinte) dal III-II secolo a.C. Il secondo stile (finte architetture) non ha invece lasciato tracce fuori da Roma e le citt\u00e0 vesuviane, databile dal 120 a.C. per le proposte pi\u00f9 antiche, fino agli esempi pi\u00f9 tardi del 50 a.C. circa. Questo \u00e8 forse un'invenzione romana. Il quarto stile, documentato a Pompei dal 60 d.C., \u00e8 molto ricco, ma non ripropone niente di nuovo che non fosse gi\u00e0 stato sperimentato nel passato. In seguito la pittura si inarid\u00ec gradualmente, con elementi sempre pi\u00f9 triti e con una tecnica sempre pi\u00f9 sciatta.\nTra gli esempi pi\u00f9 interessanti dell'epoca vi sono gli affreschi con scene dell'Odissea dalla Casa di via Graziosa, databili tra il 50 e il 40 a.C., probabilmente delle copie eseguite con diligenza (e qualche errore, come nei nomi in greco dei personaggi) di un originale alessandrino perduto databile attorno al 150 a.C.: in queste opere si nota per la prima volta in ambito romano un disporsi compiuto delle figure nello spazio illusionistico della rappresentazione, che sembra quindi \"sfondare\" la parete.\nMosaico.\nLe prime testimonianze di mosaico a tessere a Roma si datano attorno alla fine del III secolo a.C.: anche nel mondo romano questa forma d'arte aveva intenti pratici, per impermeabilizzare il pavimento di terra battuta e renderlo pi\u00f9 resistente al calpest\u00eco. Successivamente, con l'espansione in Grecia e in Egitto e quindi con gli scambi non solo commerciali, ma anche culturali, si svilupp\u00f2 un interesse per la ricerca estetica e la raffinatezza delle composizioni, al punto tale che Plinio scrisse con disprezzo: \"Ecco che cominciamo a voler dipingere con le pietre!\".\nInizialmente le maestranze provenivano dalla Grecia e portavano con s\u00e9 tecniche di lavorazione e soggetti dal repertorio musivo ellenistico, come le \"Colombe abbeverantisi\" e i \"Paesaggi nilotici\".\nIl mosaico parietale nacque alla fine della Repubblica, verso il I secolo a.C., nelle cosiddette \"grotte delle Muse\", costruzioni scavate nella roccia, interrate o artificiali, dove l'elemento principale era una sorgente o una fontana: si rendeva perci\u00f2 necessario un rivestimento resistente all'umidit\u00e0 anche sulle pareti. A Pompei ed Ercolano era utilizzato anche per rivestire le esedre, nicchie di grandi dimensioni, semicircolari o talvolta poligonali, spesso ornate con una fontana; si ricorda il mosaico di \"Nettuno e Anfitrite\", nell'omonima casa ad Ercolano, e quello di Venere nella Casa dell'Orso a Pompei: entrambi hanno la particolarit\u00e0 di avere inserite anche delle conchiglie, che richiamano il tema marino raffigurato.\nNel \"Gatto che ghermisce una pernice\", dalla Casa del Fauno a Pompei, vennero utilizzati smalti per arricchire la scala cromatica: questo mosaico \u00e8 uno dei cosiddetti \"xenia\", \"doni ospitali\", ovvero piccoli quadri rappresentanti frutta, verdura, pollame, cacciagione, che si usavano offrire gli ospiti.\nSoggetto pi\u00f9 volte ripreso, forse opera di maestranze egiziane, \u00e8 il grande \"Mosaico nilotico di Palestrina\", I secolo a.C., nel santuario della Fortuna Primigenia: \u00e8 una descrizione accurata del corso del Nilo, con scene di caccia, pesca, rituali e banchetti, dove \u00e8 la luce, e non pi\u00f9 la sola linea di contorno, a definire le figure, con effetti luministici accentuati dal velo d'acqua che ricopriva il mosaico.\nGi\u00e0 nel I secolo a.C. il mosaico era talmente diffuso che la qualit\u00e0 impoveriva: era ormai presente in tutte le case, con soggetti comuni e poco curati. Mancava l'inventiva dell'artista: sono opere di artigiani che si accontentano di copiare grossolanamente temi conosciuti. Anche le tessere sono grezze e il disegno risulta poco preciso. In questo periodo si fanno pi\u00f9 rari gli \"embl\u00e8mata\", poich\u00e9 la decorazione figurata arriva ad occupare l'intera pavimentazione."}
{"id": "1885020", "revid": "466539", "url": "https://it.wikipedia.org/wiki?curid=1885020", "title": "Edsel Ford", "text": "Biografia.\nFiglio di Henry Ford, fondatore della casa automobilistica Ford, \u00e8 stato presidente dell'azienda di famiglia dal 1919 al 1943. \u00c8 il padre di Henry Ford II, e nel 1968 \u00e8 stato iscritto nella Automotive Hall of Fame. Nel 1936 fond\u00f2 assieme al padre la Ford Foundation, fondazione filantropica tra le maggiori al mondo e attualmente al secondo posto per il budget negli Stati Uniti dopo la Bill &amp; Melinda Gates Foundation."}
{"id": "1885024", "revid": "57342", "url": "https://it.wikipedia.org/wiki?curid=1885024", "title": "Edsel Bryant Ford", "text": ""}
{"id": "1885027", "revid": "183976", "url": "https://it.wikipedia.org/wiki?curid=1885027", "title": "Supernova (film)", "text": ""}
{"id": "1885034", "revid": "729019", "url": "https://it.wikipedia.org/wiki?curid=1885034", "title": "Alan Tait", "text": "Biografia.\nFiglio di rugbista, Tait, originario degli Scottish Borders, crebbe nella contea inglese di Cumbria dove il padre giocava a rugby a 13; a 13 anni la famiglia torn\u00f2 nella nativa Kelso, in Scozia, affrontando numerose difficolt\u00e0 e l'ostracismo riservato, all'epoca, a coloro che lasciavano il rugby a 15 per inseguire la carriera professionistica nel 13.\nGli esordi di Alan Tait furono nel XV, proprio nella squadra di rugby della sua cittadina, e nel 1987 fu selezionato per la alla prima Coppa del Mondo in Australia e Nuova Zelanda; nel 1988 vinse il campionato scozzese con il Kelso, ma appena un anno pi\u00f9 tardi fu in Inghilterra come professionista nel XIII a Widnes, con cui vinse due Premiership britanniche consecutive nel 1989 e nel 1990.\nPassato al Leeds, con tale squadra giunse due volte alla finale di Challenge Cup nel 1994 e 1995, entrambe le volte persa contro la sua vecchia formazione del Widnes.\nNel suo periodo nel rugby a 13 rappresent\u00f2 dapprima la e successivamente la ; in particolare, con la rappresentativa britannica scese in campo 16 volte realizzando 8 mete, per un totale di 32 punti; fu proprio con la maglia del suo Paese che disput\u00f2 il suo ultimo incontro di rugby a 13 nel 1996, al Firhill di Glasgow contro l'.\nTornato al rugby a 15, fu ingaggiato dagli inglesi del Newcastle Falcons, e fu richiamato in Nazionale scozzese per il Cinque Nazioni 1997; pochi mesi dopo prese parte alla spedizione dei British and Irish Lions in Sudafrica, dando un importante contributo alla vittoria della serie contro gli \"Springbok\"\u00a0; alla fine del campionato 1997-98 si laure\u00f2 inoltre campione d'Inghilterra con Newcastle.\nPassato nel 1998 alla squadra scozzese dell'Edimburgo, prese parte con la Nazionale alla , durante la quale si procur\u00f2 un infortunio alla schiena dal quale non si riprese, tanto che nel gennaio 2000, senza essere mai sceso in campo in stagione per il suo club, dovette annunciare il suo ritiro dall'attivit\u00e0 agonistica a 35 anni.\nLa sua ultima vittoria sportiva di rilievo fu la conquista del Cinque Nazioni 1999 con la , al 2014 l'ultimo successo di tale Paese nel Torneo.\nDivenuto allenatore, pass\u00f2 subito nei ranghi federali come tecnico in seconda della Nazionale scozzese, incarico tenuto fino al 2008, quando pass\u00f2 di nuovo in Inghilterra con lo stesso incarico presso il Newcastle; fu in tale club fino al 2012, quando i cattivi risultati del club spinsero la dirigenza a esonerare lo staff tecnico; dopo l'uscita dal Newcastle Tait ha preso una pausa dal rugby per dedicarsi ad altre attivit\u00e0."}
{"id": "1885039", "revid": "122258265", "url": "https://it.wikipedia.org/wiki?curid=1885039", "title": "Maffeo Pantaleoni", "text": "Biografia.\nProfessore ordinario di Economia politica alle Universit\u00e0 degli Studi di Napoli, Pavia e Roma, fu un esponente dell'economia neoclassica. Fu direttore del \"Giornale degli economisti\" dal 1890 al 1924. Celebre la sua accanita difesa della politica economica del \"laissez-faire\".\nFiglio di Diomede Pantaleoni e della nobile irlandese Jane Isabella Massy-Dawson, riceve i primi fondamenti dell'istruzione in un collegio parigino per poi trasferirsi in Germania, dove si diploma a Potsdam nel 1877.\nDal 1877 al 1880 frequenta la facolt\u00e0 di Giurisprudenza dell'Universit\u00e0 di Roma laureandosi con una tesi sulla teoria della traslazione dei tributi. Acquista notoriet\u00e0 come docente dell'Universit\u00e0 di Camerino e nel 1883 pubblica \"Contributo alla teoria del riparto delle spese pubbliche\".\nNel 1890, assieme ai colleghi \nAntonio De Viti De Marco e Ugo Mazzola, acquista il Giornale degli economisti con l'intento di farne la voce teorica del marginalismo e l'organo politico dei liberisti italiani. Dalle pagine del \"Giornale degli Economisti\" critica la politica finanziaria del ministro \nAgostino Magliani (inizialmente liberista e poi vicino alla scuola storica dell'economia lombardo-veneta) e le spese militari. Inizia la sua carriera come deputato radicale nel 1900 dopo aver accettato una alleanza tattica con l'Estrema sinistra storica in funzione anti-sonniniana ed anti-pellusiana. Critico verso la politica di Giuseppe Saracco, orientata alla protezione dell'industria siderurgico-cantieristica, durante il governo Zanardelli sostenne prima la scelta di militarizzare le ferrovie (voluta dal ministro della Guerra Coriolano Ponza di San Martino per reprimere lo sciopero dei lavoratori del settore) e poi critic\u00f2 aspramente il dietrofront dell'esecutivo per le concessioni economiche varate agli scioperanti.\nNel seguito della sua vita, prima della prima guerra mondiale, divent\u00f2 un nazionalista e fu un politico anti-socialista, . Dal settembre al dicembre 1920 fu ministro delle Finanze della Reggenza Italiana del Carnaro, presieduta da Gabriele D'Annunzio.\nMassone, fu membro del Grande Oriente d'Italia e fece parte della sua Commissione permanente, costituita nel febbraio 1901 \"col mandato di spingere le Logge a promuovere, disciplinare ed aiutare le istituzioni cooperative e di previdenza, nelle loro varie forme e nelle loro attinenze con la pubblica e privata economia, su di una base civile, laica ed obbiettiva.\".\nFu tra i pi\u00f9 attivi economisti ad appoggiare prima il nazionalismo e poi il fascismo, dirigendo con l'amico Giovanni Preziosi la rivista \"La vita italiana\" .\nPoco prima della sua morte, il 1\u00ba marzo 1923 fu nominato al Senato da Vittorio Emanuele III.\nNel 1970 \u00e8 stato intitolato a suo nome l'\"Istituto Professionale di Stato\" di Frascati per i servizi commerciali e turistici.\nIl pensiero.\nPantaleoni tent\u00f2 di conciliare la tradizione ricardiana con il marginalismo walrasiano, spaziando dalla teoria dei prezzi a quella della tassazione, dalla teoria dei cicli economici a quella dei sindacati industriali, dalla stima della ricchezza nazionale alla storia delle dottrine economiche, con il suo libro maggiore del 1889 \"Principi di economia pura\"."}
{"id": "1885041", "revid": "124403679", "url": "https://it.wikipedia.org/wiki?curid=1885041", "title": "Hell on Earth (Mobb Deep)", "text": "Hell on Earth \u00e8 un album dei Mobb Deep, pubblicato nel 1996, un anno e mezzo dopo il precedente \"The Infamous\".\nDescrizione.\nL'intero album \u00e8 prodotto da Havoc, che si occupa anche delle rime insieme a Prodigy. La traccia numero 2, \"Drop a Gem on 'Em\", \u00e8 una risposta alla faida avviata da 2Pac contro il gruppo. La canzone \u00e8 stata una delle pi\u00f9 apprezzate dell'album, insieme a \"G.O.D. Pt. III\" e \"Hell on Earth (Front Lines)\". \"Hell on Earth\" \u00e8 considerato da molti dei primi fan come il miglior disco del duo, per i suoi toni scuri ed hardcore.\nNel disco compaiono anche Nas, Raekwon, Method Man e lo storico collaboratore Big Noyd. L'album contiene anche una traccia multimediale intitolata \"In the Long Run\"."}
{"id": "1885050", "revid": "767487", "url": "https://it.wikipedia.org/wiki?curid=1885050", "title": "Letta Mbulu", "text": "Inizi\u00f2 la propria carriera musicale nei primi anni sessanta in Sudafrica, per poi trasferirsi negli Stati Uniti nel 1965 in seguito all'inasprirsi del regime dell'apartheid. Ha collaborato, tra gli altri, con Cannonball Adderley e Harry Belafonte, e con Michael Jackson per la canzone \"Liberian Girl\", in cui Mbulu canta in swahili."}
{"id": "1885054", "revid": "1543377", "url": "https://it.wikipedia.org/wiki?curid=1885054", "title": "Indice della libert\u00e0 economica", "text": "L'Indice della libert\u00e0 economica (in inglese Index of Economic Freedom) \u00e8 un indice che individua dieci diversi tipi di misurazioni utili per capire il grado di libert\u00e0 economica di uno Stato. \u00c8 stato creato nel 1995 dal quotidiano The Wall Street Journal in collaborazione col think tank conservatore statunitense \"The Heritage Foundation\".\nAltro noto indice di libert\u00e0 economica \u00e8 l'indice di libert\u00e0 economica nel mondo pubblicato annualmente dal think tank canadese Fraser Institute.\nSia questo indice che quello del Fraser Institute mostrano la tendenza dei Paesi classificati come pi\u00f9 liberi economicamente ad avere redditi pro capite pi\u00f9 elevati, una felicit\u00e0 media maggiore, un reddito pi\u00f9 elevato del 10% della popolazione pi\u00f9 povera, una maggiore aspettativa di vita, una maggiore alfabetizzazione, una minore mortalit\u00e0 infantile, un maggiore accesso alle fonti d'acqua e una minore corruzione. \nMembri della Banca Mondiale hanno utilizzato l'Indice di libert\u00e0 economica per stabilire il clima pi\u00f9 o meno a favore di investimenti nei vari Paesi del mondo. Nonostante ci\u00f2, sono state rivolte diverse critiche a queste classifiche, soprattutto riguardo ai criteri utilizzati e sulla relazione tra libert\u00e0 economica e crescita economica.\nHong Kong ha occupato la prima posizione per 25 anni, nel 2020 al primo posto si \u00e8 classificata invece Singapore. \nLo Stato pi\u00f9 libero economicamente d'Europa risulta essere la Svizzera, all'interno dell'Unione europea l'Irlanda. La libert\u00e0 economica dell'Italia \u00e8 tra le pi\u00f9 basse d'Europa (al 2020, 37\u00b0 su 45 Stati europei) e terzultima tra gli Stati membri dell'UE. In particolare, l'Italia ottiene risultati migliori in termini di libert\u00e0 di commercio, libert\u00e0 monetaria e libert\u00e0 d'investimento, ed i risultati peggiori per quanto riguarda la libert\u00e0 finanziaria (dove totalizza 50, risultando sulla soglia dei Paesi definiti \"repressi\" dall'indice), la libert\u00e0 del mercato del lavoro, l'efficacia giudiziaria e l'incidenza fiscale.\nMetodologia.\nI dieci valori utilizzati per determinare l'indice vengono generalmente usati anche da organizzazioni internazionali quali la Banca Mondiale e il Fondo Monetario Internazionale, e sono:"}
{"id": "1885055", "revid": "118983596", "url": "https://it.wikipedia.org/wiki?curid=1885055", "title": "Blood Money (Mobb Deep)", "text": "Blood Money \u00e8 il settimo album del duo hip-hop Mobb Deep, uscito in America il 2 maggio 2006. \u00c8 il primo disco del gruppo ad uscire per G-Unit/Interscope Records. All'interno del disco compaiono artisti della G-Unit come 50 Cent, Lloyd Banks, Tony Yayo, Young Buck e Nyce, come altri protagonisti della scena hip-hop americana, tra cui la cantante R&amp;B Mary J. Blige e Nate Dogg. L'album raggiunse la terza posizione nella Billboard 200 e la prima posizione nella Top R&amp;B/Hip Hop Albums. \"Have a Party\" compare anche nella colonna sonora di Get Rich or Die Tryin', mentre \"Outta Control [Remix]\" \u00e8 una bonus track che si pu\u00f2 trovare sulla edizione speciale di The Massacre. A maggio 2008 l'album ha venduto oltre 500.000 di copie, aggiudicandosi un disco d'oro.\nCampioni utilizzati.\n\"Click Click\" contiene un campione dal tema di \"Supercar\"\n\"Pearly Gates\" contiene un campione da \"The Judgement Day\" dei Tavares"}
{"id": "1885056", "revid": "767487", "url": "https://it.wikipedia.org/wiki?curid=1885056", "title": "Maschera Italiana per i Trasporti", "text": "La Maschera Italiana per i Trasporti (MIT) \u00e8 un tipo di smartcard specifica per la gestione dei sistemi di bigliettazione elettronica nell'ambito dei servizi di trasporto pubblico locale.\nLa tessera \u00e8 di tipo duale, possiede cio\u00e8 sia l'interfaccia a contatti che quella senza contatti. La tecnologia contact-less \u00e8 basata sullo standard ISO 14443, tipo B.\nCaratteristiche tecniche.\nLa CPU \u00e8 del tipo \"ST19-RF08\". La memoria EEPROM \u00e8 di 8 kilobyte. Per la parte a radiofrequenza, la frequenza di trasmissione \u00e8 di 13,56\u00a0MHz, come le smart card comunemente utilizzate per i trasporti. Per la parte a contatti si ha un voltaggio variabile tra 2,7 e 5,5\u00a0V ed un consumo in stand-by minore di 1 mA.\nPer quanto riguarda la compatibilit\u00e0 con il quadro normativo internazionale, si ha quanto segue:"}
{"id": "1885060", "revid": "767487", "url": "https://it.wikipedia.org/wiki?curid=1885060", "title": "Swamplord", "text": "Swamplord \u00e8 il primo album dei Kalmah, pubblicato nel 2000."}
{"id": "1885062", "revid": "767487", "url": "https://it.wikipedia.org/wiki?curid=1885062", "title": "Maximiliano Oliva", "text": "Caratteristiche tecniche.\nGioca come difensore centrale o terzino sinistro.\nCarriera.\nDebutt\u00f2 a 17 anni in una partita di casa persa contro il Colon il 24 novembre 2007.\nNel 2008 faceva parte della squadra che vinse il Campionato di Clausura."}
{"id": "1885066", "revid": "1851848", "url": "https://it.wikipedia.org/wiki?curid=1885066", "title": "Yao Junior S\u00e8naya", "text": "Carriera.\nHa militato in squadre svizzere fino al 2008, quindi si \u00e8 trasferito negli Emirati Arabi.\nHa partecipato ai Mondiali di Germania del 2006 e alle Coppe delle nazioni africane con il Togo."}
{"id": "1885068", "revid": "10473", "url": "https://it.wikipedia.org/wiki?curid=1885068", "title": "Gazzetta Ufficiale dell'Unione europea", "text": ""}
{"id": "1885071", "revid": "782150", "url": "https://it.wikipedia.org/wiki?curid=1885071", "title": "Dieta Scarsdale", "text": "La dieta Scarsdale \u00e8 una delle diete dette \"low-carb\" (ovvero a basso contenuto di carboidrati) di natura commerciale.\nIdeata dai dottori Herman Tarnower e Samm Sinclair Bake di Scarsdale (da cui il nome), \u00e8 probabilmente una delle diete pi\u00f9 seguite negli USA. \nNella dieta Scarsdale, come in tutte le diete low carb, viene attuata una riduzione dei carboidrati assunti a favore di una maggior quantit\u00e0 di proteine, e proprio questo fa s\u00ec che non possa essere seguita per un lungo periodo di tempo, in quanto un aumento di proteine a lungo andare pu\u00f2 causare danni a fegato e reni. \nAnche se permette di dimagrire velocemente, viene consigliato di praticare la dieta Scarsdale per un periodo massimo di due settimane.\nDopo le due settimane \u00e8 necessario mantenere il peso perso con altre due settimane di dieta detta di \"mantenimento\". Solo allora, finite queste ulteriori due settimane, nel caso si dovesse ancora scendere di peso, si potr\u00e0 ripetere il ciclo di due settimane di dieta Scarsdale. \nAlcune verdure non sono consentite in questa dieta: mais, piselli, patate, lenticchie, fagioli. "}
{"id": "1885072", "revid": "274291", "url": "https://it.wikipedia.org/wiki?curid=1885072", "title": "Tempio di Preah Vihear", "text": ""}
{"id": "1885075", "revid": "1100311", "url": "https://it.wikipedia.org/wiki?curid=1885075", "title": "Paul Lambert", "text": "Carriera.\nGiocatore.\nClub.\nInizia la sua carriera nel 1984 nei Linwood Rangers. Nel 1986 passa al St. Mirren, permanendovi fino al 1993. Nel 1993 viene acquistato dal . Nel 1996, dopo tanti anni in Scozia, passa ai tedeschi del , vincendo subito la Champions League ai danni della Juventus e giocando titolare.\nSuccessivamente torna in patria accasandosi al Celtic. Qui trascorse otto anni divenendo il perno del centrocampo dei biancoverdi e contribuendo alle numerose vittorie in campionato della squadra di Glasgow. Fin\u00ec la carriera al Livingston nel 2006, essendo il cosiddetto \"player-manager\" (calciatore-allenatore) della squadra.\nNazionale.\nCon la Nazionale scozzese ha disputato il mondiale del 1998.\nAllenatore.\nDopo essersi ritirato dall'attivit\u00e0 agonistica, Lambert ha intrapreso subito la carriera di allenatore. La sua prima esperienza da tecnico arriva nel 2006, sulla panchina del Wycombe Wanderers.\nTra il 2009 ed il 2012 ha allenato il Norwich City, squadra con cui ha vinto la Football League One (terza divisione inglese) nella stagione 2009-2010 e che ha portato alla promozione in Premier League al termine dell'annata successiva. All'esordio in massima serie, la sua squadra ha concluso il campionato con un ottimo 12\u00ba posto.\nIl 2 giugno 2012 \u00e8 diventato il nuovo allenatore dell'Aston Villa, per sostituire l'esonerato Alex McLeish. Dopo tre stagioni altalenanti, l'11 febbraio 2015 \u00e8 stato sollevato dall'incarico, con la squadra ferma al terzultimo posto in classifica.\nIl 15 novembre 2015 viene ingaggiato dal Blackburn Rovers, squadra militante nel Championship, firmando un contratto triennale. Il 28 aprile 2016 comunica alla societ\u00e0 di voler lasciare la panchina dei i \"Rovers\" al termine della stagione.\nIl 15 gennaio 2018 viene nominato nuovo allenatore dello Stoke City, in sostituzione dell'esonerato Mark Hughes. A fine stagione la squadra retrocede in Football League Championship.\nStatistiche.\nStatistiche da allenatore.\n\"Statistiche aggiornate al 9 marzo 2021.\""}
{"id": "1885076", "revid": "104458", "url": "https://it.wikipedia.org/wiki?curid=1885076", "title": "Le\u00efla Piccard", "text": "Biografia.\nLe\u00efla Piccard, specialista delle gare tecniche originaria di Les Saisies, proviene da una famiglia di grandi tradizioni nello sci alpino: \u00e8 sorella di Franck, Ian, Jeff, John e Ted e zia di Roy, tutti sciatori alpini di alto livello.\nStagioni 1992-1997.\nLa Piccard ottenne il primo piazzamento in Coppa del Mondo il 21 marzo 1992 nello slalom gigante di Crans-Montana, piazzandosi 27\u00aa; l'anno successivo partecip\u00f2 ai suoi primi Mondiali, quelli di Morioka, piazzandosi 37\u00aa nel supergigante. Il 16 gennaio 1994 conquist\u00f2 il primo podio in Coppa del Mondo, giungendo 3\u00aa nello slalom gigante di Cortina d'Ampezzo; poco pi\u00f9 tardi partecip\u00f2 ai XVII Giochi olimpici invernali di , sua prima presenza olimpica, senza concludere n\u00e9 lo slalom gigante n\u00e9 lo slalom speciale.\nNegli anni seguenti partecip\u00f2 ad altre due edizioni dei Mondiali: a Sierra Nevada 1996 ottenne il 13\u00ba posto nello slalom gigante e non complet\u00f2 lo slalom speciale, mentre a Sestriere 1997 colse uno dei migliori risultati della carriera, la medaglia di bronzo nello slalom gigante, e si classific\u00f2 14\u00aa nello slalom speciale.\nStagioni 1998-2000.\nIl 24 ottobre 1997 colse la sua unica vittoria in Coppa del Mondo, ottenuta nello slalom parallelo di Tignes, e il 19 dicembre successivo ottenne l'ultimo podio nel massimo circuito internazionale, a Val-d'Is\u00e8re in slalom gigante (3\u00aa); nella stessa stagione partecip\u00f2 ai XVIII Giochi olimpici invernali di , sua ultima presenza olimpica, nuovamente senza concludere n\u00e9 lo slalom gigante n\u00e9 lo slalom speciale.\nNel 1999 prese parte ai suoi ultimi Mondiali, quelli di Vail/Beaver Creek, in cui si classific\u00f2 9\u00aa nello slalom gigante e non complet\u00f2 lo slalom speciale. Il 19 marzo 2000 disput\u00f2 la sua ultima gara in Coppa del Mondo, lo slalom speciale di Bormio (24\u00aa), e si ritir\u00f2 al termine di quella stessa stagione 1999-2000: la sua ultima gara fu lo slalom speciale dei Campionati francesi 2000, disputato il 26 marzo a Valloire e nel quale la Piccard vinse la medaglia d'argento.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nPR = slalom parallelo"}
{"id": "1885079", "revid": "1984168", "url": "https://it.wikipedia.org/wiki?curid=1885079", "title": "Lega Sud (calcio)", "text": "La Lega Sud fu l'organizzazione dipendente dalla FIGC che gest\u00ec la categoria di vertice dei gironi meridionali del campionato di calcio italiano dal 1921 al 1926. La sede fu collocata dapprima a Roma e poi, a partire dal 1924, a Napoli. La societ\u00e0 campione affrontava poi la vincente della Lega Nord nella finalissima scudetto, anche se quest'ultima era solo una formalit\u00e0 data la nettissima superiorit\u00e0 delle squadre settentrionali su quelle meridionali. Solo in un'occasione il campione della Lega Sud non si fece travolgere dal campione della Lega Nord: fu il Savoia di Torre Annunziata che perse per 4-2 (3-1 e 1-1) la finalissima contro il .\nLa Lega Sud venne smantellata nel 1926, in seguito alla Carta di Viareggio, un importante riforma dei campionati che elimin\u00f2 la dicotomia tra campionato del Nord e del Sud.\nLe migliori tre classificate, Alba Roma, Internaples (che nell'estate 1926 fond\u00f2 il Napoli) e Fortitudo vennero ammesse insieme alle migliori diciassette della Lega Nord in Divisione Nazionale (il nuovo massimo campionato), mentre altre 10 societ\u00e0 vennero raggruppate nel torneo cadetto, la \"Prima Divisione Meridionale\". Da quel momento la Lega fu ridenominata Direttorio Divisioni Inferiori Sud, e comprese i rimanenti sodalizi retrocessi al terzo livello calcistico e che non si fossero fusi con societ\u00e0 maggiori.\nLe autorit\u00e0 fasciste intervennero quindi pesantemente per stabilizzare il traballante calcio del Sud, imponendo fusioni forzate che creassero pochi ma forti club. Nel 1928 il ridenominato \"Direttorio Meridionale\" fu chiamato a gestire uno sperimentale Campionato Meridionale, che per\u00f2 non diede i frutti sperati e fu quindi scisso in due categorie nel 1929. Il direttorio fu poi sostituito da un \"Fiduciario unico per il Sud\" nel 1930, e definitivamente smantellato nel 1931.\nNel dopoguerra nacque un organismo federale avente un nome leggermente diverso: la Lega Interregionale Sud.\nFu destinato a gestire le squadre di Serie C delle regioni meridionali per sole due stagioni sportive perch\u00e9 ridimensionato nel 1948 con la nascita della Promozione Interregionale.\nStoria.\nLa Lega Sud fu fondata il 21 agosto 1921 nel corso di una riunione avvenuta in una vasta sala del Circolo Militare di Napoli. La fondazione della Lega Sud fu dovuta all'iniziativa di numerose societ\u00e0 meridionali, intenzionate a ottenere il decentramento dalla Federazione con l'istituzione di una Lega interamente dedicata al calcio meridionale. All'assemblea del 21 agosto fu eletto presidente l'avvocato e cavaliere Felice Tonetti, a cui fu demandato l'incarico di recarsi nel settentrione per negoziare sia con la FIGC sia con la CCI. Venne eletto vicepresidente Del Pezzo. All'assemblea partecip\u00f2 anche un inviato dalla FIGC che invi\u00f2 alla neocostituita Lega i migliori auguri da parte del presidente federale. Nonostante gli iniziali rapporti amichevoli con la FIGC, la Lega Sud ottenne maggiori garanzie dal gruppo delle 24 secessioniste, e quindi, alcuni giorni dopo la sua istituzione, decise di aderire alla CCI. Al Congresso del 21 agosto 1921 fu decisa l'istituzione dei Comitati Regionali entro l'11 settembre. La sede fu posta inizialmente a Roma. Per merito della Lega Sud furono ammesse per la prima volta al campionato di massima serie meridionale anche squadre della Puglia, della Sicilia e delle Marche.\nLa Lega Sud continu\u00f2 con la formula dei campionati regionali, le cui vincenti si sarebbero qualificate per le finali per il titolo di campione dell'Italia Centro-Meridionale. La vincente della Lega Sud avrebbe ottenuto poi il diritto di affrontare nella finalissima per lo scudetto la vincente della Lega Nord, scontro che terminava di solito con pesanti sconfitte per le squadre centro-meridionali, ancora di livello inferiore rispetto alle grandi del Nord. La finalissima nazionale del 1921-1922 tra e Fortitudo venne definito un incontro di propaganda. Quando la FIGC e la CCI si riunirono nel luglio 1922, la Lega Sud continu\u00f2 a gestire il calcio nell'Italia centro-meridionale anche sotto l'egida della FIGC. Il 21 agosto 1922 avvenne la prima assemblea federale dopo la riunificazione, in cui la sede della Lega Sud venne riconfermata a Roma e fu eletto presidente il cavalier avvocato Vittorio Scialoja. Sotto la gestione romana della Lega Sud, i campionati regionali erano gestiti dai Comitati Regionali.\nLa gestione romana della Lega Sud non manc\u00f2 di suscitare delle contestazioni, soprattutto per quanto riguarda il campionato di Lega Sud 1923-1924, che si concluse in maniera rocambolesca soltanto ad agosto inoltrato, a causa dei conflitti di competenza tra Comitati Regionali, Lega Sud e FIGC, nonch\u00e9 di reclami e controreclami che causarono l'annullamento e la ripetizione di numerose partite. In particolare fu il caso Savoia-Ideale ad allungare notevolmente il campionato. Il 1 giugno Savoia-Ideale non si pot\u00e9 disputare per l'indisponibilit\u00e0 del campo del Savoia e la Lega Sud respinse il reclamo dell'Ideale (che chiedeva la vittoria a tavolino per forfait) facendo recuperare la partita il 22 giugno: il Savoia si impose per 7-1 vincendo il girone di semifinale. Tuttavia l'Ideale present\u00f2 reclamo presso la Presidenza Federale ottenendo la vittoria a tavolino: di conseguenza il Savoia scivol\u00f2 al terzo posto, mentre Lazio e Ideale il 6 luglio si contesero il primo posto in uno spareggio, poi vinto dai biancocelesti. Per tutta risposta a met\u00e0 luglio il Consiglio della Lega Sud, per solidariet\u00e0 nei confronti del Savoia e in segno di protesta nei confronti della Federazione, si dimise, pur rimanendo in carica per l'ordinaria amministrazione. Tuttavia, in seguito al reclamo del Savoia, le partite di finale tra Alba e Lazio (in programma per il 13 e il 20 luglio) furono annullate, e il 20 luglio il Direttorio Federale torn\u00f2 sui suoi passi riammettendo il Savoia in finale al posto della Lazio. Per giunta il primo incontro di finale, disputato il 27 luglio e vinto per 2-0 dal Savoia, fu annullato e mandato a ripetere per un errore di computazione dell'arbitro (che fischi\u00f2 la fine dell'incontro con cinque minuti di anticipo), allungando ulteriormente il campionato. Il Savoia si impose anche nell'incontro di ritorno, ma la ripetizione della partita di andata, disputata il 10 agosto, fu vinta dall'Alba che pareggi\u00f2 cos\u00ec la serie rendendo necessario uno spareggio da disputare in campo neutro. Il Savoia a questo punto sporse reclamo per l'annullamento della vittoria del 27 luglio presso il Consiglio Federale (eletto nell'assemblea del 24 agosto 1924), ma l'assenza del presidente della Lega Sud e il mancato arrivo dei documenti in possesso della Lega riguardanti la partita incriminata rese impossibile ogni decisione. Nel frattempo, la Lega Sud aveva pregato il Consiglio Federale a obbligare Alba e Savoia a recarsi comunque a Livorno il 24 agosto per disputare la \"bella\", onde evitare che il reclamo del Savoia portasse alla perdita di ulteriori domeniche. Tuttavia, per problemi di bilancio, la Lega Sud si rifiut\u00f2 di fornire ai giocatori albini i fondi per viaggiare a Livorno, e per tutta risposta la societ\u00e0 albina decise di non partire, facendo pubblicare sul \"Messaggero\" del 23 agosto un annuncio che comunicava ai soci giocatori che la partita con il Savoia sarebbe stata rinviata per cause di forza maggiore. Tuttavia, in realt\u00e0, la Lega Sud non aveva disposto il rinvio della partita, per cui il giorno 24 si presentarono sul campo del Livorno sia il Savoia che l'arbitro, il quale, attesi i consueti 45 minuti, assegn\u00f2 la vittoria a tavolino al Savoia per l'assenza ingiustificata dell'Alba. Il quotidiano \"L'Impero\" critic\u00f2 l'operato dei dirigenti romani della Lega Sud:\nPer tutta risposta la Lega Sud, nella deliberazione del 26 agosto 1924, ribad\u00ec che, in base alle vigenti disposizioni regolamentari (articolo 21) nessuna anticipazione di spese era dovuta alle Societ\u00e0 per la disputa di incontri di campionato, e, dopo aver sentito il parere del Consiglio Federale, conferm\u00f2 che l'assenza della squadra romana andasse considerato come \"forfait\", proclamando conseguentemente il Savoia campione centro-meridionale. Secondo il parere del quotidiano romano \"Il Mondo\", che ammise comunque che il Savoia meritava la vittoria pi\u00f9 dell'Alba, gli organi federali avrebbero fatto meglio a lasciare non aggiudicato il campionato 1923-24 in quanto un campionato che si trascinava fino alla met\u00e0 di settembre non poteva che essere ritenuto una noiosissima farsa.\nI campionati della Lega Sud erano di livello nettamente inferiore rispetto a quelli della Lega Nord, come not\u00f2 un redattore dell'epoca de \"La Gazzetta del Mezzogiorno\" che propose alcuni possibili rimedi:\nLa proposta di abolire le eliminatorie regionali introducendo il sistema interregionale fu discussa all'assemblea del 27 luglio 1924, in cui fu stabilito che il campionato 1924-1925, pur mantenendo le eliminatorie regionali, sarebbe stato di qualificazione per un eventuale campionato interregionale da svolgersi nella stagione 1925-1926; a tal fine, furono introdotte le retrocessioni dirette per le piazzate oltre il quarto posto nei gironi regionali, mentre la quarta classificata si sarebbe giocata la permanenza in Prima Divisione in uno spareggio contro il corrispettivo campione regionale di Seconda Divisione; questa riduzione dei quadri sarebbe stato il primo passo per l'eventuale adozione del sistema interregionale a partire dalla stagione 1925-1926, decisione che in ogni caso, per diventare definitiva, avrebbe dovuto essere approvata dall'assemblea di luglio 1925. Nel corso della stessa assemblea si tennero anche le nuove elezioni della Lega Sud, in cui venne riconfermato presidente Vittorio Scialoja e la sede fu mantenuta a Roma (anche se fu stabilito di spostare a Napoli la commissione degli arbitri). Tuttavia queste elezioni furono considerate nulle dal Consiglio Federale, su richiesta dello stesso Consiglio della Lega Sud, e si dovettero ripetere. A fine settembre 1924, si tennero le nuove elezioni, nelle quali fu stabilito lo spostamento della sede della Lega Sud da Roma a Napoli, nei locali dell'; inoltre fu eletto presidente Pasquale De Rosa. \nCon il trasferimento della sede a Napoli, i nuovi dirigenti partenopei della Lega Sud si batterono per abolire i gironi regionali rendendo interregionale, ovvero subnazionale, il campionato a partire dalla stagione 1925-1926. Come misura transitoria fu stabilito che per la stagione 1924-1925 le eliminatorie regionali di Prima Divisione sarebbero state gestite direttamente dalla Lega Sud, relegando i Comitati Regionali all'organizzazione dei campionati regionali delle divisioni inferiori. Durante l'assemblea della Lega Sud del 20 luglio 1925 la proposta di rendere interregionale il campionato fu messa ai voti: le societ\u00e0 campane proposero che le 16 societ\u00e0 aventi diritto a disputare il campionato di Prima Divisione Lega Sud 1925-1926 (di cui 4 campane, 4 laziali, 4 pugliesi, 2 siciliane e 2 marchigiane) sarebbero state suddivise in due gironi da otto squadre, con 2 campane, 2 laziali e 2 pugliesi per girone, mentre nel Girone A sarebbero finite le due siciliane e nel Girone B le due marchigiane. Le due squadre prime classificate si sarebbero contese il titolo di Campione Centro-Meridionale nella Finale, mentre le due ultime classificate sarebbero risultate retrocesse in Seconda Divisione. La Seconda Divisione sarebbe stata suddivisa in sei campionati regionali: Lazio, Marche, Umbria, Puglia, Sicilia e Campania. I Campioni regionali sarebbero poi stati suddivisi in due gironi interregionali, uno comprendente i Campioni di Lazio, Marche e Umbria e l'altro i Campioni di Puglia, Campania e Sicilia. Le vincenti dei due gironi avrebbero ottenuto la promozione in Prima Divisione. Nel corso dell'assemblea fu avanzata una proposta alternativa, che suddivideva il campionato in tre gironi interregionali, con due gironi da sei e un girone da quattro. Le due proposte furono messe ai voti e a vincere fu la prima che prevalse con 29 voti favorevoli contro 14. Dunque il campionato di Prima Divisione della Lega Sud 1925-1926 avrebbe dovuto svolgersi in linea di massima con la seguente suddivisione in due gironi: \nLe iscrizioni si sarebbero chiuse il 15 settembre, mentre il campionato avrebbe dovuto iniziare il 4 ottobre. Le societ\u00e0 contrarie a questa proposta di riforma, principalmente perch\u00e9 trasferte pi\u00f9 lunghe avrebbero portato a un aumento delle spese di gestione che avrebbero portato le societ\u00e0 meno solide finanziariamente al rischio addirittura di rinuncia al campionato, non si diedero per vinte e decisero di fare ostruzionismo. All'Assemblea Federale del 17 agosto 1925, la proposta di abolire i campionati regionali fu respinta dal grosso delle societ\u00e0 minori e cos\u00ec anche questa proposta di riforma and\u00f2 definitivamente accantonata. E ci\u00f2 accadeva mentre, nel corso di quella stessa assemblea, le squadre di Lega Nord avevano deciso di istituire a partire dalla stagione 1926-1927 il campionato di Divisione Nazionale a girone unico, a cui sarebbero state ammesse le migliori otto squadre di ognuno dei due gironi di Lega Nord 1925-1926, escludendo quelle della Lega Sud, il cui campionato sarebbe stato parificato al nuovo secondo livello a partire dalla stagione 1926-1927. Insomma, mentre al Nord ci si avvicinava sempre di pi\u00f9 all'ideale del girone unico, al Sud si continuava con i campionati regionali e ogni tentativo di aumentare la competitivit\u00e0 del campionato falliva miseramente, osteggiato dalle societ\u00e0 minori contrarie all'aumento delle spese di trasferta.\nCon l'approvazione del piano di riforma della \"commissione dei tredici\", nella stagione 1925-1926 la Lega Sud fu scissa in una Lega delle societ\u00e0 maggiori di Prima e Seconda Divisione e una Lega delle societ\u00e0 minori di Terza e Quarta Divisione, analogamente a quanto stabilito per la Lega Nord. In seguito al respingimento della proposta del campionato interregionale, il presidente della Lega Sud Pasquale De Rosa rassegn\u00f2 le dimissioni, ma al momento della costituzione della Lega Sud delle societ\u00e0 maggiori fu rieletto presidente. Nel frattempo, a fine settembre 1925 i delegati di Terza e Quarta Divisione si riunirono a Napoli, nei locali dell'Internaples, per stabilire la sede della loro lega: i delegati campani proposero Taranto come sede della Lega delle minori, candidatura tuttavia declinata per problemi organizzativi dai pugliesi che invece candidarono Napoli, mentre i laziali candidarono Roma; nonostante il regolamento prevedesse che la sede della Lega Sud delle societ\u00e0 minori dovesse essere diversa da quella delle maggiori, ai voti fu stabilito che anche la Lega delle societ\u00e0 minori di Terza e Quarta Divisione avrebbe avuto sede a Napoli. Nella stessa assemblea Crupi di Ancona venne eletto presidente della lega delle minori. Fu stabilito che per la stagione 1925-1926 la Lega Sud avrebbe gestito direttamente anche i gironi regionali di Prima e Seconda Divisione, relegando l'attivit\u00e0 dei Comitati Regionali all'organizzazione dei campionati locali di Terza e di Quarta Divisione, nonch\u00e9 di quelli riservati alle riserve e ai boys. Le semifinali furono allargate ai vicecampioni di Sicilia e Marche. Si tent\u00f2 di convincere i delegati del Nord ad ammettere in soprannumero come diciassettesima squadra della Divisione Nazionale il campione della Lega Sud 1925-1926, proposta che in linea di massima sembr\u00f2 essere stata accettata. Con la Carta di Viareggio furono ben tre le squadre della Lega Sud a essere ammesse in Divisione Nazionale.\nLa gestione della Lega Sud da parte dei dirigenti partenopei fu pesantemente contestata dalla stampa pugliese e romana, nonch\u00e9 dal settimanale partenopeo \"Il Mezzogiorno Sportivo\". Fu criticato in particolar modo l'operato di Mario Argento, dirigente della Lega Sud, arbitro, nonch\u00e9 redattore de \"Il Mattino\" e de \"Il corriere di Napoli\". Alle proteste iniziali delle societ\u00e0 pugliesi riguardo alcune pesanti sanzioni disciplinari (a loro dire inique) inflitte dalla Lega Sud, fece seguito un articolo pubblicato dal giornale campano \"Il Mezzogiorno Sportivo\" nel marzo 1925:\nNel corso della stagione 1925-1926 alcuni provvedimenti disciplinari da parte della Lega Sud suscitarono le proteste anche di alcune societ\u00e0 laziali, soprattutto per questioni di carattere arbitrale. A fine gennaio 1926 le societ\u00e0 laziali emanarono un ordine del giorno contro la gestione degli arbitri attuata dalla Lega Sud, e alcuni dirigenti laziali (Baldoni, Orazi, Caroncino e Bolognesi) facenti parte dell'organigramma della Lega rassegnarono le dimissioni. In seguito a questa crisi il presidente della Lega Sud delle societ\u00e0 maggiori Pasquale De Rosa rassegn\u00f2 le dimissioni e al suo posto fu eletto, dopo referendum, il cavalier Emilio Reale, ex presidente dell'Internaples. Durante la disputa delle semifinali, all'inizio del girone di ritorno, ripresero le polemiche e l'Alba minacci\u00f2 addirittura di ritirarsi dal Campionato in segno di protesta per l'arbitraggio di Battucci, i cui errori arbitrali penalizzarono l'Alba nella partita casalinga con la Pro Italia terminata 1-1. Il pubblico albino, inferocito, al termine della partita aggred\u00ec l'arbitro Battucci e il segretario della Lega Sud Luigi Filosa, incidenti che costarono all'Alba la squalifica del campo per l'intero girone di ritorno. Il quotidiano romano \"L'Impero\" attacc\u00f2 duramente l'operato della Lega Sud definendola una \u00abcombriccola camorristica napoletana\u00bb e accusandola di favorire le squadre napoletane affinch\u00e9 fossero loro a vincere il campionato:\nLa minaccia del ritiro rientr\u00f2, ma il 13 giugno 1926 il Consiglio Federale, punendo le aggressioni ai danni di Battucci e Filosa per mano dell'inferocito pubblico albino, assegn\u00f2 persa a tavolino all'Alba la partita contro la Pro Italia decretando la vittoria del girone da parte della e l'eliminazione degli albini. Il quotidiano romano \"L'Impero\" attacc\u00f2 l'operato del segretario della Lega Sud Luigi Filosa, accusandolo di aver approfittato di presunte amicizie con i membri del Consiglio Federale di Torino, definiti offensivamente dei \u00ablegulei\u00bb, per assicurarsi la vittoria del girone da parte della partenopea Bagnolese ai danni dell'Alba. Comunque, in seguito al reclamo dell'Alba, che poteva contare sulla protezione del presidente del CONI Lando Ferretti, la sconfitta a tavolino fu annullata dalla Presidenza Federale e l'Alba, vincendo la ripetizione, sorpass\u00f2 in classifica la Bagnolese qualificandosi alla finale. L'Alba avrebbe poi vinto il campionato della Lega Sud, surclassando in Finale l'Internaples (6-1 e 1-1), per poi essere travolta nella Finalissima per lo scudetto dalla Juventus (1-7 e 0-5).\nAlla fine della stagione 1925-1926 il regime fascista decise di riformare il campionato di calcio, abolendo la Lega Sud e aggregando le migliori tre squadre del Sud alle 17 squadre migliori del Nord, istituendo finalmente un Campionato di massima serie non pi\u00f9 diviso tra squadre del Nord e squadre del Sud, ma veramente nazionale. A inizio luglio 1926 il consiglio della Lega Sud, seguendo le orme della stessa FIGC, decise di rassegnare anch'essa le dimissioni, demandando ogni incarico al presidente della Lega stessa, il cavalier Reale, e invocando da parte del presidente del CONI Lando Ferretti un'inchiesta amministrativa e la revisione della relazione morale e finanziaria. Le dimissioni arrivarono nonostante lo stesso Ferretti li avesse pregati di rimanere al loro posto fino a nuova disposizione. Un articolo del 5 luglio 1926 de \"La Gazzetta del Mezzogiorno\" espresse il seguente giudizio sull'operato complessivo della Lega Sud:\nIl segretario della Lega Sud (nonch\u00e9 corrispondente del \"Mattino\") Luigi Filosa, sentendosi infangato e diffamato dalle invettive contro il suo operato scagliate dai giornali \"L'Impero\" di Roma e \"Il Mezzogiorno Sportivo\" di Napoli, per vendicare l'onore leso, sfid\u00f2 a duello due giornalisti, Felice Scandone del \"Mezzogiorno Sportivo\" e Umberto Lazzotti dell\"'Impero\". Il duello con le spade tra Filosa e Lazzotti ebbe luogo a Cassino il 15 agosto 1926 e fu fatto cessare al 21\u00ba assalto dai medici presenti onde tutelare la loro incolumit\u00e0. Il duello, sempre con le spade, tra Filosa e Scandone ebbe luogo invece il 23 agosto e fu fatto cessare al nono assalto dai medici presenti perch\u00e9 Scandone, ferito da una stoccata di Filosa all'avambraccio, era impossibilitato a proseguire lo scontro. Al termine dei due duelli Filosa si riconcili\u00f2 con Lazzotti ma non con Scandone.\nIn seguito alla Carta di Viareggio del 2 agosto 1926, un importante riforma dei campionati che elimin\u00f2 la dicotomia tra campionato del Nord e del Sud, le migliori tre classificate, Alba Roma, Internaples (che nell'estate 1926 fond\u00f2 il Napoli) e Fortitudo vennero ammesse insieme alle migliori diciassette della Lega Nord in Divisione Nazionale (il nuovo massimo campionato), mentre altre 10 societ\u00e0 vennero raggruppate nel torneo cadetto, il gruppo Sud della \"Prima Divisione\". Da quel momento la Lega Sud fu ridenominata Direttorio Divisioni Inferiori Sud, e comprese i rimanenti sodalizi retrocessi al terzo livello calcistico e che non si fossero fusi con societ\u00e0 maggiori.\nLe autorit\u00e0 fasciste intervennero quindi pesantemente per stabilizzare il traballante calcio del Sud, imponendo fusioni forzate che creassero pochi ma forti club. Nel 1928 il ridenominato \"Direttorio Meridionale\" fu chiamato a gestire uno sperimentale Campionato Meridionale, che per\u00f2 non diede i frutti sperati e fu quindi scisso in due categorie nel 1929. Il direttorio fu poi sostituito da un \"Fiduciario unico per il Sud\" nel 1930, e definitivamente smantellato nel 1931.\nNel dopoguerra nacque un organismo federale avente un nome leggermente diverso: la Lega Interregionale Sud.\nFu destinato a gestire le squadre di Serie C delle regioni meridionali per sole due stagioni sportive perch\u00e9 ridimensionato nel 1948 con la nascita della Promozione Interregionale.\nFormula dei campionati 1922-1926.\nIl torneo era suddiviso in tre fasi."}
{"id": "1885081", "revid": "599013", "url": "https://it.wikipedia.org/wiki?curid=1885081", "title": "Formula di Cauchy per integrazioni ripetute", "text": "In analisi matematica, la formula di Cauchy per integrazioni ripetute, il cui nome deriva da Augustin-Louis Cauchy, rappresenta un modo per calcolare pi\u00f9 integrali ripetuti mediante un'unica formula.\nEnunciato.\nSia formula_1 una funzione continua definita sulla retta reale positiva. Allora l'integrale ripetuto\n\u00e8 dato dal singolo integrale\nDimostrazione.\nLa dimostrazione \u00e8 data usando il principio d'induzione. Poich\u00e9 formula_1 \u00e8 continua, il caso base segue dal teorema fondamentale del calcolo integrale:\ndove\nOra, supposto questo vero per formula_7, non resta che provarlo per formula_8 . Per prima cosa, utilizzando la regola integrale di Leibniz per portare la derivata dentro il segno d'integrale, si nota che\nAllora, applicando l'ipotesi induttiva, \ne questo completa la dimostrazione.\nApplicazioni.\nNel calcolo frazionario, questa formula pu\u00f2 essere usata per costruire una nozione di differintegrale, permettendo di derivare e integrare un numero frazionale di volte. Integrare un numero frazionario di volte con questa formula \u00e8 chiaro, infatti basta interpretare formula_11 come formula_12 (vedere funzione Gamma). Derivare invece pu\u00f2 essere realizzato grazie all'integrazione frazionaria, e dopo differenziando il risultato."}
{"id": "1885082", "revid": "110157", "url": "https://it.wikipedia.org/wiki?curid=1885082", "title": "Sticking Fingers into Sockets", "text": "Sticking Fingers into Sockets \u00e8 un EP della band Indie pop Gallese Los Campesinos!, pubblicato il 3 luglio 2007 dall'etichetta Arts &amp; Crafts. \u00c8 il loro primo EP in edizione completa, dopo il self-made e mai commercializzato Hold On Now, Youngster del 2006.\n\"Frontwards\" \u00e8 una cover dell'omonimo brano della band Indie rock Pavement."}
{"id": "1885084", "revid": "92723", "url": "https://it.wikipedia.org/wiki?curid=1885084", "title": "Chiesa greco-cattolica macedone", "text": "La Chiesa greco-cattolica macedone, \u00e8 una \"Chiesa sui iuris\" di rito bizantino in comunione con Roma che usa la lingua macedone nella liturgia.\nStoria.\nLa Chiesa fu fondata nel 1860. Creato nel 1918 il regno dei Serbi, Croati e Sloveni, l'esarcato fu sospeso nel 1924 e il suo territorio unito all'eparchia di Kri\u017eevci della Croazia.\nSoltanto in seguito alla dissoluzione della Jugoslavia, la Santa Sede in data 11 gennaio 2001 ristabil\u00ec un esarcato apostolico di Macedonia, affidando l'incarico di esarca al vescovo latino di Skopje, Joakim Herbut, che originariamente era dello stesso rito bizantino. Dopo la sua morte avvenuta il 15 aprile 2005, gli succedete il 20 luglio di quello stesso anno il vescovo Kiro Stojanov, che come il suo predecessore \u00e8 pure vescovo latino di Skopje, anch'egli per\u00f2 originariamente dello stesso rito bizantino.\nIl 31 maggio 2018 papa Francesco ha elevato l'esarcato apostolico ad eparchia, con il nome di Beata Maria Vergine Assunta in Strumica-Skopje.\nAttualmente i membri della Chiesa greco-cattolica macedone ammontano a circa 11.400."}
{"id": "1885085", "revid": "486946", "url": "https://it.wikipedia.org/wiki?curid=1885085", "title": "MK23 Socom", "text": ""}
{"id": "1885087", "revid": "486946", "url": "https://it.wikipedia.org/wiki?curid=1885087", "title": "Heckler &amp; Koch Mark 23", "text": ""}
{"id": "1885088", "revid": "24823", "url": "https://it.wikipedia.org/wiki?curid=1885088", "title": "Variante Folkestone", "text": ""}
{"id": "1885093", "revid": "57872", "url": "https://it.wikipedia.org/wiki?curid=1885093", "title": "Gerardo da Sessa", "text": "Biografia.\nLa provenienza familiare di Gerardo \u00e8 stata a lungo oggetto di discussione: vi \u00e8 chi lo ha ritenuto nato dalla nobile famiglia da Sesso di Reggio Emilia ma anche chi lo ha considerato appartenente alla famiglia patrizia milanese dei Sessa, in quegli anni all'apice del proprio potere, tesi sostenuta dal Giulini, autorevole storico genealogista milanese, e approvata dal Collegio Araldico nel 1902 in occasione dell'esame delle prove di nobilt\u00e0 fornite dalla famiglia Sessa per il proprio riconoscimento nobiliare, secondo l'uso di eleggere l'arcivescovo del capoluogo lombardo soltanto fra le famiglie nobili autoctone. Gerardo intraprese sin dalla giovent\u00f9 la carriera ecclesiastica.\nDopo essere stato Canonico del Capitolo della Cattedrale di Parma, venne nominato Prevosto a Borgo San Donnino dove rimase sette anni (1196-1203). Professando la regola dei cistercensi, divenne abate dell'Abbazia di Santa Maria del Tiglieto.\nNel 1210 venne nominato vescovo di Novara da papa Innocenzo III e lo incaric\u00f2 di occuparsi dell'incresciosa condotta del vescovo Oberto I di Albenga che era stato sospeso \"a divinis\" da quello stesso Pontefice, che era intenzionato a restituirlo all'esercizio del ministero episcopale, ma voleva che venissero portate delle prove circa la sua condotta.\nSecondo quanto ci riporta il Pincolini, nel 1206, su mandato pontificio, il Sessa fu tra coloro che si proposero per l'erezione sulle rive dello Stirone della chiesa di Careno a Pellegrino Parmense, bench\u00e9 alcune fonti riportino la costruzione come idea di Gherardo Cornazzani, padre di Oddone, che nel 1046 fu investito dal vescovo Cadalo del castello del Pizzo.\nNel 1210 Gerardo da Sessa fu creato cardinale e destinato ad essere legato pontificio in Lombardia; ottenuto l'incarico convoc\u00f2 subito un sinodo a Piacenza (dove si trovava per l'elezione del vescovo di quella sede) stabilendo che i canonici della cattedrale piacentina dovessero condurre vita comune.\nVenne nominato in seguito arcivescovo di Albano e infine il 4 maggio 1211 venne spostato alla sede arcivescovile di Milano, ma il suo episcopato non ebbe lunga durata: mor\u00ec infatti il 22 aprile 1212 a Cremona dove si era recato in visita pastorale e venne pertanto sepolto nella cattedrale cittadina."}
{"id": "1885096", "revid": "79564540", "url": "https://it.wikipedia.org/wiki?curid=1885096", "title": "European Installation Bus", "text": "EIB (European Installation Bus) \u00e8 un protocollo per bus di campo - sviluppato da un pool di aziende del settore elettrico - dedicato alla Domotica e Automazione degli edifici.\nEIB \u00e8 uno standard aperto, \u00e8 implementabile su:\nAttualmente \u00e8 confluito, in seguito al processo di \"Convergenza\" con gli standard BatiBUS ed EHS, nel nuovo standard KNX (Konnex) il quale si propone di diventare il sistema di riferimento europeo per la Domotica."}
{"id": "1885099", "revid": "486946", "url": "https://it.wikipedia.org/wiki?curid=1885099", "title": "Dinamo Zagabria", "text": ""}
{"id": "1885101", "revid": "287204", "url": "https://it.wikipedia.org/wiki?curid=1885101", "title": "Inteatro Festival - Festival di Polverigi", "text": "Il Festival Inteatro - Festival di Polverigi \u00e8 un'importante manifestazione internazionale di teatro contemporaneo che si svolge ogni anno nelle Marche (Italia).\nStoria.\n\"Inteatrofestival\" \u00e8 un evento festivaliero internazionale organizzato e prodotto da \"Inteatro\", che ogni anno, a partire dal 1977, a fine giugno \u2013 inizio luglio, anima la struttura comunale di Villa Nappi ed altre sedi di spettacolo a Polverigi, piccolo paese della provincia di Ancona, assurto a notoriet\u00e0 nazionale e internazionale proprio grazie al Festival.\nIl Festival \u00e8 un'occasione di incontro fra le pi\u00f9 importanti e partecipate nel panorama europeo delle arti performative contemporanee.\nIl Dizionario dello Spettacolo del \u2018900 (a cura di Felice Cappa e Piero Gelli, Edizioni Baldini &amp; Castoldi, Milano 1998) ha dedicato all'evento una delle voci:\n\"Polverigi, festival di. \u00abUno dei momenti pi\u00f9 significativi nel panorama dei festival europei. L'idea fondativa \u00e8 quella di un teatro capace di abitare la comunit\u00e0, un teatro inteso come luogo, o per meglio dire contaminazione di luoghi e di linguaggi: ogni anno in luglio lo spazio urbano di Polverigi si trasforma in scena, lo spazio del teatro e quello della comunit\u00e0 si confondono sovrapponendosi, all'insegna della pi\u00f9 assoluta libert\u00e0 espressiva. Cortili, botteghe, piazze e cantine si animano di musica, danza e teatro, spesso in iperboliche contaminazioni di generi\u00bb.\"\nNato nel 1977 come \"Festival Internazionale di Polverigi\", INTEATRO Festival \u00e8 frutto dell'idea di Roberto Cimetta e Velia Papa di creare una sede d'incontro di gruppi teatrali indipendenti; nel tempo \u00e8 divenuto un punto di riferimento per pubblico ed artisti, ottenendo per s\u00e9 e per il territorio una notevole visibilit\u00e0 ed una concreta riconoscibilit\u00e0 nell'ambito delle arti performative e della creazione contemporanea. Il Festival, tradizionalmente dedicato alla innovazione artistica, ha avuto un ruolo promozionale in Italia ed all'estero delle pi\u00f9 significative e singolari esperienze artistiche, presentando ogni anno una selezione delle migliori produzioni italiane e straniere del settore del teatro e della danza. E divenuto cos\u00ec un'importante vetrina per artisti italiani e stranieri sia gi\u00e0 affermati che esordienti, che grazie al Festival hanno trovato affermazione e realizzazione professionali. \nInoltre, il Festival, fin dalla sua prima edizione, \u00e8 stato un'importante palestra oltre che per gli artisti, anche per tanti giovani che, da semplici amanti del teatro, si sono messi alla prova e hanno poi deciso di intraprendere una carriera come organizzatori, tecnici, operatori culturali, imprenditori legati al teatro.\nDall'inizio dell'attivit\u00e0 sono state ospitate pi\u00f9 di 700 compagnie, attive nella ricerca e nell'innovazione artistica, per un totale di pi\u00f9 di 8.000 artisti provenienti da tutti i Paesi del mondo.\nTra questi: Teatro Campesino de Luis Valdez (USA) 1978, 1980; Farid Chopel (Francia) 1979, 1980, 1987; Squat Theatre (USA) 1981, 1985; Jan Fabre (Belgio) 1983, 1984; Festina Lente &amp; Francesca Lattuada (Francia, Italia) 1997, 1999; Tuxedomoon (USA) 1997; Leo Bassi (Spagna) 2004, 2006; Wim Vandekeybus (Belgio); Benjamin Verdonck (Belgio); Ron Athey (USA); Mauricio Celedon (Cile); Mike Figgis (Inghilterra); William Kentridge (South Africa); Eduard Lock (Canada); Caden Manson (USA); Joseph Nadj (Francia/Ungheria); Alain Platel (Francia); Test Dept/Brith Gof (UK). \nTra gli italiani figurano nomi di artisti oggi famosi, ma spesso esibitisi al Festival quando ancora erano agli esordi e talvolta poi tornati a distanza di anni: Luciano Manzalini 1981, 1986, poi come \"Gemelli Ruggeri\" con Eraldo Turra, 1988, 1989, 1997; Paolo Hendel 1983, 1989; Giovanna Marini 1983, Bustric (Sergio Bini) 1984, 1997, Matia Bazar 1984, Sosta Palmizi 1985, 1986, 1987, 1990, 1992, 1998, Falso movimento 1985, Mario Martone 1985, 1992, Patrizio Roversi 1986; Syusy Blady (Maurizia Giusti) 1986; Soc\u00ecetas Raffaello Sanzio 1986, 1991, 1993; Sabina Guzzanti 1987, Vito (Stefano Bicocchi) 1986, 1988, 1989; Ennio Marchetto 1989; Olga Durano 1989; Lella Costa 1989; Maurizio Ferrini 1989; Banda Osiris 1989; Gioele Dix (David Ottolenghi) 1989; Daniele Luttazzi 1989, 1990; Rocco Papaleo 1994; Gianni Ippoliti 1995; Antonio Rezza 1996, 1997, 2003; Carlo Massarini, 2001, 2002; Serena Dandini 2005; Neri Marcor\u00e8 2005; Andrea Cosentino 2005; Giorgio Barberio Corsetti, Marco Paolini, Ascanio Celestini, T.A.C..\nUltime edizioni del Festival.\n2009.\nOHT \u2013 Office for a human theatre (Rovereto \u2013 Parma), Teatro Sotterraneo (Firenze), Orthographe (Ravenna), Barokthegreat (Forl\u00ec - Cesena), Naif (Aosta), Joao Fernando Cabral (Brasile), Claudia Catarzi (Prato), Rafael Duarte Uriza (Colombia), Leentje Vandenbussche (Belgio), Sead (Austria), Daniele Albanese/Compagnia Stalk (Parma), Wewe (Torino), Barbara Berti (Bologna), Keiko Yamaguchi (Giappone), D\u00e9lit de Facade (Francia), Rosa Casado &amp; Mike Brookes (Spagna \u2013 UK), Ulti'mates-Ultima Vez/German Jauregui (Belgio-Spagna),\n2010.\nCampo / Jacob Wren \u2013 Pieter De Buysser (Montreal \u2013 Bruxelles), Yan Duyvendak \u2013 Omar Ghayatt (Ginevra \u2013 Il Cairo), Un'ottima lettera (Ancona- Cesena), Portage (Torino), OHT | Office for a Human Theatre (Rovereto \u2013 Parma), Compagnia Chiara Frigo (Verona), Ambra Senatore e Ilaria Turba (Torino-Milano), \u2026a Toys orchestra, Il Gioco dell'Oca Verde (Torino)\n2011.\nNel 2011 il festival ha subito una battuta d'arresto, per difficolt\u00e0 economiche nel sostenere la 34\u00aa edizione. L'organizzazione di Inteatro ha dato vita a CHE STORIA \u00c8 QUESTA? maratona creativa per riflettere sull'esperienza del Festival, sul suo significato e, in generale, sulla produzione artistica contemporanea e sulla sua sostenibilit\u00e0.\n2012.\nDaniele Catalli (Torino), Valentina Rosati (Ancona), Mara Cassiani (Pesaro), un'ottima lettera (Cesena-Ancona), Chiara Frigo (Verona), Beatrice Baruffini (Parma), Federico Bricani (Jesi), Serena Gatti (Pisa), Irina Kondrashova (Mosca), Alessia Lovreglio (Bari), Livia Marques (Firenze/Rio de Janeiro), Giulia Piermattei (Ancona), Amelia Prazak (Friburgo), Lara Russo (Milano), Maria Theodosiou (Kavala), Anna Vigeland (Montreal), Edward K. Wilson (Birmingham - USA), Bestierare (Roma), Gianluca De Rubertis (Lecce), Stephen e Timothy Quay (USA).\n2013.\nGary Stevens (Londra), Muta Imago (Roma), Marco D'Agostin (Treviso), Oscar Gomez Mata/L'Alakran (Irun / Ginevra), Matteo Tontini (Senigallia), Giulia Ferrato (Napoli), Fibre Parallele (Bari), Claudia Catarzi (Prato), Iacopo Braca (Firenze), 7-8 chili (Offida) Compagnia Mara Cassiani (Pesaro), Enrico Boccioletti (Pesaro-Milano), Daniele Catalli/Eleonora Diana (Roma/Torino) e gli artisti selezionati per PAC2 PAESAGGIO AMBIENTE CREATIVIT\u00c0."}
{"id": "1885102", "revid": "767487", "url": "https://it.wikipedia.org/wiki?curid=1885102", "title": "Un sogno troppo grande", "text": "Un sogno troppo grande (\"Dreamland\") \u00e8 un film drammatico diretto da Jason Matzner con Agnes Bruckner, Kelli Garner, Justin Long, John Corbett, Gina Gershon, Brian Klugman.\nTrama.\nAudrey e Calista sono due giovani amiche che vivono in un'area di case prefabbricate nel bel mezzo del deserto del New Mexico: la prima con il padre alcolizzato, l'altra con la stravagante e tatuatissima madre. Calista \u00e8 dolce e sognatrice, ma le sue attese per il futuro sono complicate da una diagnosi di sclerosi multipla."}
{"id": "1885104", "revid": "486946", "url": "https://it.wikipedia.org/wiki?curid=1885104", "title": "NK Zagabria", "text": ""}
{"id": "1885106", "revid": "486946", "url": "https://it.wikipedia.org/wiki?curid=1885106", "title": "Hajduk Spalato", "text": ""}
{"id": "1885112", "revid": "595001", "url": "https://it.wikipedia.org/wiki?curid=1885112", "title": "FICGS", "text": "FICGS (Free Internet Correspondence Games Server) \u00e8 un'organizzazione, una comunit\u00e0 di giocatori ed un server internazionale di scacchi per corrispondenza.\nOrganizza, a cadenza rapida o standard, tornei gratuiti suddivisi per livelli secondo il punteggio Elo, incontri a due giocatori e soprattutto un campionato del mondo di scacchi per corrispondenza in un grande torneo ad eliminazione diretta. Il vincitore della fase eliminatoria affronta per il titolo il campione del mondo in carica in un incontro in 12 partite.\nOrganizza anche eventi speciali come la \"Chess Freestyle Cup\", la \"Chess Cup Championship\", tornei di scacchi tematici, di Fischer Random Chess, di Big Chess, di Go e altri tornei a premi."}
{"id": "1885114", "revid": "288970", "url": "https://it.wikipedia.org/wiki?curid=1885114", "title": "Indici nazionali dei prezzi al consumo per le famiglie di operai e impiegati", "text": ""}
{"id": "1885117", "revid": "31455", "url": "https://it.wikipedia.org/wiki?curid=1885117", "title": "Vadda", "text": ""}
{"id": "1885119", "revid": "767487", "url": "https://it.wikipedia.org/wiki?curid=1885119", "title": "Hold on Now, Youngster", "text": "Hold on Now, Youngster \u00e8 l'EP demo di debutto della band Indie pop Gallese Los Campesinos!, registrato dalla stessa a met\u00e0 del 2006. Sulla demo vi sono anche le tracce demo \"You! Me! Dancing!\" e \"It Started With A Mixx\", che appariranno entrambe, registrate nuovamente, sul loro primo EP ufficiale, \"Sticking Fingers Into Sockets\". La demo non \u00e8 mai stata messa in commercio, ma era scaricabile dalla pagina MySpace della band o fornita in formato CD-R."}
{"id": "1885125", "revid": "380453", "url": "https://it.wikipedia.org/wiki?curid=1885125", "title": "Nazionale di pallavolo femminile di Cuba", "text": "La nazionale di pallavolo femminile di Cuba \u00e8 una squadra nordamericana composta dalle migliori giocatrici di pallavolo di Cuba ed \u00e8 posta sotto l'egida della Federazione pallavolistica di Cuba.\nRosa.\nSegue la rosa delle giocatrici convocate per il campionato mondiale 2014."}
{"id": "1885129", "revid": "125271975", "url": "https://it.wikipedia.org/wiki?curid=1885129", "title": "Campagna sasanide di Giuliano", "text": "La campagna sasanide di Giuliano fu l'ultima operazione militare delle guerre romano sasanidi (224-363) voluta e comandata dell'imperatore romano Giuliano nel 363, allo scopo di conquistare il regno dei Sasanidi, all'epoca governato dal Re dei Re Sapore II. Dopo essere giunto fino alla capitale sasanide di Ctesifonte e avervi sconfitto l'esercito nemico, Giuliano fu costretto a ritirarsi, ma mor\u00ec prima di tornare in territorio romano e il suo successore, Gioviano dovette comprare la salvezza dell'esercito romano a caro prezzo, sia economico che politico.\nAmmiano Marcellino, storico che conobbe Giuliano, costituisce la fonte primaria della campagna: i capitoli dal XXIII al XXV delle sue \"Res gestae\" raccontano in maniera dettagliata l'invasione.\nOrganizzazione della campagna.\nGiuliano volle una campagna contro i Sasanidi allo scopo di eliminarne la minaccia; per questa ragione l'imperatore si rec\u00f2, nell'estate del 362, ad Antiochia di Siria, allo scopo di preparare la campagna.\nLa vera ragione dietro la campagna sasanide di Giuliano \u00e8 oggetto di dibattito in campo accademico. La campagna non era n\u00e9 urgente n\u00e9 necessaria: sebbene il suo predecessore Costanzo II non avesse firmato alcuna pace con il re sasanide Sapore II, dopo la vittoriosa campagna in Mesopotamia del 360 i Sasanidi si erano ritirati nei loro territori. I Sasanidi avevano cercato persino di stipulare una pace con Giuliano, il quale non di meno rifiut\u00f2 l'offerta; Ammiano Marcellino racconta di come Giuliano fosse desideroso di ottenere delle vittorie contro i Persiani. Un'ulteriore ragione potrebbe essere stata la voglia di compiere gesta paragonabili a quelle di Alessandro Magno; lo stesso Ammiano cita questa motivazione, affermando pure come tutti i generali coinvolti in guerre sul fronte orientale non potevano non avere Alessandro come modello.\nUn'ulteriore ragione potrebbe essere stata la volont\u00e0 di Giuliano di rafforzare il suo legame con l'esercito, con una vittoria che avrebbe aumentato il prestigio di imperatore ed esercito e migliorato i rapporti tra Giuliano e i suoi generali. L'esercito romano all'epoca di Giuliano era infatti diviso in due fazioni: quella occidentale, con soldati di origine gallica e fede pagana, come gli ufficiali Dagalaifo e Nevitta, e quella orientale, composta da soldati romei di fede cristiana. Inoltre \u00e8 possibile che gli ufficiali orientali, che avevano una lunga esperienza bellica contro i Sasanidi, fossero scettici nei confronti di una campagna offensiva come quella di Giuliano. La dimostrazione del fatto che il desiderio di scendere in guerra di Giuliano era condiviso solo da una piccola parte dell'esercito fu che col progredire della campagna l'imperatore dovette ordinare l'esecuzione di alcuni ufficiali e persino la decimazione di alcune unit\u00e0.\nInvasione.\nIl 5 marzo 363 Giuliano lasci\u00f2 Antiochia muovendosi verso oriente. Le fonti riportano numeri differenti riguardo alla forza del suo esercito; si trattava comunque di una delle operazioni pi\u00f9 vaste della tarda antichit\u00e0.\nL'imperatore affid\u00f2 al re di Armenia il compito di fornirgli i rifornimenti e le truppe ausiliarie; a Hierapolis Giuliano concluse un patto con gli Arabi. Scese allora verso sud, lungo l'Eufrate. Lo accompagnava Ormisda, un membro della famiglia reale sasanide, che era fuggito presso la corte romana gi\u00e0 ai tempi di Costantino I e che serviva Giuliano come consigliere.\nSecondo quanto riportato da Ammiano, Giuliano fu turbato da dei presagi negativi ricevuti durante la sosta a Carre.\nGiuliano decise di inviare un forte contingente verso nord sotto il comando dei suoi parenti Procopio e Sebastiano, con lo scopo di congiungersi con le truppe del re armeno Arsace II e operare nella Mesopotamia settentrionale, mentre lui si dirigeva su Ctesifonte; secondo Zosimo, un autore pagano del VI secolo, il contingente di Procopio era formato da 18.000 soldati mentre Giuliano aveva un esercito forte di 65.000 uomini. L'avanzata di Giuliano permise la conquista di diverse citt\u00e0 e fortezze nemiche, ma l'imperatore era preoccupato dal fatto che del grosso dell'esercito sasanide non vi fosse traccia; i Persiani, infatti, si limitavano ad attacchi a bassa intensit\u00e0 ma continui, in modo da impedire ai soldati romani di riposarsi e tenerli sempre all'erta, e impedivano a Giuliano di mettere mano sui grossi depositi di materiale a lui necessari.\nAlla fine di maggio l'esercito romano raggiunse finalmente Ctesifonte. Divenne per\u00f2 presto chiaro agli ufficiali romani l'impossibilit\u00e0 della riuscita di un attacco diretto alla capitale sasanide, anche perch\u00e9 l'esercito di Sapore II era dato molto vicino alla citt\u00e0 e sarebbe potuto giungere in qualunque momento. Giuliano prese in quel momento una decisione gravida di conseguenze. Poich\u00e9 i Romani mancavano nelle necessarie macchine d'assedio, non era possibile prendere Ctesifonte in tempi ragionevoli; al contempo, non era possibile neanche riprendere la stessa via per tornare a casa, in quanto il saccheggio romano e la distruzione di qualunque fonte di approvvigionamento da parte dei Persiani in ritirata avevano eliminato questa possibilit\u00e0. Sebbene vi fosse il rischio che Sapore lo inseguisse con l'esercito sasanide e lo distruggesse, Giuliano voleva a tutti i costi evitare di essere circondato mentre assediava la capitale nemica e decise allora di muoversi via terra verso il nord della Mesopotamia, per riunirsi con il contingente di Procopio. I generali di Giuliano furono contrari a questo piano, ma l'imperatore impose la propria decisione e l'esercito romano, che aveva sconfitto quello persiano davanti alla capitale (battaglia di Ctesifonte), ruppe l'assedio all'inizio di giugno e si mosse verso l'interno. Inoltre i Romani commisero un altro errore, bruciando la flotta fluviale che accompagnava l'esercito, in quanto non si riteneva di dover attraversare un altro fiume. Ammiano descrive le difficolt\u00e0 della ritirata, resa ancora pi\u00f9 ardua dalle alte temperature, dagli insetti e dall'inadeguato approvvigionamento di viveri e materiali; il morale dell'esercito romano era molto basso.\nSulla strada del ritorno in patria, l'esercito romano dovette finalmente affrontare l'esercito sasanide al completo; nella battaglia di Maranga i Romani furono ancora vittoriosi, ma Giuliano mor\u00ec in conseguenza di una ferita riportata nello scontro. Un consiglio degli alti ufficiali romani scelse come successore un ufficiale della guardia, Gioviano, il quale, all'intensificarsi degli attacchi persiani e al diminuire delle provviste rispose chiedendo la pace ai Sasanidi.\nConseguenze.\nIn base alla pace del 363, i Romani cedettero ai Sasanidi le zone al di l\u00e0 del Tigri e quindici fortezze, tra cui Singara e Nisibis, la cui perdita inflisse un duro colpo al sistema difensivo romano; i confini tra i due stati tornarono ad essere quelli precedenti alle conquiste romane iniziate con Diocleziano nel 298. Negli anni a seguire, i Romani ebbero come scopo la riconquista di Nisibis."}
{"id": "1885149", "revid": "87128", "url": "https://it.wikipedia.org/wiki?curid=1885149", "title": "Museo Nazionale del Risorgimento Italiano (Torino)", "text": ""}
{"id": "1885150", "revid": "1318658", "url": "https://it.wikipedia.org/wiki?curid=1885150", "title": "LonWorks", "text": "LonWorks \u00e8 una tecnologia di comunicazione digitale su Bus creata per garantire in modo particolare prestazioni, affidabilit\u00e0, flessibilit\u00e0 e una facile installazione o manutenzione di sistemi di automazione ad intelligenza distribuita.\nLa tecnologia si basa su un protocollo originariamente sviluppato da Echelon Corporation per dispositivi di rete o nodi che potessero comunicare utilizzando diversi tipi di connessioni fisiche come doppino, onde convogliate, fibra ottica, trasmissioni radio e il diffusissimo e noto TCP/IP. Il protocollo, storicamente denominato LonTalk, implementa tutti i sette strati della pila ISO/OSI ed \u00e8 oggi uno standard internazionale sotto il nome di ISO/IEC 14908.\nDopo una rapida diffusione in sistemi di automazione di edifici, in particolare nei sistemi di illuminazione, di condizionamento e riscaldamento, di controllo accessi, allarme ed antincendio, la tecnologia LonWorks si \u00e8 in seguito affermata anche in settori industriali, in sistemi di contatori intelligenti ed ora anche nella domotica e nell'automazione dei sistemi di illuminazione pubblica.\nDati i vantaggi intrinseci della tecnologia LonWorks, negli ultimi anni \u00e8 sempre pi\u00f9 spesso utilizzata in sistemi di gestione energetica, in particolare per ridurre i consumi energetici e allo stesso tempo abbassare i costi e la frequenza di interventi di manutenzione.\nOrigini e caratteristiche.\nLa tecnologia ha avuto il suoi primi sviluppi alla fine degli anni ottanta con la creazione di un microcontrollore denominato \"Neuron Chip\" fabbricato su progetto Echelon da Motorola, Toshiba ed in seguito Cypress che implementa il protocollo LonTalk completo e ha permesso alle prime aziende entrate in questo mercato lo sviluppo dei primi sistemi con nodi, router e software di configurazione. I primi transceiver utilizzati sono stati quelli per doppino a topologia libera sviluppato da Echelon Corporation.\nGli standard.\nNel 2008 il protocollo di comunicazione LonTalk ha completato il suo iter di standardizzazione internazionale ed \u00e8 stato riconosciuto ed approvato da ISO and IEC come standard per la comunicazione ISO/IEC 14908-1; altre parti dello standard comprendono la comunicazione su doppino ISO/IEC 14908-2, su onde convogliate ISO/IEC 14908-3, e su TCP/IP ISO/IEC 14908-4.\nLa standardizzazione del protocollo a livello ISO/IEC \u00e8 solo il punto di arrivo di un lungo processo cominciato molto presto nella vita della tecnologia.\nNel 1999 il protocollo LonTalk \u00e8 stato proposto alla ANSI ed accettato come standard per le reti di controllo (ANSI/CEA-709.1-B).\nInoltre \u00e8 stata sottoposta ed accettata anche la parte di comunicazione su doppino (ANSI/CEA-709.2) e su power line (ANSI/CEA-709.3). In seguito \u00e8 stata anche approvata la versione (ANSI/CEA-852) per il tunneling del protocollo su TCP/IP.\nIl protocollo \u00e8 stato anche accettato come base per molti altri standard ufficiali, tra cui il protocollo IEEE 1473-L per sistemi di controllo sui treni, per i sistemi di frenatura elettro-pneumatici per treni merci AAR, come standard europeo per l'automazione delle stazioni di rifornimento per i carburanti / IFSF, come standard internazionale per l'automazione di macchine per la realizzazione di semiconduttori.\nNel 2005 \u00e8 diventato standard europeo per la building automation EN 14908. \nIl protocollo \u00e8 anche presente come Data link e Livello fisico per BACnet, ed \u00e8 approvato dalla ASHRAE/ANSI per l'automazione di edifici.\nNel 2006 la Cina lo ha ratificato come standard nazionale di controllo GB/Z 20177.1-2006 e per l'automazione di edifici GB/T 20299.4-2006. \nNel 2007 il CECED l'Ente Europeo per i costruttori di elettrodomestici lo ha adottato come parte del Household Appliances Control and Monitoring - Application Interworking Specification (AIS) .\nUtilizzo e applicazioni.\nBench\u00e9 sia relativamente poco nota in Italia, la tecnologia LonWorks \u00e8 molto utilizzata in Europa ed in tutto il mondo. Infatti all'inizio del 2009 sono circa 80 milioni il numero di nodi installati con questa tecnologia. \n\u00c8 utilizzato diffusamente in tutto il mondo oltre che nell'automazione di edifici anche in applicazioni industriali, di trasporto, controllo delle luci stradali e degli aeroporti, nei sistemi di telelettura dei contatori, nel controllo dei treni metropolitani, nei sistemi di sicurezza (anti-intrusione e controllo accessi) e di antincendio.\nVa inoltre segnalato che tutti i maggiori costruttori di sistemi per l'automazione di edifici utilizzano ed hanno prodotti e sistemi con questo standard anche se non lo dichiarano esplicitamente. \u00c8 infatti stimato che circa il 65% dei sistemi di automazione di edifici in Europa sia basato su questa tecnologia.\nUn esempio poco noto e con circa 27 milioni di nodi installati \u00e8 il sistema di telelettura dell'Enel dei contatori domestici. Il sistema ha come base questo tipo di protocollo che tramite i cavi di collegamento dell'energia o power line trasferisce i consumi o modifica le tariffe di ogni utente. Per questo motivo ENEL detiene circa 8-9% delle azioni e risiede anche nel consiglio di amministrazione di Echelon Corporation.\nLonMark e interoperabilit\u00e0.\nPer garantire interoperabilit\u00e0 tra i dispositivi e consentire all'utente finale l'utilizzo nella stessa rete di dispositivi di marche diverse e la piena libert\u00e0 nella scelta del miglior dispositivo per ogni funzione, i principali utenti, produttori, integratori e installatori di prodotti basati sullo standard ISO/IEC 14908 si sono associati nella LonMark International, un'associazione che si occupa di standardizzare i messaggi usati per rappresentare grandezze elettriche e fisiche, ad es. temperature, tensioni, correnti, velocit\u00e0, stati, allarmi etc. \nQuesti messaggi standard si chiamano SNVT (= Standard Network Variable Type) e costituiscono la \"lingua franca\" parlata dalla maggior parte dei dispositivi LonWorks nel mondo. Esistono anche dei profili funzionali standard (= gruppi di SNVT) che invece rappresentano specifiche funzionalit\u00e0 offerte dai dispositivi utilizzati nei vari tipi di applicazioni.\nLe associazioni affiliate a LonMark International raccolgono utenti e produttori a livello locale, nel caso dell'Italia LonMark Italia.\nAlcuni aspetti tecnici.\nIl protocollo ha alcune caratteristiche che lo differenziano da altri standard:"}
{"id": "1885151", "revid": "108107", "url": "https://it.wikipedia.org/wiki?curid=1885151", "title": "Indice nazionale dei prezzi al consumo per famiglie di operai e impiegati", "text": ""}
{"id": "1885153", "revid": "767487", "url": "https://it.wikipedia.org/wiki?curid=1885153", "title": "Giovanni Battista Costanzi", "text": "In vita era maggiormente noto con i soprannomi Giovannino del Violoncello o Giovannino da Roma.\nBiografia.\nNel 1721 entr\u00f2 al servizio del cardinale Pietro Ottoboni, dapprima come \"aiuto da camera\", e poi, dal 1737 succedendo ad Arcangelo Corelli, come \"capo d'istrumenti\". Nel 1727 debutt\u00f2 come operista con \"L'amor generoso\" al Teatro Capranica di Roma, ma il primo grande successo lo ebbe con la sua opera \"Carlo Magno\" nel 1729, anno a partire dal quale venne nominato, grazie sempre alle raccomandazioni del cardinale Ottoboni, maestro di cappella nelle pi\u00f9 importanti chiese romane: nel 1729 a San Luigi dei Francesi, nel 1743 al San Marco e a Santa Maria in Vallicella e infine nel 1755 divenne direttore della Cappella Giulia a San Pietro. Contemporaneamente ebbe un'ottima reputazione di musico, la quale fu lodata con diverse onorificenze, tra cui la presidenza della Congregazione di Santa Cecilia a Roma nel 1740, 1754 e 1769. Tra i suoi allievi si ricorda il celebre Luigi Boccherini che studi\u00f2 sotto di lui nel 1757."}
{"id": "1885166", "revid": "1305772", "url": "https://it.wikipedia.org/wiki?curid=1885166", "title": "Porto di Manfredonia", "text": "Il porto di Manfredonia, detto anche \"Porto Vecchio\" o \"Porto commerciale\" \u00e8 un'antica e importante struttura portuale del Gargano, in Puglia situato in prossimit\u00e0 della citt\u00e0 omonima.\nStoria.\nIl golfo di Manfredonia offre uno strategico punto d'approdo. La prima civilt\u00e0, di cui si hanno notizie certe, che sfrutt\u00f2 questa possibilit\u00e0, fu quella dei Dauni, che intrattenne innumerevoli scambi commerciali con le altre civilt\u00e0 che si affacciavano sul Mediterraneo.\nIn seguito furono i greci, e poi i romani. Sono presenti resti di strutture di epoca romana, ora non visibili, in quanto sotto il livello del mare.\nIl porto fu molto importante sotto il Regno delle due Sicilie al punto che nella met\u00e0 del XIX secolo venne approntato un progetto di collegamento ferroviario con Napoli per l'imbarco delle merci verso l'oriente; di questo tuttavia, e molto tempo dopo, venne realizzata soltanto la tratta di collegamento con Foggia.\nCaratteristiche.\nIl \"porto Vecchio\" \u00e8 costituito dalle seguenti strutture:\nNell'immediato entroterra del porto, a ridosso dell'abitato, sono presenti il Mercato Ittico costruito nel 2004, alcuni capannoni per la cantieristica navale e altre strutture.\nIl porto \u00e8 fornito di tutti i servizi di assistenza, rifornimento e riparazione.\nAltri porti a Manfredonia.\nPorto Alti Fondali.\nIl Porto Alti Fondali di Manfredonia (chiamato anche porto industriale) \u00e8 situato a circa 1.8\u00a0mg ad Est Nord Est dell'imboccatura del porto vecchio di Manfredonia.\nFu costruito negli anni '70 in relazione alle attivit\u00e0 industriali e commerciali legate al petrolchimico Anic/EniChem e al trasporto di diverse materie prime alimentari come il grano, prodotto in grandissima quantit\u00e0 nel Tavoliere delle Puglie (circa il 40% della produzione nazionale). Fu finanziato con i fondi della Cassa per il Mezzogiorno.\nAll'epoca della sua costruzione fu considerato una delle migliori infrastrutture europee del suo genere, rappresentando anche uno dei maggiori porti tra Brindisi ed Ancona.\nIl movimento merci negli anni in tonnellate:\nLa maggiore parte dei traffici interessava la Grecia, la Turchia, la Libia, l'Egitto, l'Algeria e la Tunisia.\nLa struttura \u00e8 legata allo scandalo dei \"Nastri d'oro\", costosissimi nastri trasportatori che avrebbero dovuto sostituire i traffici dei mezzi su gomma dalla zona di scarico delle merci, a terra, mai entrati in funzione. Attualmente verte in uno stato di semi abbandono e necessita di un'importante opera di ristrutturazione.\nMarina Cala delle Sirene.\nAlla radice del porto alti fondali, a Sud-Est, \u00e8 presente il Marina Cala delle Sirene, un porticciolo riservato esclusivamente alla nautica da diporto.\nMarina del Gargano.\nA ridosso del molo di Ponente \u00e8 presente il Porto Turistico di Manfredonia denominato \"Marina del Gargano\" con 747 posti barca da 8 a 60\u00a0m con pontili attrezzati, fondali da min. 2,50\u00a0m a 6,00 m, cantiere Navale con Travel Lift 130 Ton, bunkeraggio e carburante S.I.F. (senza imposta di fabbricazione), pump Out, Banchina Security, rimessaggio coperto, locali deposito e posti auto numerati, corridoio privacy diportisti, eliporto. Il tutto \u00e8 completato da aree verdi attrezzate, Yacht Club e Base Nautica, Piscina e Solarium, attivit\u00e0 e servizi commerciali (ristoranti, bar, parafarmacia, tabacchi, edicola, bancomat, ecc.), noleggio bici e golf cars, parcheggio pubblico, Wi-Fi. \nSul molo di sottoflutto \u00e8 presente una passeggiata panoramica sopraelevata. \n\u00c8 adiacente al centro storico ed al Lungomare del Sole di Siponto.\nMarina del Gargano gestito dalla societ\u00e0 inglese \"An MDL Mediterranean Network Marina\" \u00e8 stato inaugurato il 18 luglio 2013."}
{"id": "1885168", "revid": "339392", "url": "https://it.wikipedia.org/wiki?curid=1885168", "title": "Teos d'Egitto", "text": ""}
{"id": "1885169", "revid": "339392", "url": "https://it.wikipedia.org/wiki?curid=1885169", "title": "Calenia Energia", "text": ""}
{"id": "1885173", "revid": "68425913", "url": "https://it.wikipedia.org/wiki?curid=1885173", "title": "Somma vuota", "text": "In matematica si usa l'espressione somma vuota (o somma nullaria) quando in una addizione non ci sono addendi. Una tale situazione capita ad esempio quando l'indice inferiore di una sommatoria \u00e8 pi\u00f9 grande dell'indice superiore, come in\nIn questo caso infatti non c'\u00e8 alcun indice formula_2 che soddisfi la condizione richiesta (essere contemporaneamente minore o uguale di 1 e maggiore o uguale di 2), dunque non ci sono addendi da poter sommare.\nQuanto fa una somma vuota?\nSi potrebbe cadere nell'errore di credere che una somma vuota non sia definibile, o che ricada in qualche errore concettuale. Invece il risultato di una somma vuota \u00e8 semplicemente zero. Lo si pu\u00f2 comprendere pensando che lo zero \u00e8 l'elemento neutro dell'addizione e quindi il risultato che si ottiene quando \"non si modifica nulla\". Altrimenti, lo si pu\u00f2 visualizzare semplicemente facendo un conto veloce: prendiamo ad esempio la somma formula_3 e sottraiamo uno dopo l'altro tutti gli addendi; togliendo formula_4 rimane la somma dei primi tre addendi,\ne cos\u00ec via:\nper definizione di elemento opposto. Dunque togliendo tutti gli addendi, cio\u00e8 rimanendo con la somma vuota, il risultato ottenuto \u00e8 proprio zero."}
{"id": "1885174", "revid": "1543377", "url": "https://it.wikipedia.org/wiki?curid=1885174", "title": "Lago di Faetano", "text": "Il lago di Faetano \u00e8 un piccolo lago artificiale aperto nel 1968 utilizzato per la pesca sportiva alla trota nei pressi del confine con l'Italia nel castello di Faetano vicino alla strada che collega Faetano con Rimini e non lontano dal torrente Marano che delimita anch'esso a est il confine con l'Italia.\nIl lago \u00e8 lungo 120 m e largo 30 m e ha una superficie di 0,0036\u00a0km\u00b2 (0,36 ettari) e si trova a 40 m dall'Italia.\nNei pressi del lago si trova un punto di ristoro e la sede della Federazione Sammarinese Pesca Sportiva."}
{"id": "1885177", "revid": "36426", "url": "https://it.wikipedia.org/wiki?curid=1885177", "title": "Hermodoro di Salamina", "text": ""}
{"id": "1885178", "revid": "36426", "url": "https://it.wikipedia.org/wiki?curid=1885178", "title": "Hermodoros di Salamina", "text": ""}
{"id": "1885179", "revid": "36426", "url": "https://it.wikipedia.org/wiki?curid=1885179", "title": "Quinto Metello Macedonico", "text": ""}
{"id": "1885184", "revid": "289247", "url": "https://it.wikipedia.org/wiki?curid=1885184", "title": "Pseudo Filippo", "text": ""}
{"id": "1885187", "revid": "339392", "url": "https://it.wikipedia.org/wiki?curid=1885187", "title": "5.56 x 45 NATO", "text": ""}
{"id": "1885188", "revid": "220097", "url": "https://it.wikipedia.org/wiki?curid=1885188", "title": "Indice nazionale dei prezzi al consumo per l'intera collettivit\u00e0", "text": "L'indice nazionale dei prezzi al consumo per l'intera collettivit\u00e0 nazionale (sigla NIC) \u00e8 un indice dei prezzi al consumo, calcolato dall'Istat basandosi su un paniere di beni e servizi, che misura l'inflazione dell'intero sistema economico.\nConsidera l'Italia come un'unica famiglia di consumatori con abitudini di spesa molto differenziate. Si differenzia dall'Indice nazionale dei prezzi al consumo per le famiglie di operai e impiegati che invece si basa su un paniere di beni e servizi che rappresenta i consumi di una famiglia la cui persona di riferimento \u00e8 un lavoratore dipendente. \u00c8 l'indice di riferimento utilizzato dagli organi di governo per la realizzazione delle politiche economiche.\nNella seguente tabella sono riportate le variazioni percentuali del mese indicato rispetto allo stesso mese dell'anno precedente e la variazione media annua, con dati a partire dall'anno 1997."}
{"id": "1885189", "revid": "729019", "url": "https://it.wikipedia.org/wiki?curid=1885189", "title": "Metropolitana di Monaco di Baviera", "text": "La metropolitana di Monaco di Baviera (in tedesco U-Bahn M\u00fcnchen) \u00e8 la metropolitana che serve la capitale bavarese, inaugurata il 19 ottobre 1971. \"U-Bahn\" \u00e8 l'abbreviazione tedesca per \"Untergrundbahn\", cio\u00e8 metropolitana. \u00c8 gestita dalla societ\u00e0 M\u00fcnchner Verkehrsgesellschaft (MVG); la rete \u00e8 integrata all'interno del consorzio MVV ed \u00e8 connessa con il sistema della S-Bahn di Monaco.\nLinee.\nLa rete si estende per 103,1 km, con 100 stazioni. Nel 2015, ha servito 398 milioni di passeggeri. I treni circolano a velocit\u00e0 che raggiungono gli 80\u00a0km/h, che rappresentano la maggiore velocit\u00e0 delle U-bahn tedesche. Durante la notte il servizio non \u00e8 continuo, in quanto si interrompe tra l'1 e le 4 del mattino (tra le 2 e le 4 nei fine settimana), ad eccezione delle occasioni speciali, come il 31 dicembre.\nSolo una delle sei linee, la U6, oltrepassa i confini di Monaco di Baviera per raggiungere la citt\u00e0 di Garching. Ad eccezione delle linee U5 e U6, tutte le linee effettuano il percorso sottoterra. La U5 raggiunge la superficie solo al capolinea meridionale Neuperlach S\u00fcd, mentre la U6 esce nella sua sezione settentrionale, da Studentenstadt (ad eccezione di Garching e Garching-Forschungszentrum).\nLe sei linee condividono, a coppie (U1 con U2; U3 con U6; U4 con U5), un percorso comune nel centro cittadino; gli orari di queste linee sono coordinati in modo che vi siano intervalli di transito regolari nel percorso condiviso. La maggior parte delle stazioni hanno due binari con una piattaforma ad isola tra di loro; solo le stazioni di Olympia-Einkaufszentrum (U1), Richard-Strauss-Stra\u00dfe (U4), Neuperlach S\u00fcd (U5), Garching-Hochbr\u00fcck e Nordfriedhof (entrambe sulla U6) hanno le banchine ai lati dei binari.\nAlle stazioni di Scheidplatz e Innsbrucker Ring i quattro binari sono posti in parallelo sullo stesso piano e permettono l'interscambio tra i treni; anche la stazione \"Hauptbahnhof unten\" (Stazione Centrale), dove la U1 e la U2 si dividono in due tracciati differenti, e M\u00fcnchner Freiheit (U3 e U6) possiedono quattro binari. Presso la Stazione Centrale, vi \u00e8 un'altra stazione della U-Bahn per le linee U4 e U5, e si trova a un livello superiore (\"Hauptbahnhof oben\"), offrendo quindi un totale di sei binari della U-Bahn. La stazione di incontro tra U3 e U6 Implerstra\u00dfe, Max-Weber-Platz (U4 e U5) e Kolumbusplatz (U1 e U2) hanno solo tre binari, uno per i treni diretti verso l'esterno, e due con una banchina a isola condivisa per i treni diretti verso il centro. Olympiazentrum e Fr\u00f6ttmaning hanno anch'esse quattro binari, dovuti alla vicinanza dello Stadio Olimpico e dello stadio calcistico dell'Allianz Arena, rispettivamente.\nFrequenze e orari.\nLa maggior parte delle linee operano con treni che si susseguono ogni 5 minuti durante le ore di punta, ma dato che in alcuni tratti si sovrappongono due linee, l'intervallo pu\u00f2 ridursi fino a circa 2 minuti. Fuori dalle ore di punta, i treni circolano ogni 10 minuti, mentre negli orari prossimi all'inizio del servizio e dopo la mezzanotte, le frequenze si riducono a 20 minuti, sempre calcolando che, grazie alla sovrapposizione di pi\u00f9 linee in alcune tratte, i treni si susseguono pi\u00f9 frequentemente."}
{"id": "1885193", "revid": "339392", "url": "https://it.wikipedia.org/wiki?curid=1885193", "title": "Nazionale di calcio danese Under-21", "text": ""}
{"id": "1885194", "revid": "599013", "url": "https://it.wikipedia.org/wiki?curid=1885194", "title": "Giulio Drago", "text": "Carriera.\nCresciuto nel settore giovanile della , una volta divenuto professionista difende la porta di varie formazioni del calcio di provincia, tra cui (che lo fece esordire in B nel 1983) , , e ; con i toscani detiene il record di imbattibilit\u00e0 in Serie A (491'), stabilito nel campionato 1987-1988. La sua carriera termina nel , con cui nell'aprile 1994 si toglie la soddisfazione di sconfiggere in amichevole l' di Arrigo Sacchi."}
{"id": "1885197", "revid": "767487", "url": "https://it.wikipedia.org/wiki?curid=1885197", "title": "Bandiera della Carolina del Nord", "text": "La bandiera della Carolina del Nord \u00e8 stata adottata nel marzo 1885.\nL'originale bandiera, adottata nel 1861 dopo la secessione dello Stato dall'unione, venne modificata invertendo i colori della banda superiore e della banda verticale.\nLa bandiera attuale \u00e8 composta da tre fasce i quali colori sono blu, rosso e bianco. Sulla fascia verticale blu \u00e8 rappresentata una stella bianca, ai cui lati ci sono le lettere rappresentative della Carolina del Nord (NC). Sopra e sotto di esse ci sono due fasce con due date, quali 20 maggio 1775, Dichiarazione di Indipendenza di Mackleburgo, e 21 aprile 1776, Risoluzione di Halifax che stabiliva la nascita dello Stato."}
{"id": "1885203", "revid": "154326", "url": "https://it.wikipedia.org/wiki?curid=1885203", "title": "Santa Giovanna (Principessa del Portogallo)", "text": ""}
{"id": "1885204", "revid": "1305772", "url": "https://it.wikipedia.org/wiki?curid=1885204", "title": "Lorenzo Allievi", "text": "\u00c8 conosciuto per i suoi studi sul fenomeno del colpo d'ariete.\nBiografia.\nFiglio del Senatore del Regno Antonio Allievi e di Fanny Bonacina, Lorenzo Allievi nacque a Milano nel 1856 ma si trasfer\u00ec a Roma con la sua famiglia nel 1871 dove si laure\u00f2 nel 1879. Lavor\u00f2 a Napoli dal 1893 al 1901 come Amministratore Delegato di \"Rinascimento di Napoli\". Dopo l'incarico a Napoli torn\u00f2 a Roma e inizi\u00f2 a lavorare nel distretto chimico/metallurgico/idroelettrico di Terni. Nell'agosto del 1902, durante una sessione di manutenzione nella centrale idroelettrica di Papigno (TR), la chiusura di una conduttura caus\u00f2 l'esplosione della conduttura stessa danneggiando gravemente l'intero stabilimento. Allievi inizi\u00f2 a studiare il problema immediatamente e pubblic\u00f2 il suo fondamentale studio sul colpo d'ariete lo stesso anno. Continu\u00f2 a studiare il problema negli anni a seguire mentre lavorava ancora alla centrale idroelettrica di Papigno e divent\u00f2 vice presidente dell'Unione Provinciale Fascista degli Industriali\nLorenzo Allievi mor\u00ec a Roma il 30 ottobre, 1941. Nel 1952, 50 anni dopo l'incidente alla centrale di Galleto, una larga lastra di marmo \u00e8 stata affissa in sua memoria sulla facciata della Centrale di Galleto che, dopo la Seconda guerra mondiale, sostitu\u00ec quella di Papigno.\nNel 1992 gli viene intitolato l'Istituto Tecnico Industriale di Terni."}
{"id": "1885205", "revid": "486946", "url": "https://it.wikipedia.org/wiki?curid=1885205", "title": "PSG-1", "text": ""}
{"id": "1885206", "revid": "289247", "url": "https://it.wikipedia.org/wiki?curid=1885206", "title": "Jugoslovensko ratno vazduhoplovstvo", "text": ""}
{"id": "1885207", "revid": "486946", "url": "https://it.wikipedia.org/wiki?curid=1885207", "title": "PSG1", "text": ""}
{"id": "1885213", "revid": "671029", "url": "https://it.wikipedia.org/wiki?curid=1885213", "title": "Stemmi dell'Unione Sovietica", "text": ""}
{"id": "1885222", "revid": "1310927", "url": "https://it.wikipedia.org/wiki?curid=1885222", "title": "New Hampshire Phantoms", "text": "Il New Hampshire Phantoms \u00e8 una societ\u00e0 calcistica statunitense fondata nel 1996 e che milita nella Premier Development League (PDL).\nFino al 2007 i Phantoms militavano nella USL Second Division, poi la societ\u00e0 prese autonomamente la decisione di retrocedere nella PDL.\nLo stadio di casa del New Hampshire Phantoms \u00e8 il Clement Lemire Stadium, sito nel campus della Manchester Memorial High School, nella citt\u00e0 di Manchester (New Hampshire)."}
{"id": "1885226", "revid": "1573940", "url": "https://it.wikipedia.org/wiki?curid=1885226", "title": "Chiesa di Santa Felicita (Affile)", "text": "La chiesa di Santa Felicita \u00e8 un luogo di culto cattolico di Affile, in provincia di Roma.\nDescrizione.\nL'interno \u00e8 a 3 navate, separate da pilastri suddivisi a loro volta da archi a tutto sesto, in stile barocco romaico.\nAll'interno sono conservate le reliquie di Santa Felicita, martirizzata nella Via Salaria.\nLa navata destra e la cappella di Santa Felicita sono state aggiunte in seguito (sotto l'altare di questa cappella vi \u00e8 un'urna con le reliquie della santa).\nStoria.\nIl 12 settembre 1829 la chiesa fu restaurata ed ingrandita. Fu dedicata a Santa Felicita dal cardinale Francesco Galeffi (vescovo di Albano e Abate commendatario di Subiaco).\nLe prime notizie, tuttavia, si hanno a partire dal XIV secolo, quando nel 1341 viene citata per la prima volta nel \"Capitolo di Santa Felicita\".\nNel XIV e nel XV secolo fu centro politico. Nello stesso periodo nella piazza di fronte si riuniva il consiglio comunale (Universit\u00e0) di Affile.\nNel Medioevo la chiesa era nel centro del \"castrum\".\nFolclore.\nIl 23 novembre ed il 10 luglio viene festeggiata ad Affile la ricorrenza di Santa Felicita e dei figli."}
{"id": "1885229", "revid": "287204", "url": "https://it.wikipedia.org/wiki?curid=1885229", "title": "Chiesa greco-cattolica russa", "text": "La Chiesa greco-cattolica russa \u00e8 una \"Chiesa sui iuris\" di rito bizantino della Chiesa cattolica. Storicamente rappresenta uno scisma della Chiesa russo-ortodossa. Ora \u00e8 in piena comunione con la Santa Sede e soggetta all'autorit\u00e0 del Papa come definito dal Codice canonico orientale. A tutto il 2006, questa Chiesa non ha gerarchia, e le sue poche parrocchie sono servite da preti ordinati in altre Chiese cattoliche bizantine, preti provenienti dalla Chiesa ortodossa, e preti cattolici di rito latino con facolt\u00e0 birituali, principalmente gesuiti.\nStoria.\nIn Russia, dopo il graduale sviluppo del Grande Scisma, un piccolo gruppo di famiglie russe si defin\u00ec come \"Vecchi cattolici\", ( \"\u0441\u0442\u0430\u0440\u043e\u043a\u0430\u0442\u043e\u043b\u0438\u043a\u0438\" (starokatoliki)), da non confondersi con la Chiesa vetero-cattolica, che formalmente si separ\u00f2 dalla Chiesa cattolica in seguito alle riforme del Concilio Vaticano I. Lo status di questo gruppo di \"Vecchi cattolici\" russi, famiglie e gruppi di individui ai quali l'unione con Roma rimase cara ed essenziale, o la sua relazione con l'attuale Chiesa greco-cattolica russa non sono chiari.\nLa moderna Chiesa greco-cattolica russa deve molto all'ispirazione del visionario poeta e filosofo Vladimir Solov'\u00ebv (1853 - 1900), il quale, sulla scia di Dante, affermava che, come il mondo aveva bisogno dello Zar come monarca universale, cos\u00ec la Chiesa aveva bisogno del Papa di Roma come capo spirituale universale. Seguendo gli insegnamenti di Solov'\u00ebv un prete russo-ortodosso, Nicholas Tolstoy, entr\u00f2 in piena comunione con la Sede di Roma sotto la Chiesa cattolica greco-melchita (Patriarcato di Antiochia). Solov'\u00ebv ricevette l'ultima comunione sacramentale da padre Tolstoy convinto che cos\u00ec facendo sarebbe rimasto anche un fedele membro della Chiesa russo-ortodossa. Le autorit\u00e0 ortodosse parlano di Tolstoy in termini di \"apostata\" ed \"ex-prete\", ma tendono a concedere che Solov'\u00ebv sia morto da cristiano ortodosso. Tuttavia, Solov'\u00ebv non ritratt\u00f2 mai i suoi sentimenti in favore dell'unione con la Chiesa cattolica e la Sede di Roma, e tuttora, molti greco-cattolici russi parlano di loro stessi come membri della \"Chiesa russo-ortodossa in comunione con Roma\".\nLa Chiesa greco-cattolica russa formalmente si un\u00ec con Roma nel 1905. Nei primi anni di vita del movimento i Vecchi credenti erano molto diffusi. Nonostante le continue persecuzioni dei cattolici russi, anche se Nicola II e specialmente la Rivoluzione di febbraio allevi\u00f2 un po' la persecuzione, nel 1917 fu fondato il primo esarcato apostolico per i cattolici russi con il reverendo Leonid Feodorov, in precedenza seminarista ortodosso, come esarca, ma presto arriv\u00f2 la Rivoluzione d'ottobre, che disperse i cattolici russi nei gulag siberiani e nei centri della diaspora russa in tutto il mondo. L'esarca Leonid Feodorov fu deportato nel campo di concentramento comunista delle isole Solovki. Fu rilasciato nel 1932, ma mor\u00ec tre anni dopo. Fu beatificato nel 2001 da papa Giovanni Paolo II. Nel 1928, fu fondato un secondo esarcato apostolico a Harbin per i cattolici russi in Cina.\nSubito dopo il collasso dell'Unione Sovietica, alcuni cattolici russi hanno cautamente cominciato ad apparire. In un articolo del 2005, il prete greco-cattolico russo Sergej Golovanov disse che erano in attivit\u00e0 sul suolo russo tre preti greco-cattolici russi di rito bizantino, due dei quali avrebbero fatto uso della liturgia russa secondo la riforma del patriarca Nikon di Mosca del XVII secolo, mentre il terzo avrebbe usato il rito medievale dei Vecchi Credenti, cio\u00e8 quello precedente alla riforma liturgica di Nikon. Tutti i greco-cattolici russi usano lo slavo ecclesiastico come lingua liturgica. Ad oggi, i due esarcati ufficialmente esistono ancora ma non sono stati nominati nuovi vescovi di rito russo alla loro guida.\nCi sono parrocchie e comunit\u00e0 di fede greco-cattoliche russe a Mosca, San Pietroburgo, San Francisco, New York, Denver, Melbourne, Buenos Aires, Dublino, Meudon, Parigi, Chevetogne, Lione, Berlino, Monaco di Baviera, Roma, Milano, e Singapore.\nOrganizzazione territoriale.\nEsarcato apostolico di Russia, da cui dipendono le seguenti parrocchie:\nEsarcato apostolico di Harbin, in Cina\nBench\u00e9 regolarmente presenti nell'Annuario Pontificio, queste due circoscrizioni ecclesiastiche sono vacanti dall'inizio degli Anni cinquanta.\nAltre parrocchie greco-cattoliche russe nel mondo.\nQueste parrocchie sono soggette agli ordinari locali di rito latino."}
{"id": "1885231", "revid": "6923", "url": "https://it.wikipedia.org/wiki?curid=1885231", "title": "EGL Italia", "text": ""}
{"id": "1885235", "revid": "767487", "url": "https://it.wikipedia.org/wiki?curid=1885235", "title": "Termanology", "text": "Biografia.\nIl primo album di Termanology \u00e8 \"Out the Gate\", che viene pubblicato nel 2005 sotto etichetta underground e prodotto da DC The Midi Alien. Il singolo \"This is Hip Hop\" contenuto all'interno dell'album, attira l'attenzione della rivista \"The Source\" e riscuote una buona popolarit\u00e0.\nStretto collaboratore di Termanology \u00e8 il producer Statik Selektah, anch'egli nativo di Lawrence.\n\"ST Da Squad\" \u00e8 il nome della crew che Termanology forma insieme ai rapper Ea$y Money, Hectic, Snuk, Ghetto, Clip, Stalion e DJ Deadeye.\nL'amicizia con uno dei membri della Gang Starr Foundation, Krumbsnatcha, lo porta poi a conoscere e a collaborare con DJ Premier, il quale nel 2006 produce per il rapper il singolo \"Watch How It Go Down\", che riceve un considerevole interesse sia a livello nazionale che internazionale. Termanology ha realizzato vari singoli anche con altri artisti hip hop come M.O.P., Mobb Deep, Royce Da 5'9\", Evidence, Nas, Bun B, Akrobatik, Skyzoo, Reks e Joell Ortiz.\nTermanology debutta da solista con l'album \"Politics As Usual\" pubblicato nel 2008, nel quale figurano diversi nomi di importanti beatmakers della scena underground e mainstream statunitense fra cui DJ Premier, Pete Rock, The Alchemist, Easy Mo Bee e Large Professor. L'album viene ben accolto dalla critica. Termanology realizza anche diversi mixtape, che includono la saga \"Hood Politics\", fra cui l'ultimo progetto \"Time Machine\", e un particolare mixtape dedicato al produttore J Dilla, \"If Heaven Was A Mile Away\", pubblicato nel 2009.\nIn data 26 ottobre 2010 vede la luce il suo nuovo progetto assieme a Statik Selektah dal titolo \"1982\"."}
{"id": "1885238", "revid": "154326", "url": "https://it.wikipedia.org/wiki?curid=1885238", "title": "Santa Giovanna di Portogallo", "text": ""}
{"id": "1885243", "revid": "1272592", "url": "https://it.wikipedia.org/wiki?curid=1885243", "title": "Chiesa di Santa Felicita", "text": ""}
{"id": "1885246", "revid": "125150591", "url": "https://it.wikipedia.org/wiki?curid=1885246", "title": "Cenni di Francesco di ser Cenni", "text": "La prima notizia riguarda la sua immatricolazione presso l'Arte dei Medici e Speziali nel 1369.\nInfluenzato dallo stile del cosiddetto Maestro della Misericordia e di Giovanni del Biondo, fu anche collaboratore di quest'ultimo.\nPittore assai prolifico sia a Firenze che nel contado, di lui restano numerosissime testimonianze artistiche.\nPrime opere note.\nL'opera pi\u00f9 antica conosciuta risulta essere un trittico con \"Madonna tra i santi Cristoforo e Margherita\" che si conserva nella chiesa di San Cristoforo in Perticaia, nel comune di Rignano sull'Arno: sullo scalino del trono possiamo leggere . Grazie a questa iscrizione possiamo datare l'opera al 1370.\nA Empoli nel Museo della collegiata di Sant'Andrea si conservano due tavolette (cm 66x26) provenienti dalla collezione Raimondo Cannoni con \"Santa Lucia, santa Caterina di Alessandria e un'altra santa\" e \"Sant'Onofrio, sant'Antonio e san Martino di Tours\": databili al 1370 - 1375 le due tavolette facevano parte di un piccolo trittico la cui parte centrale \u00e8 andata dispersa.\nA Certaldo.\nIl Museo di arte sacra di Certaldo conserva ben tre opere di Cenni, conferma della sua copiosa attivit\u00e0. \nLa pi\u00f9 antica \u00e8 una tavola cuspidata con una \"Crocifissione con i dolenti, santa Caterina di Alessandria e san Miniato (?)\", proveniente dalla pieve di San Lazzaro a Lucardo e, ancor prima dall'oratorio di San Pietro a Tugiano (fino al 1917). La datazione dovrebbe cadere nel quinquennio 1385-1390.\nUn'altra opera molto simile per il soggetto a quella di Tugiano (si tratta di una \"Crocifissione\"), ma pi\u00f9 tarda (1400 ca.), che si conserva al Museo dell'Opera del Duomo di Prato, \u00e8 stata avvicinata alla produzione di Cenni, ma solitamente si considera l'autore come un pittore assai pi\u00f9 raffinato.\nNel Museo di Certaldo si conservano anche due affreschi staccati provenienti dalla chiesa di San Martino a Maiano, pi\u00f9 tardi dalla precedente tavola (1405 - 1410), con \"San Martino e santa Caterina di Alessandria\", parzialmente ridipinto in epoca successiva, e \"Madonna col Bambino\" raffigurata nell'atto di allattare ed inserita in un trono architettonico di gusto tardo gotico.\nCoevi alla tavola con la \"Crocifissione\" di Tugiano (1385 - 1390) sono alcuni affreschi realizzati sui pilastri con figure di santi che si possono ammirare all'interno della pieve di San Lazzaro a Lucardo. Nella navata sinistra invece si trova una venerata \"Madonna col Bambino\" del tipo iconografico della Madonna del latte, soggetto che lo stesso autore riproporr\u00e0 con poche varianti qualche anno dopo (1405 - 1410) nel gi\u00e0 citato affresco del Museo di arte sacra di Certaldo.\nGli anni tra il 1385 e il 1400.\nSempre riferibile al periodo 1385 - 1390 \u00e8 una tempera su tavola con una \"Pentecoste\" (cm 175x78) con nella predella una \"Dormitio Virginis\" (cm 25x78), conservata nella Sala della Canonica della Pieve di San Martino a Sesto Fiorentino.\nNel Museo di San Casciano di San Casciano Val di Pesa si conserva una deliziosa \"Madonna col Bambino\" (1390 - 1395), proveniente dalla chiesa di San Martino ad Argiano. Il suo eccezionale stato di conservazione ha fatto s\u00ec che per anni fosse utilizzata presso la scuola di restauro della Fortezza da Basso di Firenze come modello di studio e di copia.\nIn collaborazione col Maestro della Madonna Lazzeroni nel 1393 esegu\u00ec nel Palazzo Comunale di San Miniato una \"Vergine col Bambino circondata da personificazioni di Virt\u00f9\".\nAl Museo di arte sacra di Montespertoli si conserva un Trittico (1400), proveniente dalla Chiesa di San Giusto a Montalbino.: nell'iscrizione in basso si pu\u00f2 infatti leggere . Questo dipinto fu commissionato da Bicci d'Andrea e raffigura: \nL'opera \u00e8 una ennesima testimonianza della cultura tardo gotica del nostro artistica legato anche agli stilemi di Agnolo Gaddi.\nA Castelfiorentino.\nNel primo decennio del Quattrocento Cenni \u00e8 attivo a Castelfiorentino, dove all'interno della Chiesa di San Francesco realizza alcuni affreschi purtroppo frammentari nonostante i restauri. L'affresco con la \"Trinit\u00e0\" \u00e8 stato staccato e collocato nel Museo di Santa Verdiana, non essendo pi\u00f9 possibile la ricollocazione in loco .\nStaccato per il restauro, ma ricollocato nella sua sede originaria nella Cappella della Concezione \u00e8 l'opera con \"San Francesco che consegna la regola con i Segni della Passione e le tre virt\u00f9 monastiche\" \nSempre a Castelfiorentino si conserva un'altra opera di Cenni: si tratta di un affresco raffigurante una \"Madonna col Bambino\" ubicato in Casa Fortini.\nA Volterra.\nNella Pinacoteca di Volterra si conservano due opere attribuite a Cenni di Francesco.\nSempre a Volterra nella chiesa di San Michele Arcangelo vi \u00e8 un affresco denominato la \"Madonna del Riscatto\", solitamente riferito al nostro pittore.\nLe \"Storie della Croce\" (1410).\nSi tratta di un vasto ciclo a fresco dipinto da Cenni nel 1410 a Volterra nella Cappella della Croce di Giorno, adiacente alla Chiesa di San Francesco: non si tratta dell'opera pi\u00f9 importante del nostro pittore a Volterra, ma di tutta la sua produzione artistica.\nLa fonte dell'iconografia fu la \"Legenda Aurea\" di Iacopo da Varazze, ma Cenni si ispir\u00f2 anche al ciclo di Agnolo Gaddi nella cappella maggiore della chiesa di Santa Croce a Firenze.\nLe \"Storie della Croce\" consistono in otto riquadri che si susseguono in due registri in sequenza butrofedica: la sequenza parte dalla prima campata, lunetta della parete destra, per proseguire verso destra a livello delle altre lunette; a questo punto si scende nel registro inferiore e si procede al rovescio (verso sinistra) fino a tornare al di sotto della prima lunetta della parete destra della prima campata da cui la lettura era partita.\nLe scene raffigurate nell'ordine di lettura sono:\nUltime opere.\nTra le ultime opere di Cenni abbiamo un restauro di una \"Madonna in gloria\" a San Gimignano nella chiesa di San Lorenzo al Ponte, la quale era stata dipinta intorno al 1310 da Simone Martini: Cenni lasci\u00f2 intatto solamente il volto e procedette alla ridipintura titale dell'opera, avvenuta nel 1413."}
{"id": "1885248", "revid": "162893", "url": "https://it.wikipedia.org/wiki?curid=1885248", "title": "Cenni di Francesco", "text": ""}
{"id": "1885249", "revid": "985910", "url": "https://it.wikipedia.org/wiki?curid=1885249", "title": "Labelle", "text": "Le Labelle sono un trio di rhythm and blues, funk, soul e disco music degli Stati Uniti, noto in tutto il mondo per la canzone \"Lady Marmalade\", successo del 1974 che nel 1975 giunse in prima posizione nella Billboard Hot 100.\nStoria.\nIl gruppo si forma nel 1961 dall'incontro della cantante Patricia Holt con Sandra Tucker, Nona Hendryx e Sarah Dash: formano quindi un quartetto di soul e Rhythm and blues, The Bluebelles e Patricia prende il nome d'arte Patti LaBelle.\nDopo i primi 45 giri, nel 1965 ottengono un contratto con la Atlantic Records; nel frattempo la Tucker ha abbandonato il gruppo, sostituita da Cindy Birdsong.\nCon la nuova etichetta, il quartetto cambia il nome in Patti LaBelle &amp; the Bluebelles e riscuotono un buon successo con \"Groovy Kind of Love\" (incisa anche in italiano dai Camaleonti con il titolo \"Non c'\u00e8 pi\u00f9 nessuno\", dai Mindbenders e, negli anni '80, da Phil Collins).\nNel 1967 diventano un trio, per l'abbandono della Birdsong che entra nelle the Supremes: nel 1970 avviene il nuovo cambio di nome, \"Labelle\", di etichetta (dalla Atlantic alla Warner Bros. Records) e anche di stile, accentuando l'aspetto ritmico e \"funky\" della loro musica.\nIl 1974 \u00e8 l'anno del successo mondiale di \"Lady Marmalade\", il loro brano pi\u00f9 conosciuto, considerato in seguito uno dei primi esempi di \"disco music\".\nAlla fine del decennio Patti LaBelle inizia una carriera da solista, che continua tuttora.\nIn tutti questi anni il gruppo si riunisce solo occasionalmente ma \u00e8 soltanto nel 2008 che, dopo 32 anni, esce un album di inediti: \"Back to now\" con la formazione Patti LaBelle, Nona Hendryx e Sarah Dash, prodotto da Lenny Kravitz, Wyclef Jean e Gamble &amp; Huff.\nIl 19 dicembre 2008 le \"Labelle\" tornano insieme dal vivo all\"'Apollo Theater\" di New York nella produzione di Massimo Gallotta, gi\u00e0 celebre per aver portato Ennio Morricone a New York in occasione dell'Oscar che gli \u00e8 stato consegnato alla carriera. \nPatti, Nona e Sarah hanno iniziato un tour nel 2009. Nello stesso anno, le loro canzoni \"It Took a Long Time\" e \"System\" ebbero rilevanza nel film di Lee Daniels, \"Precious\"."}
{"id": "1885252", "revid": "767487", "url": "https://it.wikipedia.org/wiki?curid=1885252", "title": "7 winchester per un massacro", "text": "7 winchester per un massacro \u00e8 un film del 1967 diretto da Enzo G. Castellari.\nTrama.\nDopo una cruenta battaglia che ha visto la morte di un generale sudista, un ufficiale, il colonnello Blake, rovista fra i cadaveri alla ricerca di un tesoro lasciato in qualche luogo dal suo comandante. Trover\u00e0 un certo Stuart, un cacciatore di taglie, che nascondendo la sua reale occupazione asserisce di conoscere importanti informazioni inerenti al tesoro che l'uomo cerca e chiede il suo aiuto. Blake si allea con un gruppo di 7 uomini, ma verranno tutti condotti in una trappola ordita da Stuart.\nProduzione.\nIl film trae spunto da un fatto realmente accaduto: la storia del colonnello sudista Shaw e del suo \u00abreggimento nero\u00bb.\nCritica.\nViene definita come una delle pellicole \u00abpi\u00f9 dignitose\u00bb riferito al genere western degli anni 60, con uno strategico utilizzo delle pause che ne interrompe l'azione. (\"Il Resto del Carlino\", febbraio 1968)."}
{"id": "1885253", "revid": "17629537", "url": "https://it.wikipedia.org/wiki?curid=1885253", "title": "L@ra", "text": ""}
{"id": "1885255", "revid": "149466", "url": "https://it.wikipedia.org/wiki?curid=1885255", "title": "Pietro Sarnicola", "text": ""}
{"id": "1885267", "revid": "767487", "url": "https://it.wikipedia.org/wiki?curid=1885267", "title": "Colpi di luce", "text": "Colpi di luce \u00e8 un film del 1985 diretto da Enzo G. Castellari.\nTrama.\nUno scienziato pazzo utilizza un raggio disintegratore di sua invenzione per seminare morte e distruzione nella citt\u00e0 di San Francisco e continuera' la sua opera se non verranno accolte le sue richieste. A fermarlo sar\u00e0 un coraggioso ispettore di Polizia."}
{"id": "1885271", "revid": "17629722", "url": "https://it.wikipedia.org/wiki?curid=1885271", "title": "Two Cowboys", "text": ""}
{"id": "1885272", "revid": "17629761", "url": "https://it.wikipedia.org/wiki?curid=1885272", "title": "MBRG", "text": ""}
{"id": "1885273", "revid": "1632387", "url": "https://it.wikipedia.org/wiki?curid=1885273", "title": "Cruachan", "text": "I Cruachan sono una band folk metal irlandese di Dublino nata per mano di Keith Fay dopo lo scioglimento del suo precedente gruppo, i Minas Tirith.\nI fan del gruppo li definiscono \"Bardi moderni\", capaci di trasmettere e raccontare storie e leggende attraverso i loro brani.\nStile.\nI Cruachan prendono nome dal complesso archeologico di Rathcroghan (in gaelico irlandese \"R\u00e1th Cruachan\", significa \"forte ad anello di Cruachan\") vicino Tulsk nella contea di Roscommon, antica capitale medievale del regno di Connacht.\nI Cruachan riescono a creare sonorit\u00e0 molto celtiche alternando il sound duro tipico del Black metal (quali chitarre molto distorte, voce in scream e ritmi di batteria ben definiti) a melodie tradizionali celtiche (voce femminile e strumenti tipici Folk come flauti e varie percussioni). Nei loro lavori si pu\u00f2 notare un continuo fluire e alternanza di queste caratteristiche, rendendo ogni singolo brano interessante e sorprendente; infatti alternano canzoni dure e pi\u00f9 \"cattive\" con pezzi solo strumentali o molto melodici.\nCon queste caratteristiche il gruppo Irlandese si distingue nel panorama folk metal.\nI testi delle canzone sono soprattutto in gaelico irlandese e in modo minore, in inglese.\nMolte canzoni del gruppo trattano dell'indipendenza della propria nazione e hanno molti riferimenti alla storia dell'Irlanda.\nTematiche.\nIl gruppo tratta nei propri testi le leggende della loro terra, l'Irlanda, e del mondo magico che ad esse ed al mondo celtico in generale ruotano attorno. Non faticheremo a trovare storie riguardanti druidi, ninfe o vichinghi e le loro imprese.\nLa formazione Irlandese ha anche eseguito un pezzo tradizionale Irlandese, \"The Wild Rover\"; la cover \u00e8 presente nell'album \"The Middle Kingdom\". Inoltre hanno suonato due canzoni dell'album Folk-Lore del 2002 con il cantante del gruppo celtic punk dei Pogues, Shane MacGowan.\nFormazione.\nEx componenti.\nVoce\nChitarre\nBatteria, percussioni\nTastiere"}
{"id": "1885274", "revid": "767487", "url": "https://it.wikipedia.org/wiki?curid=1885274", "title": "Striker (film)", "text": "Striker \u00e8 un film del 1987 diretto da Enzo G. Castellari con lo pseudonimo di Stephen M. Andrews.\nIl film usc\u00ec solo negli USA e non fu mai distribuito in Italia.\nTrama.\nUn soldato dell'esercito degli Stati Uniti d'America riceve l'ordine dal Pentagono di recarsi in Nicaragua con il compito di liberare un agente del controspionaggio statunitense. Nel corso dell'operazione il militare scoprir\u00e0 tuttavia che l'agente segreto americano ha a che fare con il traffico di droga."}
{"id": "1885281", "revid": "767487", "url": "https://it.wikipedia.org/wiki?curid=1885281", "title": "La battaglia d'Inghilterra (film 1969)", "text": "La battaglia d'Inghilterra \u00e8 un film del 1969 diretto da Enzo G. Castellari.\nTrama.\nFrancia, 1940. L'esercito britannico \u00e8 in rotta, e durante l'evacuazione di Dunkerque alcuni sabotatori tedeschi riescono, mediante uniformi e documenti sottratti a soldati alleati morti o prigionieri, ad infiltrarsi nel reparto del capitano Paul Stevens e raggiungere l'Inghilterra.\nScopo della loro missione distruggere le postazioni radar, consentendo cos\u00ec all'aviazione tedesca di preparare, con massicci bombardamenti, l'invasione del Paese. \nIl capitano Stevens scopre casualmente la presenza dei sabotatori e riceve dallo Stato Maggiore, appoggiato dal comandante delle forze aeree, generale Taylor, l'ingrato incarico di individuarli e neutralizzarli.\nDopo vari stratagemmi e peripezie la squadra tedesca riesce ad accedere alla centrale operativa dei radar, proprio mentre \u00e8 in corso un nuovo e pi\u00f9 massiccio attacco dell'aviazione tedesca.\nInterrotti i contatti radio con i caccia britannici che da tutta l'Inghilterra stanno cercando di concentrarsi sul cielo di Londra, i sabotatori si accingono a far saltare in aria la centrale ma Stevens e i suoi uomini giungono in tempo per impedirglielo.\nL'assalto del gruppo tedesco \u00e8 guidato dal tenente Martin, che il capitano Steven credeva inglese e ospitava a casa sua.\nEliminati tutti i tedeschi si assiste, all'interno della sala radar principale, al faccia a faccia tra Stevens e Martin. Quest'ultimo si rifiuta di arrendersi e il capitano \u00e8 costretto ad ucciderlo.\nDopo una serie di drammatici scontri a fuoco, che provocheranno molti morti sia tra gli alleati sia tra i commando germanici, infine avverr\u00e0 uno scontro finale in cui i due ufficiali saranno costretti a combattere fino alla morte. Il commando tedesco viene infine annientato mentre nei cieli di Londra e delle altre citt\u00e0 britanniche la RAF riesce a battere la Lutwaffe, scongiurando un'invasione nazista del Paese."}
{"id": "1885282", "revid": "1869172", "url": "https://it.wikipedia.org/wiki?curid=1885282", "title": "Giulia (singolo)", "text": "Giulia \u00e8 un singolo dell'anno 2003 del dj italiano Maurizio Braccagni, in arte \"DJ Lhasa\". Si tratta della rielaborazione della canzone di Gianni Togni del 1984."}
{"id": "1885284", "revid": "767487", "url": "https://it.wikipedia.org/wiki?curid=1885284", "title": "They Will Return", "text": "They Will Return \u00e8 il secondo album dei Kalmah, pubblicato nel 2002."}
{"id": "1885285", "revid": "767487", "url": "https://it.wikipedia.org/wiki?curid=1885285", "title": "Unsere Rettung", "text": "Unsere Rettung (ted. La nostra salvezza) \u00e8 il secondo singolo della band tedesca OOMPH!, estratto dal loro quinto album Unrein. La copertina ritrae una serie di strumenti che servono per operare."}
{"id": "1885286", "revid": "79968", "url": "https://it.wikipedia.org/wiki?curid=1885286", "title": "Sentenza di proscioglimento", "text": "La sentenza di proscioglimento indica, nel diritto processuale penale italiano, la sentenza di non doversi procedere o la sentenza di assoluzione nei confronti dell'imputato.\n\u00c8 emessa al termine del dibattimento; in casi particolari, pu\u00f2 essere emessa immediatamente dopo la chiusura delle indagini preliminari, prima del dibattimento (cosiddetta \"sentenza anticipata di proscioglimento\").\nSentenza di non doversi procedere (art. 529 c.p.p.).\nIl giudice pronuncia sentenza di non doversi procedere, indicandone la causa nel dispositivo, se l'azione penale non doveva essere iniziata o non deve essere proseguita. Il giudice pronuncia sentenza di non doversi procedere anche quando la prova dell'esistenza di una condizione di procedibilit\u00e0 \u00e8 insufficiente o contraddittoria.\nSentenza di assoluzione (art. 530 c.p.p.).\nQuando il giudice si pronuncia nel merito e proscioglie l'imputato, emette una \"sentenza di assoluzione\". La causa di assoluzione, che deve essere specificata nel dispositivo, deve rientrare in una delle formule assolutorie tradizionali, di cui all'art. 530 c.p.p.:\nInoltre, il secondo e il terzo comma del predetto articolo stabiliscono rispettivamente che:\nCon la sentenza di assoluzione il giudice applica, nei casi previsti dalla legge, le misure di sicurezza.\nParticolarit\u00e0.\nDichiarazione di estinzione del reato (art. 531).\nIl giudice pronuncia sentenza di non doversi procedere, enunciandone la causa nel dispositivo, anche quando il reato \u00e8 estinto, o vi \u00e8 dubbio sull'esistenza di una causa di estinzione del reato.\nQuando ricorre una causa di estinzione del reato, ma dagli atti risulta evidente che il fatto non sussiste o che l'imputato non lo ha commesso o che il fatto non costituisce reato o non \u00e8 previsto dalla legge come reato, il giudice pronuncia sentenza di assoluzione con la formula prescritta (se ci\u00f2 avviene in udienza preliminare, il giudice pronuncia sentenza di non luogo a procedere con la formula prescritta).\nProvvedimenti sulle misure cautelari personali (art. 532).\nCon la sentenza di proscioglimento, il giudice ordina la liberazione dell'imputato in stato di custodia cautelare e dichiara la cessazione delle altre misure cautelari personali eventualmente disposte. La stessa disposizione si applica nel caso di sentenza di condanna che concede la sospensione condizionale della pena.\nObbligo della immediata declaratoria di determinate cause di non punibilit\u00e0 (art. 129).\nQuando ricorre una causa di estinzione del reato ma dagli atti risulta evidente che il fatto non sussiste o che l'imputato non lo ha commesso o che il fatto non costituisce reato o non \u00e8 previsto dalla legge come reato, il giudice pronuncia sentenza di assoluzione o di non luogo a procedere con la formula prescritta.\nProscioglimento prima del dibattimento (art. 469).\nSe l'azione penale non doveva essere iniziata o non deve essere proseguita, oppure se il reato \u00e8 estinto e se per accertarlo non \u00e8 necessario procedere al dibattimento, il giudice, in camera di consiglio, sentiti il pubblico ministero e l'imputato e se questi\nnon si oppongono, pronuncia sentenza inappellabile di non doversi procedere, enunciandone la causa nel dispositivo."}
{"id": "1885292", "revid": "124898788", "url": "https://it.wikipedia.org/wiki?curid=1885292", "title": "Grazio Maria Grazi", "text": "Biografia.\nSegretario e collaboratore di Federico Borromeo, fu umanista, poeta, bibliofilo, traduttore e cattedratico.\nInizi\u00f2 la sua attivit\u00e0 letteraria come poeta e epigrammista pubblicando nel 1584 \"Rime e versi latini sopra il ratto delle Sabine scolpito in marmo dall'eccellente Giambologna\" (Il suo nome si trova formulato anche come Gratia o Gratiamaria Gratii/j).\nProfondo conoscitore di greco, latino e spagnolo, tradusse e dette alle stampe con successo opere, teologiche e non, di Plutarco, Ribadeneyra, Villegas e Campiglia, tutte con numerose riedizioni posteriori. Spesso collaborava col fratello Sallustio, erudito traduttore anch'esso, che fu Rettore della Chiesa di Nervesa (Treviso).\nSacerdote, fino al 1596 fu docente presso il Seminario di Treviso come Maestro d'Humanit\u00e0, e poi presso quello di Milano al servizio di Federigo Borromeo, del quale in breve conquist\u00f2 la stima e l'amicizia, tanto da venire appellato \u201cnostro familiare\u201d. Divenne suo segretario e collaboratore strettissimo (come dimostra la copiosa corrispondenza conservata nella Biblioteca Ambrosiana, datata dal 1596 al 1625) per l'individuazione e l'acquisto di antichi testi e manoscritti destinati ad arricchire la costituenda Biblioteca, con la missione di ricercatore antiquario in particolare in Italia, ma con molti contatti pi\u00f9 remoti. Reper\u00ec ad esempio il manoscritto pergamenaceo del Virgilio miniato da Simone Martini, appartenuto e chiosato dal Petrarca, compreso il ricordo della morte di Laura. Condusse anche le trattative per l'acquisto della Biblioteca Pinelli.\nIl Manzoni ne \"I promessi sposi\" ricorda come il Borromeo, per fornire l'Ambrosiana di libri e manoscritti, \"sped\u00ec otto uomini, de' pi\u00f9 colti ed esperti che pot\u00e9 averne, a farne incetta\u2026\" ; il Grazi era uno di questi, delegato alle ricerche in tutta la penisola. Nel corso di questa sua attivit\u00e0 di ricercatore-bibliofilo ebbe anche un triennio di docenza presso l'Ateneo di Pisa come Professore di Greco e Latino e di Umane Lettere (1610-1613), richiesto espressamente dal granduca che lo rivoleva in Toscana. Ma in seguito, gi\u00e0 anziano e da sempre di salute cagionevole, prefer\u00ec ritornare al Nord, fra Venezia e Milano, e alla collaborazione con l'amato Cardinale, che gli assicur\u00f2 anche una pensione.\nFu ammesso all'esclusiva ed elitaria Accademia di Venezia assieme al senese Belisario Bulgarini, col quale peraltro ebbe una copiosa corrispondenza epistolare. Per ignoti motivi non accett\u00f2 mai, bench\u00e9 richiesto, la docenza nella sua patria senese. Anche il luogo e la data della sua morte sono sconosciuti. I fratelli Gratiamaria e Salustio Gratii lasciarono in eredit\u00e0 al Capitolo della Collegiata di Sinalunga la loro cospicua biblioteca."}
{"id": "1885293", "revid": "1935652", "url": "https://it.wikipedia.org/wiki?curid=1885293", "title": "Umberto IV da Pirovano", "text": "Biografia.\nUmberto IV, detto \"il Catalano\", era nato da una nobile famiglia patrizia milanese originaria della Brianza.\nDivenuto canonico a Monza, quindi suddiacono del Papa, nel maggio 1206 era stato nominato Cardinale diacono di Sant'Angelo in Pescheria. In giovent\u00f9 aveva studiato a Parigi e godeva di una certa fama nel campo degli studi teologici.\nNel novembre del 1206, l'arcivescovo di Milano Filippo I da Lampugnano rinunci\u00f2 e al proprio mandato e al suo posto venne nominato Uberto da Pirovano, che per\u00f2 si insedier\u00e0 solo l'11 aprile 1207 alla morte di Filippo.\nInnocenzo III ingiunse successivamente all'Arcivescovo di restituire alla congregazione dei Poveri Cattolici, staccati dall'eresia di Pietro Valdo (perci\u00f2 valdesi), una casa a Porta Orientale, sequestrata dal precedente arcivescovo Filippo I da Lampugnano per motivi di schieramento politico. I Poveri Cattolici, infatti, si erano scontrati pi\u00f9 volte con l'autorit\u00e0 ecclesiastica milanese, in quanto intrattenevano relazioni con la \"Credenza di Sant'Ambrogio\", fazione popolare al consiglio comunale di Milano. Questa casa si trovava presso l'attuale chiesa di San Celestino, in via Senato a Milano.\nMor\u00ec a Milano il 13 marzo 1211."}
{"id": "1885294", "revid": "110157", "url": "https://it.wikipedia.org/wiki?curid=1885294", "title": "Chiesa di Santa Maria (Affile)", "text": "La chiesa di Santa Maria \u00e8 sita ad Affile in provincia di Roma.\nStoria.\nLa chiesa risulta citata per la prima volta nel 1005, tuttavia risulta difficile datare con assoluta certezza la chiesa, ma, insieme alla Chiesa di San Pietro, pare essere una delle chiese pi\u00f9 antiche di Affile.\nUna seconda citazione, nel 1660, la definisce una chiesa parrocchiale sita extra muros e come luogo di sepoltura degli abitanti del \"castrum\".\nOra viene adibita alle funzioni solamente nelle principali festivit\u00e0 e solennit\u00e0.\nUn recente restauro ha riportato alla luce alcuni affreschi ricoperti da stucchi tra cui una \"Crocifissione tra santi\" e, presso l'altare, affreschi di santi.\nDescrizione.\nL'esterno \u00e8 in mattoni.\nL'interno \u00e8 suddiviso da varie arcate che scandiscono l'unica navata rettangolare.\nLe arcate risultano separate l'una dall'altra da spioventi lignei che ricalcano la forma del tetto.\nNel XVI secolo gli furono aggiunte le ultime sue serie di capriate lignee.\nIn fondo alla chiesa vi \u00e8 il presbiterio."}
{"id": "1885295", "revid": "1305772", "url": "https://it.wikipedia.org/wiki?curid=1885295", "title": "La battaglia d'Inghilterra", "text": ""}
{"id": "1885305", "revid": "767487", "url": "https://it.wikipedia.org/wiki?curid=1885305", "title": "Giulia (Gabry Ponte Remixes)", "text": "Giulia (Gabry Ponte Remixes) \u00e8 un singolo dell'anno 2003 del dj Maurizio Braccagni, in arte \"DJ Lhasa\", che include alcuni remix ufficiali di Gabry Ponte."}
{"id": "1885307", "revid": "269195", "url": "https://it.wikipedia.org/wiki?curid=1885307", "title": "Lars Frederiksen &amp; The Bastards", "text": ""}
{"id": "1885308", "revid": "767487", "url": "https://it.wikipedia.org/wiki?curid=1885308", "title": "La battaglia d'Inghilterra (film 1943)", "text": "La battaglia d'Inghilterra (\"The Battle of Britain\") \u00e8 un film del 1943 diretto da Anthony Veiller."}
{"id": "1885311", "revid": "767487", "url": "https://it.wikipedia.org/wiki?curid=1885311", "title": "Pochi dollari per Django", "text": "Pochi dollari per Django \u00e8 un film del 1966 diretto da Le\u00f3n Klimovsky.\nTrama.\nDjango \u00e8 un cacciatore di taglie sulle tracce di Trevor Norton, il rapinatore che ha svaligiato la banca di Abilene. Al suo arrivo a Rockstar viene scambiato per il nuovo sceriffo e lui non fa nulla per dimostrare il contrario. A Rockstar s'innamora anche di Sally, che per\u00f2 \u00e8 la figlia dell'uomo che lui dovrebbe uccidere."}
{"id": "1885313", "revid": "116426824", "url": "https://it.wikipedia.org/wiki?curid=1885313", "title": "Col de Sarenne", "text": "Il Col de Sarenne (1.999\u00a0m) \u00e8 un passo che collega Mizo\u00ebn all'Alpe d'Huez.\nCaratteristiche.\nIl colle \u00e8 situato nella regione \"Rh\u00f4ne-Alpes\", nel dipartimento \"Is\u00e8re\" ed \u00e8 raggiungibile da Mizo\u00ebn paese affacciato alle rive del bacino artificiale di \"Chambon\" a 1045\u00a0m. Dal paese si superano le gole del torrente \"Ferrand\", il comune di Besse-en-Oisans e il centro di \"Clavans Le Bas\" e \"Clavans Le Haut\". Proseguendo verso il colle si possono ammirare i ghiacciai de Les Deux Alpes e del Massiccio des \u00c9crins. Il versante dell'Alpe d'Huez ha inizio dall'altiporto dove fino alla sommit\u00e0 del colle l'asfalto cede il posto allo sterrato e a rudimentali scolatoi in pietra. La strada attraversa le \"Gorges des Sarenne\" dove termina la pista sciistica Sarenne. Il colle situato a 1.999\u00a0m \u00e8 un'alternativa per i ciclisti alla celeberrima ascesa dell'Alpe d'Huez, teatro di epiche sfide al Tour de France."}
{"id": "1885314", "revid": "166217", "url": "https://it.wikipedia.org/wiki?curid=1885314", "title": "Colle di Sarenne", "text": ""}
{"id": "1885326", "revid": "144796", "url": "https://it.wikipedia.org/wiki?curid=1885326", "title": "Filippo I da Lampugnano", "text": "Biografia.\nFilippo da Lampugnano proveniva da un'antica famiglia patrizia milanese e come tale si distinse subito come un deciso sostenitore della parte nobiliare; dal 1185 venne nominato arciprete della cattedrale milanese, succedendo a Milone da Cardano, divenuto arcivescovo della medesima sede.\nIl 14 luglio 1196 venne nominato arcivescovo di Milano, sede dalla quale si dimetter\u00e0 nel novembre 1206, cedendo il passo a Uberto da Pirovano.\nMorir\u00e0 a Milano l'anno successivo, il 10 aprile 1207."}
{"id": "1885327", "revid": "767487", "url": "https://it.wikipedia.org/wiki?curid=1885327", "title": "Swampsong", "text": "Swampsong \u00e8 il terzo album dei Kalmah, pubblicato nel 2003."}
{"id": "1885330", "revid": "1543377", "url": "https://it.wikipedia.org/wiki?curid=1885330", "title": "Scatman (Ski Ba Bop Ba Dop Bop)", "text": "Scatman (Ski Ba Bop Ba Dop Bop), meglio noto come Scatman, \u00e8 un singolo del cantante statunitense Scatman John, pubblicato il 30 novembre 1994 come primo estratto dal secondo album in studio \"Scatman's World\".\nEssa divenne il primo successo internazionale del cantante tra il 1994 e il 1995, nonostante fosse ormai 52enne, e il brano fu uno dei pi\u00f9 suonati nelle discoteche mondiali.\nIn Italia la canzone \u00e8 conosciuta per essere stata utilizzata come colonna sonora del film-commedia \"Selvaggi\" (1995) e per essere apparsa in un episodio di \"Beavis and Butt-head\".\nNel 1997 questa canzone fu la colonna sonora del film statunitense \"Niente da Perdere\" (con Tim Robbins e Martin Lawrence).\nEsistono due versioni del brano; una da 5' 12\" (su CD) e un'altra da 3' 30\" (suonata in radio, Radio Mix).\nLa canzone vuole essere un'esortazione ai giovani balbuzienti, proprio come il cantante, a non vergognarsi della propria condizione e a godersi la vita."}
{"id": "1885333", "revid": "122246", "url": "https://it.wikipedia.org/wiki?curid=1885333", "title": "Nazionale di pallavolo femminile del Brasile", "text": "La nazionale di pallavolo femminile del Brasile \u00e8 una squadra sudamericana composta dalle migliori giocatrici di pallavolo del Brasile ed \u00e8 posta sotto l'egida della Federazione pallavolistica del Brasile.\nRosa.\nSegue la rosa delle giocatrici convocate per il campionato sudamericano 2021."}
{"id": "1885335", "revid": "226458", "url": "https://it.wikipedia.org/wiki?curid=1885335", "title": "Saluva Narasimha Deva Raya", "text": "Saluva Narasimha Deva Raya (1485-1491) fu un imperatore dell'Impero Vijayanagara appartenente alla Dinastia Saluva. Fu patrono di Madhva, santo delvaishnavismo, autore del \"Ramabhyudayam\" in sanscrito. Patrocin\u00f2 anche il poeta kannada Kavi Linga.\nNel 1452, ottenne il titolo di \"Mahamandaleshwara\" di Chandragiri durante il regno di Mallikarjuna Raya. Suo padre Saluva Gunda fu il governatore di Chandragiri. \nDopo la morte di Virupaksha Raya II e l'incoronazione di Praudha Raya come nuovo monarca di Vijayanagara, l'immenso impero cadde nell'abbandono e nell'anarchia. Vedendo l'unica speranza per salvare il regno in un colpo di stato militare, Saluva Narasimha diede l'avvio alla dinastia Saluva alla guida dell'impero. \nCome re, Saluva Narashima cerc\u00f2 di espandere l'impero, anche se si trov\u00f2 continuamente ad affrontare difficolt\u00e0 causate dalle ribellarsi dei notabili. Nel 1491, perse Udayagiri in favore di Gajapati Kapilendra mentre i comandanti di Ummattur nella regione di Mysore, Saluvas di Hadavalli e Santharas di Karkala sulla regione costiera del Karnataka, e Srirangapatna e Sambetas di Peranipadu nel Cuddapah minacciarono costantemente l'impero. \nLa guerra di Saluva Narashima con i Gajapati contro Udayagiri nel 1489 si dimostr\u00f2 disastrosa e venne fatto prigioniero e successivamente rilasciato in cambio di perdite territoriali. Tuttavia, riusc\u00ec a conquistare i porti occidentali del Kannada tra cui Mangalore, Bhatkal, Honnavar e Bakanur. \nSaluva Narashima infine mor\u00ec nel 1491. Tuttavia, a quella data i suoi figli erano ancora troppo giovani per salire al trono. Per questo motivo i figli vennero lasciati alle cure di Narasa Nayaka, un fedele ministro e generale e dalla famiglia Tuluva."}
{"id": "1885340", "revid": "287204", "url": "https://it.wikipedia.org/wiki?curid=1885340", "title": "Amgun'", "text": "LAmgun' (in tunguso \u0410\u043c\u04c8\u0443\u043d; in nivkh \u04fc\u044b\u04c8\u0433\u0440) \u00e8 un fiume della Russia siberiana orientale (Territorio di Chabarovsk), affluente di sinistra dell'Amur.\nHa origine dall'unione dei due rami sorgentiferi Ajakit e Sudu, sul versante nordorientale dei monti della Bureja, scorrendo con direzione nordorientale per tutto il suo percorso e assumendo solo verso la foce direzione pi\u00f9 orientale; il maggiore affluente \u00e8 il Nimelen. Attraversa zone pochissimo popolate a causa del clima rigido, coperte dalla taiga e, soprattutto in alcuni tratti del medio e basso corso, interessate da estesi impaludamenti e da permafrost; nell'alto corso il fiume ha invece caratteristiche di corso d'acqua montano.\nL'Amgun' \u00e8 congelato, in media, da fine ottobre al principio di maggio; il regime tipico vede magre invernali e primaverili seguite da abbondanti piene nel periodo compreso fra giugno e settembre, risultato dell'influenza monsonica sul clima del bacino.\nIl fiume non incontra nessun centro urbano di rilievo in tutto il suo corso, vista la bassissima densit\u00e0 di popolazione delle regioni attraversate; \u00e8 navigabile nel medio e basso corso. La pi\u00f9 importante attivit\u00e0 economica lungo le sue sponde \u00e8 la pesca (salmone keta, salmone rosa, storione, carpa comune)."}
{"id": "1885342", "revid": "80339", "url": "https://it.wikipedia.org/wiki?curid=1885342", "title": "Amgun", "text": ""}
{"id": "1885349", "revid": "226458", "url": "https://it.wikipedia.org/wiki?curid=1885349", "title": "Thimma Bhupala", "text": "Thimma Bhupa fu, per un brevissimo periodo (1491), imperatore dell'Impero Vijayanagara, appartenente alla dinastia Saluva.\nFiglio di Saluva Narasimha Deva Raya, Thimma sal\u00ec al trono dopo la morte del padre nel 1491 ma venne subito ucciso da un comandante dell'esercito nel corso di un periodo di disordini politici a Vijayanagara. Gli succedette il fratello minore Narasimha Raya II."}
{"id": "1885352", "revid": "1104133", "url": "https://it.wikipedia.org/wiki?curid=1885352", "title": "The Howling (EP)", "text": "The Howling \u00e8 l'EP in edizione limitata della band olandese Within Temptation, pubblicato il 1\u00ba maggio 2007 solo negli USA.Il CD \u00e8 stato pubblicato insieme al singolo \"Frozen\", anche se tuttavia lo stesso \"The Howling\" \u00e8 considerato pi\u00f9 come un singolo estratto dall'album \"The Heart of Everything\" piuttosto che come un EP.\nIl video.\nNel 2005 i Within Temptation vengono invitati a collaborare con gli sviluppatori del MMORPG fantasy \"The Chronicles of Spellborn\". In occasione di questa collaborazione la band ha scritto il brano \"The Howling\" che \u00e8 stato scelto come colonna sonora del videogioco.\nInoltre \u00e8 stato pubblicato sul web un video promozionale per \"The Chronicles of Spellborn\", comprendente l'intera colonna sonora e la stessa cantante Sharon den Adel tra le sequenze.\nDopo la pubblicazione del nuovo EP per\u00f2, \u00e8 stato registrato un nuovo videoclip interamente dedicato al brano, ove scenari di luoghi luminosi ed armoniosi fanno contrasto ad altri oscuri e decadenti."}
{"id": "1885355", "revid": "226458", "url": "https://it.wikipedia.org/wiki?curid=1885355", "title": "Narasimha Raya II", "text": "Narasimha Raya II (1491-1505) fu imperatore dell'Impero Vijayanagara, appartenente alla dinastia Saluva.\nEra il secondo figlio dell'imperatore Saluva Narasimha Deva Raya. e sal\u00ec al potere dopo l'assassinio del fratello maggiore Thimma Bhupala. Anche se fu incoronato imperatore, il potere effettivo rimase nelle mani del comandante Tuluva Narasa Nayaka. Nel 1505, Narasimha Raya II venne assassinato a Penukonda dove era stato confinato da Tuluva Narasa Nayaka."}
{"id": "1885356", "revid": "754039", "url": "https://it.wikipedia.org/wiki?curid=1885356", "title": "Chiesa di Sant'Angelo supra cisternam", "text": ""}
{"id": "1885363", "revid": "1573940", "url": "https://it.wikipedia.org/wiki?curid=1885363", "title": "Chiesa delle Anime Sante del Purgatorio (Augusta)", "text": "La chiesa delle Anime Sante del Purgatorio si trova ad Augusta in provincia di Siracusa.\nStoria e descrizione.\nIl vero titolare della chiesa \u00e8 San Nicol\u00f2; la pala dell'altare maggiore raffigura infatti il santo con le anime del Purgatorio. La denominazione \"Anime Sante\" deriva dal fatto che vi risiedeva l\"'Arciconfraternita dei Bianchi\" sotto il titolo del \"Crocifisso e della Madonna del Suffragio\". I componenti, nobili, avevano tre compiti, uno era quello di suffragare l'anima dei defunti, il secondo consisteva nell'occuparsi dei condannati a morte, un altro compito era quello di sovvenire ai poveri.\nDopo la scomparsa dell\"'Arciconfraternita dei Bianchi\", la chiesa ospita ora la Confraternita della Madonna Odigitria.\nLa facciata dell'edificio sacro \u00e8 di un pregevole barocco, si dice disegno di Filippo Juvara. Il campanile, di un cattivo neoclassico blocca la slanciatezza della chiesa barocca, all'origine priva di campanile, costruito poi a met\u00e0 Ottocento. \nNel secondo dopoguerra si era pensato di cambiarlo con uno pi\u00f9 consono alla facciata.\nL'interno della chiesa \u00e8 abbastanza spoglio ma elegante. Di pregevole fattura la pala dell'altare maggiore da poco restaurata."}
{"id": "1885364", "revid": "287204", "url": "https://it.wikipedia.org/wiki?curid=1885364", "title": "Yao Junior Senaya", "text": ""}
{"id": "1885370", "revid": "113592377", "url": "https://it.wikipedia.org/wiki?curid=1885370", "title": "Umberto III da Terzago", "text": "Biografia.\nOriginario di una famiglia nobile di Terzago trasferitasi a Milano, Umberto III inizi\u00f2 la propria carriera ecclesiastica ricoprendo il ruolo di arciprete della cattedrale di Monza (carica che mantenne per un anno anche dopo essere asceso alla cattedra episcopale).\nEletto arcivescovo di Milano l'11 settembre 1195, si impegn\u00f2 subito attivamente nel proprio compito pastorale: l'anno successivo alla sua elezione croll\u00f2 il tiburio della Basilica di Sant'Ambrogio, che venne ben presto ripristinato per suo ordine. Poco dopo Guglielmo da Pomo, sempre per ordine di Umberto III, ricostru\u00ec il pulpito che era rimasto danneggiato dal crollo del tiburio, usando i pezzi precedenti e integrandoli con nuovi.\nIl suo periodo di governo della diocesi, fu ad ogni modo breve, in quanto mor\u00ec a Milano il 15 giugno 1196, lasciando come legato testamentario la celebrazione annuale di una messa funebre in onore della sua anima da celebrarsi nel Duomo di Milano grazie ai proventi dei suoi possedimenti nella campagna lombarda, a Bestazzo (oggi frazione del comune di Cisliano)."}
{"id": "1885371", "revid": "88740", "url": "https://it.wikipedia.org/wiki?curid=1885371", "title": "Palin", "text": ""}
{"id": "1885377", "revid": "124123", "url": "https://it.wikipedia.org/wiki?curid=1885377", "title": "Abibo di Edessa", "text": "Nel 322, a seguito di una persecuzione contro i cristiani, fu arrestato e, dopo essere rimasto insensibile a minacce e torture durante l'interrogatorio, fu condannato ad essere arso vivo. Il suo emblema \u00e8 rappresentato da una palma.\nNel volume \"BET GEMAL\" di Andrzej Strus si racconta il rinvenimento delle prime dimore dei santi Stefano, Gamaliele, Nicodemo e Abibo, in Terra Santa.\nLe spoglie di Sant'Abibo, assieme a quelle di Gamaliele e Nicodemo, furono trovate dai Pisani durante la prima crociata. Per volere dell'Arcivescovo Daiberto furono poste nel Duomo di Pisa.\nNei Musei Vaticani sono conservate otto tavole di Bernardo Daddi chiamate \"Storie di Santo Stefano\", una delle quali raffigura il \"Ritrovamento dei corpi dei Santi Luciano, Abibo, Nicodemo e Stefano\"."}
{"id": "1885378", "revid": "123227776", "url": "https://it.wikipedia.org/wiki?curid=1885378", "title": "Pontificio Istituto di Studi Arabi e d'Islamistica", "text": "Il Pontificio istituto di Studi arabi e d'islamistica (in latino \"Pontificium Institutum Studiorum Arabicorum et Islamicorum\"), talvolta indicato con l'acronimo PISAI, \u00e8 un istituto universitario della Chiesa cattolica con sede a Roma.\nStoria.\nL'istituto fu fondato come sezione dell'IBLA ovvero \"Institut des belles lettres arabes\" sorto a Tunisi nel 1926 per iniziativa dei Missionari d'Africa noti anche come \"Padri Bianchi\".\nNel 1949 si decise di separare l'insegnamento dalle altre attivit\u00e0 dell'IBLA e nacque cos\u00ec a Manouba una casa di studi in cui venivano insegnate la lingua araba e le scienze islamiche. In seguito, con decreto della S. Congregazione de' seminari e universit\u00e0, in data 19 marzo 1960, la casa fu elevata a Pontificio istituto di Studi orientali. Nel 1964 l'Istituto fu trasferito a Roma ove fu necessario assumere la nuova denominazione \"Pontificio istituto di Studi arabi\" per evitare la confusione con il \"Pontificio istituto orientale\" gi\u00e0 esistente nella citt\u00e0. Dal 1966 l'Istituto pot\u00e9 conferire licenze di Studi arabi e islamici al termine, mentre nel 1967 per volont\u00e0 di papa Paolo VI, l'Istituto fu ubicato nei locali in una parte del palazzo di S. Apollinare.\nLe lingue sole d'insegnamento furono per lungo tempo l'arabo e il francese; una sezione anglofona fu creata nel 1972 a seguito di numerose richieste. Successivamente, per motivi tecnici, l'Istituto divise i corsi in due espressioni linguistiche: francese e inglese."}
{"id": "1885390", "revid": "367445", "url": "https://it.wikipedia.org/wiki?curid=1885390", "title": "Il lupo della palude", "text": "Il lupo della palude (\"The Werewolf of Fever Swamp\") \u00e8 il quattordicesimo libro della serie horror per ragazzi \"Piccoli brividi\", scritta da R. L. Stine.\nTrama.\nGrady Tucker, sua madre, suo padre Micheal e sua sorella Emily si trasferiscono in una casa malmessa vicino alla Palude della Febbre. Grady fa amicizia con un ragazzo del luogo, Will Blake, e i due iniziano ad esplorare la Palude assieme. Nella palude trovano un uomo, detto l'\"Eremita della palude\", che Cassie, una coetanea di Will e Grady, accusa di essere un lupo mannaro. \nNel frattempo, di notte si odono sinistri ululati, e la mattina seguente vengono ritrovati alcuni animali morti. Grady convince i suoi genitori a fargli tenere un grosso cane che ha trovato nella palude, e che ha chiamato Wolf, ma quando le morti di animali aumentano Micheal (credendo che il colpevole sia proprio Wolf) decide che \u00e8 il caso di allontanarlo. Grady, tuttavia, riesce a far scappare l'animale in tempo.\nQuella notte, Grady sente di nuovo i misteriosi ululati e decide di esplorare la Palude della Febbre per fare luce sulla faccenda. Qui incontra Will e lo osserva trasformarsi in un lupo, sotto la luna piena. Il lupo mannaro morde Grady, ma quest'ultimo viene salvato dal fortuito intervento di Wolf, che attacca e uccide il mostro. Micheal, sapendo che Wolf ha salvato la vita a Grady, permette a quest'ultimo di tenerlo. Tutto sembra essersi concluso per il meglio. \nMa Will, mordendo Grady, gli ha trasmesso la maledizione della licantropia. Durante la successiva luna piena, Grady si trasforma a sua volta in un lupo mannaro, e assieme a Wolf scorrazza per la Palude della Febbre.\nEpisodio TV.\nCome spesso accade nella trasposizione TV dei Piccoli brividi, la trama dell'episodio \u00e8 tendenzialmente diversa da quella del libro. Il finale \u00e8 diverso, visto che Grady non \u00e8 visto trasformarsi in lupo, ma solo ululare alla luna. Inoltre, il nome di Wolf cambia in Vandalo, e il personaggio di Cassie O'Rourke \u00e8 assente.\nCome in altri episodi, anche in questo R. L. Stine fa una breve apparizione per introdurre la storia.\nInoltre durante la prima apparizione del lupo mannaro la bestia si manifesta presso Emily, la sorella del protagonista e sua madre le quali scampano quasi per miracolo."}
{"id": "1885392", "revid": "144796", "url": "https://it.wikipedia.org/wiki?curid=1885392", "title": "Milone da Cardano", "text": "Biografia.\nRampollo di una nobile famiglia originaria di Cardano al Campo e trasferitasi poi a Milano, Milone studi\u00f2 con tutta probabilit\u00e0 legge all'Universit\u00e0 di Bologna ed inizi\u00f2 la propria carriera ecclesiastica poco dopo come suddiacono. Divenuto sacerdote prima del dicembre del 1150, ottenne in contemporanea anche il titolo di canonico della chiesa metropolitana e quindi quello di arciprete della cattedrale milanese, grazie alla sua particolare vicinanza all'arcivescovo Umberto I da Pirovano. Presenzi\u00f2 nel settembre 1162 al fianco di papa Alessandro III ed all'arcivescovo milanese Galdino della Sala a Tours per il concilio dove rimase per un totale di tre anni, facendo ritorno a Milano nel settembre del 1165.\nNel 1170 venne nominato su pressione dell'arcivescovo Galdino al ruolo di vescovo di Torino, ma nel contempo ottenne di continuare a rivestire l'incarico di arciprete della metropolitana milanese ove continu\u00f2 a soggiornare frequentemente. In accordo con il comune di Torino, riafferm\u00f2 la sua giurisdizione su Alpignano, Chieri e Rivoli con la presenza in loco di vassalli vescovili, cos\u00ec da arginare le mire espansionistiche del conte Umberto III di Savoia. Attorno al 1170 fond\u00f2 il monastero di Santa Maria di Confiento, nel territorio di None.\nIl 5 dicembre 1187 venne nominato arcivescovo di Milano, succedendo al defunto Uberto Crivelli che aveva voluto conservare la cattedra milanese anche dopo l'elezione al soglio pontificio per una serie di conflitti che aveva in atto proprio con Milone.\nMor\u00ec a Milano il 16 agosto 1195. Fu sepolto nella Basilica di Santa Maria Jemale, presso il pulpito."}
{"id": "1885395", "revid": "267975", "url": "https://it.wikipedia.org/wiki?curid=1885395", "title": "Diocesi di Bisarchio", "text": ""}
{"id": "1885401", "revid": "3082", "url": "https://it.wikipedia.org/wiki?curid=1885401", "title": "Flavio Nevitta", "text": ""}
{"id": "1885406", "revid": "767487", "url": "https://it.wikipedia.org/wiki?curid=1885406", "title": "Paul Rideout", "text": "Carriera.\nClub.\nDebutta nella massima divisione inglese nella stagione 1983-1984 con la maglia dell', che indossa per due stagioni; si mette particolarmente in luce nell'ultima, nella quale segna 14 gol.\nCon queste premesse viene tesserato dal presidente Vincenzo Matarrese nel neopromosso ; con lui arriva, per la cifra complessiva di 1,5 miliardi di lire anche il compagno di squadra Gordon Cowans. Rideout, che si contende con Mark Hateley un posto in nazionale, debutta nell'incontro di Coppa Italia contro l', durante il quale mette a segno il suo primo gol ufficiale in Italia. In campionato si sblocca invece alla terza giornata, realizzando una doppietta nella vittoria per 2-0 sulla , e segna anche nelle due successive gare contro e . Da qui a fine stagione segna per\u00f2 solo altri due reti in 28 presenze, e i \"Galletti\" di Bruno Bolchi retrocedono. Rimane in Puglia anche nell'annata seguente, segnando 10 reti; tra queste si ricorda la doppietta all' realizzata in 1 minuto, la pi\u00f9 veloce del calcio italiano, tuttavia la squadra, che ha ora Enrico Catuzzi in panchina, non va oltre il nono posto. L'inglese decide di rimanere, nonostante le offerte ricevute, anche nella stagione successiva per tentare nuovamente la promozione; realizza per\u00f2 7 gol, e il Bari si ferma al settimo posto.\nRideout torna in patria nel 1988, venendo ingaggiato prima dal , poi dal , e in mezzo c'\u00e8 anche una breve parentesi nella suo primo club, lo . Dopo un breve passaggio in Scozia nei passa quindi all', con cui realizza il gol della vittoria (1-0) sul nella finale della FA Cup 1994-1995.\nPrima di concludere la carriera gioca anche in Cina e negli Stati Uniti.\nNazionale.\nConta sei presenze ed un gol nella Nazionale di calcio dell'Inghilterra Under-21."}
{"id": "1885409", "revid": "119228543", "url": "https://it.wikipedia.org/wiki?curid=1885409", "title": "Warren Cann", "text": "L'uso della batteria elettronica, spesso utilizzata in quel periodo dai gruppi new wave, lo vide tra gli alfieri del genere con un proprio personale stile che alternava con la batteria acustica.\nBiografia.\nWarren Cann nasce a Victoria, in Canada il 20 maggio 1950 da genitori inglesi. Si trasferisce in Inghilterra da ragazzo, dove inizia a suonare la batteria in diversi progetti punk. \nUltravox.\nNel 1973 fonda gli Ultravox insieme a John Foxx, Chris Cross e Stevie Shears. Billy Currie si aggiunger\u00e0 al gruppo l'anno successivo. Oltre alla batteria, Cann suona i sintetizzatori e la chitarra, ed \u00e8 un'abile seconda voce. Gli \u00e8 stato chiesto in un'intervista se il gruppo avesse mai pensato a lui come nuovo cantante dopo l'abbandono di Foxx: Cann ha negato, ma nonostante ci\u00f2 la sua voce pu\u00f2 essere ascoltata in numerosi brani del gruppo, caratterizzata da un tono molto profondo e appartenente al registro basso, anche se alcune occasioni ha raggiunto tonalit\u00e0 pi\u00f9 alte (ad esempio nei cori di \"Vienna\", \"Passing Strangers\", \"Your Name (Has Sleeped My Mind Again)\", \"Reap The Wild Wind\" e \"We Came To Dance,\" oppure nel ritornello di \"Rage In Eden\" nel quale ha prestato la voce solista). Oltre ad essere la seconda voce del gruppo (insieme a Chris Cross e, raramente, Billy Currie) egli ha prestato prestando anche la voce solista nei brani \"Mr.X, Paths And Angles, Break Your Back, The\" \"Thin Wall\" (ritornello e voce p pre-ritornelloel refrain), \"Stranger Within\" (in alternanza con Ure), \"Rage In Eden\" (ritornello), \"The Voice\" (coro del ritornello, insieme a Cross) e \"We Came To Dance\" (voce parlata nel bridge), ed \u00e8 il principale compositore di numerosi brani della band. Ha scritto anche 2/3 dei testi dell'album Vienna (con l'eccezione dei brani \"Passing Strangers\", \"Vienna\" e \"Western Promise\" scritti da Ure).\nAbbandono e reunion del gruppo.\nWarren Cann lascia gli Ultravox a seguito ad incomprensioni con Midge Ure, e punti di vista differenti rispetto al resto della band. Diversi anni dopo la sua uscita dal gruppo, Midge Ure ha dichiarato in un'intervista di essersi profondamente pentito del suo comportamento nei confronti di Cann, definendo il suo licenziamento come ingiusto e ingiustificato, frutto di miseri disaccordi e tensioni mal riposte a causa del troppo successo, ed \u00e8 stato come \"tagliare la vena giugulare della band\", causando il successivo fallimento e scioglimento del gruppo; a seguito della riunione del 2008, che ha ricostituito la band originale con tutti gli storici componenti, Ure ha dichiarato di essere felice di aver potuto finalmente rivederlo e abbracciarlo dopo 23 anni. Il tastierista Billy Currie ha speso parole positive nei confronti del batterista, ricordando comunque che Warren \u00e8 il membro del gruppo a cui era ed \u00e8 pi\u00f9 legato, e dicendo di sentirsi anche lui in parte responsabile del suo licenziamento dal gruppo nonostante non fosse del tutto d'accordo. Anche il bassista Chris Cross ha dichiarato di non essere stato pienamente d'accordo con il suo licenziamento, nonostante anche lui come gli altri avesse \"votato\" a favore. \nNel 2011, in vista del nuovo album, Billy Currie dichiara cos\u00ec il ritorno di Warren in studio: \"Warren ha la sua vita a Los Angeles, \u00e8 pienamente d'accordo sul nuovo progetto. \u00c8 pienamente d'accordo. E cos\u00ec verr\u00e0 chiaramente coinvolto nell'album\". Cann prende parte insieme al resto del gruppo alle registrazioni dell'album Brilliant, ma questa volta non firmer\u00e0 canzoni in maniera ufficiale, seppure Currie e Ure hanno dichiarato che Warren ha dato diversi consigli su alcune melodie, tra cui \"Hello\", \"Live\", \"Brilliant\" e \"Satellite.\" \nVita privata.\n\u00c8 nato a Victoria, nella Columbia Britannica, da genitori inglesi.\nSi \u00e8 sposato con Alison il 19 Agosto 1995, dopo essersi trasferiti a Los Angeles dove attualmente vivono.\nIl membro degli Ultravox a cui \u00e8 pi\u00f9 legato \u00e8 Billy Currie, oltre ad essere stato l'unico con cui si \u00e8 incontrato alcune volte dopo lo scioglimento del gruppo."}
{"id": "1885411", "revid": "20654", "url": "https://it.wikipedia.org/wiki?curid=1885411", "title": "Sede titolare di Bisarcio", "text": "Bisarcio (in latino: \"Bisarchiensis\") \u00e8 una sede titolare della Chiesa cattolica.\nStoria.\nLa diocesi di Bisarcio \u00e8 attestata per la prima volta nella seconda met\u00e0 dell'XI secolo. Soppressa l'8 dicembre 1503, il suo territorio venne accorpato a quello della diocesi di Alghero. Fu restaurata il 9 marzo 1803 da papa Pio VII, e nel 1915 mut\u00f2 il nome in diocesi di Ozieri, citt\u00e0 dove i vescovi avevano posto la loro sede fin dall'epoca della restaurazione.\nDal 1997 Bisarcio \u00e8 annoverata tra le sedi vescovili titolari della Chiesa cattolica; dal 18 settembre 2021 il vescovo titolare \u00e8 Ram\u00f3n Salazar Estrada, vescovo ausiliare di Guadalajara."}
{"id": "1885415", "revid": "834", "url": "https://it.wikipedia.org/wiki?curid=1885415", "title": "Omar ibn Abd al-Aziz", "text": ""}
{"id": "1885420", "revid": "409435", "url": "https://it.wikipedia.org/wiki?curid=1885420", "title": "Algisio da Pirovano", "text": "Biografia.\nAlgisio era nato dalla nobile famiglia dei Pirovano di Milano che gi\u00e0 aveva avuto tra le proprie schiere un arcivescovo milanese e un altro seguir\u00e0 a breve distanza, oltre a molti altri uomini di Chiesa.\nAlla morte dell'arcivescovo San Galdino, si era creata una situazione di profonda incertezza su chi avrebbe dovuto occupare la cattedra episcopale: inizialmente sembr\u00f2 che la scelta dovesse ricadere sull'arcidiacono Uberto Crivelli, ma infine si opt\u00f2 per il cimiliarca e cancelliere Algisio Pirovano, ritenuto il pi\u00f9 adatto. Venne cos\u00ec nominato alla cattedra meneghina il 2 luglio 1176.\nIl 24 luglio 1177 a Venezia venne siglata l'omonima pace tra l'imperatore ed il papa, che pose momentaneamente fine alle lotte per le investiture, con una tregua di sei anni fra comuni e Sacro Romano Impero. Ad ogni modo, dopo non molto tempo, Alessandro III decise di riaprire le trattative, fatto che incrin\u00f2 i suoi rapporti con l'arcivescovo Algisio, nella cui diocesi da tempo la popolazione soffriva della piaga della lotta per le investiture.\nL'arcivescovo di Milano era a quell'epoca presente a Venezia e, secondo alcune fonti, al ritorno dalla citt\u00e0 lagunare, avrebbe fondato una prima chiesa intitolata al santo patrono veneto, che sarebbe poi divenuta la moderna chiesa di San Marco.\nIl 3 novembre 1178 si nota ancora una sua assenza dalla sede episcopale milanese, in quanto un sacerdote di nome Guglielmo, suo fido ed a suo nome, ha il compito di ricevere la cessione di certi diritti privati sulla braida del Guercio di Baggio.\nUna sua presa di posizione nell'amministrazione della diocesi si ha qualche anno dopo: nel 1182 Algisio da Pirovano depone il vescovo Guala di Vercelli per cattiva gestione dei beni della Chiesa e lo sostituisce con il milanese Uberto Crivelli.\nNel 1184 il Priore dell'ospedale di San Barnaba in Brolo di Milano ottiene dall'arcivescovo Algisio di poter adibire a cimitero l'area antistante la Basilica di Santo Stefano in Brolo.\nMor\u00ec a Milano il 29 marzo 1182, venendo succeduto dal fidato Uberto Crivelli, che verr\u00e0 in seguito nominato pontefice con il nome di Urbano III."}
{"id": "1885421", "revid": "2039709", "url": "https://it.wikipedia.org/wiki?curid=1885421", "title": "David Chase", "text": "Biografia.\nDavid Chase \u00e8 discendente da una famiglia italiana. Fu suo padre ad americanizzare il cognome DeCesare in Chase. \u00c8 principalmente noto al grande pubblico per essere il creatore della pluripremiata serie televisiva \"I Soprano\", a cui ha lavorato anche come sceneggiatore e regista (nel primo episodio e nell'acclamato e controverso episodio finale). \u00c8 il padre dell'attore Mark Chase e di Michele DeCesare, che ha preso parte alla serie di Chase interpretando Hunter, personaggio secondario e migliore amica di Meadow Soprano.\nPremi principali.\nPer le sceneggiature, soprattutto per \"I Soprano\", Chase ha ricevuto i pi\u00f9 alti riconoscimenti televisivi americani, a volte assieme ad altri scrittori. Tra i principali:\n\u00c8 stato in totale candidato 23 volte agli Emmy, dal 1974 al 2007, in veste di sceneggiatore, regista o produttore."}
{"id": "1885422", "revid": "767487", "url": "https://it.wikipedia.org/wiki?curid=1885422", "title": "Abo di Tiflis", "text": "Biografia.\nNel 776 lasci\u00f2 Baghdad per la Georgia, dove intraprese lo studio della Bibbia e dei primi rudimenti della religione cristiana. Ader\u00ec molto presto alla fede cattolica e, a seguito di persecuzioni, inizi\u00f2 una lunga serie di peregrinazioni nelle terre settentrionali.\nDecise poi di rientrare in patria nonostante fosse considerato dagli arabi un infedele. Si stabil\u00ec a Tiflis (odierna Tbilisi), dove rimase tre anni, vivendo della carit\u00e0 e acquistandosi fama di perfetto cristiano.\nIl rifiuto di abiurare la sua fede procur\u00f2 la sua condanna a morte e lo strazio della salma, che fu in parte arsa e in parte dispersa nelle acque del fiume Mtkvari.\nSecondo la tradizione, una colonna di fuoco indic\u00f2 ai cristiani il luogo in cui si trovavano, casualmente raccolti nella melma, i resti del santo. Sul luogo del martirio fu eretta una cappella."}
{"id": "1885424", "revid": "1305772", "url": "https://it.wikipedia.org/wiki?curid=1885424", "title": "X10 (standard)", "text": "X10 \u00e8 uno standard industriale aperto e internazionale per la comunicazione tra dispositivi elettronici per la domotica. Usa principalmente una tecnica di trasmissione dei dati su linee elettriche (in italiano \"onde convogliate\", in inglese PLC - Power Line Communication) per segnalazione e controllo. \u00c8 anche definito un trasporto basato su radio.\nAnche se esistono alternative con larghezza di banda superiore, tra cui KNX (konnex), INSTEON, BACnet e LonWorks, X10 rimane popolare in ambiente domestico con milioni di unit\u00e0 in uso in tutto il mondo, economico e vitale grazie alla continua introduzione di nuovi componenti sul mercato.\nStoria.\nX10 \u00e8 nato nel 1975 dalla Pico Electronics di Glenrothes in Scozia con lo scopo di controllare apparecchiature tramite la stessa linea di alimentazione a 110VCA o 220VCA.\nNel 1974 la Pico Electronics fu incaricata dalla BSR (un'industria che lavorava nell'ambito HiFi e musicale) di progettare uno dei componenti per un giradischi innovativo, in seguito progettarono assieme uno dei primi telecomandi (funzionante ad ultrasuoni) che fu applicato a comando dei fari di illuminazione negli spettacoli. In un solo anno, allo stesso scopo, nasce X10 e la relativa X10 Ltd, societ\u00e0 con la partecipazione delle due aziende.\nNel 1978 X10 era maturo e cominciarono ad essere disponibili moduli a blister nei negozi di elettronica. Negli anni '80 migliaia di appassionati iniziarono a fare sperimentazione con tutti i computer disponibili, Apple II, Mac, DOS, Windows. Nel 1984 nasce X10 (USA) Inc da cui nasce nel 1989 il primo sistema di sicurezza X10.\nPanoramica sul funzionamento delle onde convogliate.\nLe apparecchiature X10 comunicano tra di loro comandi o dati digitali - attraverso l'impianto elettrico, lo stesso che in una casa alimenta lampadari ed elettrodomestici.\nIl segnale digitale viene modulato sotto forma di impulsi su una portante a 120 kHz. La trasmissione avviene quando la semionda della corrente alternata passa per lo zero. Come noto, l'alimentazione elettrica viene fornita con un'onda sinusoidale che - a seconda del paese - oscilla a una frequenza di 50 o 60\u00a0Hz; ad ogni passaggio per lo zero viene trasmesso un bit; per cui la velocit\u00e0 di trasmissione - salvo intoppi - \u00e8 di 100 o 120 bps.\nI dati vengono generalmente trasmessi da un modulo di comando verso un modulo attuatore e consistono di due parti: un indirizzo; e un comando. Moduli attuatori avanzati possono - su interrogazione del modulo comando - trasmettere una risposta di stato che potrebbe essere un semplice \"off\" / \"on\" oppure un valore come un livello \"dimmer\" o una temperatura o ancora una lettura di un altro sensore.\nI dispositivi X10 sono generalmente da inserire nelle prese di corrente, la spina fuoriesce dalla parte posteriore (allo stesso modo del caricabatterie del telefonino) mentre nella parte anteriore si trovano le regolazioni (indirizzo del modulo e altro) e le prese di uscita a cui per esempio si pu\u00f2 collegare una lampada a piantana o un televisore o un altro elettrodomestico da comandare. Recentemente sono comparsi sul mercato per\u00f2 anche dispositivi pi\u00f9 compatti, moduli di comando che possono trovare posto incassati al posto dei moduli interruttori a muro e nelle coppette dei lampadari.\nLa frequenza relativamente alta della portante X10 non disturba le normali apparecchiature collegate alla rete elettrica, al contrario \u00e8 importante tenere in considerazione che non passa attraverso i trasformatori o tra una fase e l'altra di un impianto multifase, in questi casi \u00e8 possibile utilizzare - tra una linea e l'altra - un accoppiatore passivo - composto da condensatori - oppure un accoppiatore X10 attivo - che \u00e8 un vero e proprio ripetitore. I vecchi ripetitori X10 (analogici) - prevedendo un utilizzo in un impianto trifase - per consentire un aggancio in fase dei segnali, per ogni bit ricevuto, provavano a trasmetterlo tre volte a distanza di un sesto di ciclo emettendolo effettivamente quando centrato con il passaggio per lo zero.\nSe fosse necessario impedire la fuoriuscita del segnale X10 dall'area locale, cos\u00ec da evitare che i comandi interferiscano con i moduli di un vicino di casa, \u00e8 possibile inserire un filtro induttivo che attenua i segnali in ingresso e in uscita.\nIl protocollo.\nIndipendentemente dalla portante fisica, i pacchetti trasmessi con il protocollo di controllo X10 consistono di 4 bit per indicare un \"house code\", seguiti da uno o pi\u00f9 gruppi di 4 bit a designare il codice dell'unit\u00e0 , e a chiudere un comando sempre di 4 bit. Al fine di rendere la configurazione pi\u00f9 facile all'utilizzatore, l\"'house code\" viene selezionato come una lettera da \"A\" a \"P\", mentre il codice dell'unit\u00e0 come un numero da 1 a 16.\nAl momento dell'installazione, ogni dispositivo sotto controllo \u00e8 configurato con uno dei 256 indirizzi possibili (16 \"house code\" x 16 codici dei unit\u00e0); ogni dispositivo reagisce ai comandi specificatamente inviatigli, o anche a \"broadcast\".\nIl protocollo potrebbe trasmettere un messaggio che dica \"seleziona A3\", seguito da \"accensione\". \u00c8 permesso indirizzare molteplici unit\u00e0 prima di dare il comando, in modo da avere effetto contemporaneamente. Ad esempio, \"seleziona A3\", \"seleziona A15\" \"seleziona A4\" e infine \"accendi\" fa s\u00ec che le unit\u00e0 \"A3\", \"A4\" e \"A15\" si accendano tutte.\nSi noti che non sono poste restrizioni, eccetto magari considerazioni relative ai vicini, all'utilizzo di pi\u00f9 \"house code\" all'interno della stessa casa. Il comando \"accendi tutte le luci\" e \"spegni tutte le unit\u00e0\" avr\u00e0 effetto esclusivamente su un singolo \"house code\", per cui usarne molteplici comporta dividere i dispositivi in zone separate.\nList dei comandi:\nDettagli sullo strato fisico del protocollo a onde convogliate.\nNel caso di portante fisica su linee di alimentazione in corrente alternata a 60 Hz, un bit pari a 1 \u00e8 rappresentato da un \"burst\" di durata pari a 1 ms a 120\u00a0kHz nel momento in cui l'onda attraversa lo zero (nominalmente a 0\u00b0, ma effettivamente entro 200 formula_1s), immediatamente seguito dall'assenza di un impulso. Un bit pari a 0 \u00e8 rappresentato dall'assenza dei 120\u00a0kHz durante l'attraversamento, immediatamente seguita dalla presenza di un impulso. Tutti i messaggi sono inviati due volte per ridurre la possibilit\u00e0 di riceverne di spuri. Tenendo conto della ritrasmissione, del controllo di linea, ecc., la velocit\u00e0 si aggira intorno ai 20 bit/s, cos\u00ec lenta che la tecnologia resta confinata all'accensione e spegnimento di dispositivi o altre operazioni molto semplici.\nAl fine di permettere di identificare l'inizio, ogni pacchetto dati inizia con la sequenza 1110. Subito dopo si trova l\"'house code\" (A-P) e quindi un codice di funzione. Questo ha come scopo di specificare il codice di unit\u00e0 (1-16) o un comando, con la selezione tra i due modi determinata dall'ultimo bit: 0 nel primo caso e 1 nel secondo. La sequenza formata da 1110, un \"house code\" e un codice di funzione rappresenta il minimo pacchetto dati X10 valido.\nOgni pacchetto dati \u00e8 inviato due volte per assicurare che il ricevitore lo capisca nonostante il rumore, per ridondanza, affidabilit\u00e0 e tenere conto dei ripetitori di linea.\nOgni volta che i dati cambiano da un indirizzo a un altro, da un indirizzo a un comando o da un comando a un altro, i pacchetti dati devono essere intervallati da almeno 6 attraversamenti dello zero (o 000000). Questa sequenza effettua il \"reset\" dell'hardware del decodificatore.\nIl protocollo su portante radio.\nAl fine di permettere il funzionamento di tastierini senza fili, interruttori remoti e simili, \u00e8 stato definito anche un protocollo radio, operante alla frequenza di 310 MHz negli Stati Uniti e 433\u00a0MHz in Europa. I dispositivi inviano pacchetti dati che sono molto simili a quelli che vengono scambiati su linee di alimentazione. Un ricevitore radio si occupa di tradurre i pacchetti dalla modalit\u00e0 radio a quella a onde convogliate.\nTra i dispositivi disponibili che usano questo protocollo si possono trovare:\nModuli di dispositivo.\nA seconda del carico da controllare, si devono usare moduli differenti. Nel caso di lampadine a incandescenza si pu\u00f2 scegliere un modulo per lampada o una presa da muro. Questi controllano la potenza mediante un interruttore TRIAC allo stato solido e sono in grado di attenuare la luce. Sono quasi totalmente silenziosi quando operano, e pensati per carichi che vanno da 40 a 500 watt.\nPer altri tipi di carico, come lampade fluorescenti, lampade a scarica o elettrodomestici, il TRIAC non risulta adatto ed \u00e8 necessario un modulo da elettrodomestico, che controlla la potenza mediante un relay. Negli Stati Uniti questi moduli sono generalmente indicati per carichi sino a 15 ampere (1800 W a 120 V).\nMolti moduli di dispositivo offrono la possibilit\u00e0 di essere controllati localmente. Se il modulo \u00e8 spento, usando l'interruttore lo si pu\u00f2 accendere senza che sia necessario un controllore X10. I moduli interruttori da muro non \u00e8 detto che lo permettano.\nAlcuni moduli interruttori da muro permettono \"l'attenuazione locale\". Di solito, il pulsante sull'interruttore offre solamente la possibilit\u00e0 di accendere e spegnere, senza variare l'intensit\u00e0 della luce. Se questo \u00e8 possibile, la pressione sul pulsante fa s\u00ec che la lampada vari lungo tutto l'arco della propria luminosit\u00e0.\nModuli di fascia alta dispongono di caratteristiche avanzate, come la programmabilit\u00e0 sui livelli, la personalizzazione del \"fade\", l'abilit\u00e0 di trasmettere comandi quando vengo usati (cosiddetti dispositivi a due vie), e supporto \"scene\".\nEsistono moduli sensore che riportano temperatura, luce, infrarosso, movimento o apertura e chiusura di contatti. Tra i moduli dispositivo si elencano termostati, sirene d'allarme e controllori per interruttori a basso voltaggio.\nControllori.\nI controllori X10 vanno da modelli estremamente semplici a modelli molto sofisticati. I primi sono messi per controllare dispositivi X10 con 4 indirizzi consecutivi (1-4 oppure 5-8). Un controllore tipicamente include i seguenti pulsanti:\nControllori pi\u00f9 sofisticati possono controllare pi\u00f9 unit\u00e0 e/o eseguire funzioni preprogrammate a ore specifiche del giorno. Sono disponibili anche unit\u00e0 che utilizzano rivelatori di movimento passivi a infrarossi o a fotocellule per accendere o spegnere le luci basandosi su condizioni all'esterno.\nInfine, unit\u00e0 ancora pi\u00f9 complesse completamente programmabili oppure usare un programma eseguite in un computer. Sistemi come questi sono in grado di eseguire eventi multipli a momenti selezionati, rispondere a eventi generati da sensori esterni ed eseguire con la pressione di un singolo pulsante un'intera \"scena\", accendendo luci, impostando i livelli di luminosit\u00e0. Esistono programmi di controllo che girano sotto Microsoft Windows, Macintosh e Linux.\nSono disponibili anche sistemi anti-effrazione. In questi il controllore usa il protocollo X10 oppure collegamenti ordinari al fine di interrogare un numero di sensori remoti connessi a porte, finestre e altre punti d'accesso. Poi si pu\u00f2 usare il protocollo X10 per attivare luci, sirene, ecc.\nPunti deboli e limitazioni.\nUn problema di X10 \u00e8 l'eccessiva attenuazione del segnale tra i due conduttori nel sistema elettrico in uso nelle abitazioni. Segnali da un trasmettitore che viaggiano su un conduttore potrebbero non propagarsi attraverso l'alta impedenza di un trasformatore di distribuzione che connette l'altro conduttore. Spesso non esiste un percorso affidabile per permettere ai segnali X10 di propagarsi da un conduttore di fase a un altro; questo problema pu\u00f2 essere transitorio, dovuto a elettrodomestici come forni o asciugatrici che vengono accesi e spenti (all'accensione essi formano un ponte a bassa impedenza per i segnali X10 tra i 2 conduttori di fase). Questo problema \u00e8 risolvibile in maniera permanente installando un condensatore che permetta ai segnali di propagarsi. I produttori vendono accoppiatori di segnale che si inseriscono in una presa elettrica per fare ci\u00f2. In casi pi\u00f9 sofisticati si installa un ripetitore attivo tra le fasi, oppure si combinano degli amplificatori di segnale con un dispositivo di accoppiamento. Un ripetitore \u00e8 necessario nel caso di un sistema trifase. In molti paesi tipicamente un'intera casa usa un singolo conduttore di fase, per cui il problema non si presenta.\nUn interruttore differenziale pu\u00f2 attenuare i segnali X10 che lo attraversano. Questo pu\u00f2 far s\u00ec che i segnali non siano sufficientemente forti per consentire una comunicazione affidabile.\nUn altro problema \u00e8 costituito da TV o dispositivi senza fili che generano segnali di accensione o spegnimento spuri. Il filtraggio del rumore, come fatto nei computer e negli elettrodomestici moderni, aiuta a limitare i disturbi dei segnali X10, ma filtri che non sono pensati per questa specifica applicazione possono attenuare le comunicazioni X10 che viaggiano su quelle parti di circuito cui l'elettrodomestico \u00e8 connesso.\nInoltre, certi tipi di alimentatori utilizzati negli apparati elettrici moderni (ad esempio, computer, TV e ricevitori satellitari) \"mangiano\" i segnali per via del fatto che creano un percorso a bassa impedenza per segnali ad alta frequenza. Tipicamente i condensatori presenti in ingresso a questi alimentatori mettono in corto i segnali X10 dalla linea alla terra, impedendo ogni comunicazione nei loro pressi. Esistono filtri che impediscono ai segnali X10 di raggiungere dispositivi di tale genere; inserendo dispositivi \"difficili\" in questi filtri permette di curare problemi che vanno e vengono.\nAlcuni controllori X10 potrebbero avere difficolt\u00e0 con dispositivi a bassa potenza (sotto i 50 W) o con bulbi fluorescenti che non presentano carichi resistivi. Un modulo da elettrodomestico dovrebbe costituire la soluzione.\nI segnali X10 possono essere trasmessi solo un comando alla volta, dapprima indirizzando il dispositivo da controllare e poi inviando l'operazione che quel dispositivo deve eseguire. Se due segnali sono trasmessi contemporaneamente, vi pu\u00f2 essere una collisione o si possono mischiare, facendo s\u00ec che o il comando non venga interpretato o che dia luogo a operazioni scorrette.\nIl protocollo \u00e8 lento; occorrono circa tre quarti di secondo per inviare un indirizzo e un comando. Anche se di solito non percepibile, si nota con interruttori a due vie e controllori collegati a computer. La percezione del ritardo pu\u00f2 essere abbassata mediante l'uso di \"scene\" e controllo di livello pi\u00f9 lento. Con moduli maggiormente avanzati, un'altra opzione consiste nell'utilizzo di comandi estesi che permettono controlli di gruppo, permettendo di variare molteplici moduli all'istante con un singolo comando. Il protocollo permette un controllo avanzato della velocit\u00e0 di abbassamento delle luci, di impostare direttamente il livello di luminosit\u00e0 e di controllare dei gruppi (cosiddetti \"scene settings\") mediante un insieme di comandi avanzati che formano una parte ufficiale dello standard. Tuttavia, il supporto di queste funzionalit\u00e0 non \u00e8 obbligatorio e molti dei modelli economici implementano solo le funzioni base. In tal caso l'aggiustamento deve avvenire circuito per circuito, il che pu\u00f2 essere poco piacevole dal punto di vista visivo, oltre che lento.\nSia su portante fisica sia su radio, il protocollo non permette cifratura e pu\u00f2 al pi\u00f9 indirizzare 256 dispositivi. A meno di filtraggio, i segnali a onde convogliate provenienti dai vicini possono interferire tra loro se gli stessi indirizzi sono in uso. La stessa cosa pu\u00f2 avvenire nel caso senza fili, in particolare se un adattatore tra portante fisica e radio viene installato.\nAdattatori.\nEsistono adattatore che convertono X10 verso altri standard domotici (ad esempio KNX)."}
{"id": "1885425", "revid": "745179", "url": "https://it.wikipedia.org/wiki?curid=1885425", "title": "Sarcofago di Lucio Luperco", "text": ""}
{"id": "1885426", "revid": "72811", "url": "https://it.wikipedia.org/wiki?curid=1885426", "title": "Assemblea di classe", "text": ""}
{"id": "1885444", "revid": "118670297", "url": "https://it.wikipedia.org/wiki?curid=1885444", "title": "JADE engine", "text": "Jade Engine \u00e8 un motore grafico per videogiochi sviluppato da Ubisoft alla fine del 2003.\nIl motore grafico venne creato dal team di Michel Ancel e inaugurato nel novembre del 2003 con il gioco \"\" e \"Beyond Good &amp; Evil\".\nDoveva essere adoperato anche in occasione della pubblicazione di \"Rayman 4\", prima che il progetto fosse abbandonato.\nIn seguito, esso venne sfruttato per numerosi titoli, sempre Ubisoft anche per le console di ultima generazione.."}
{"id": "1885450", "revid": "125680254", "url": "https://it.wikipedia.org/wiki?curid=1885450", "title": "Umberto I da Pirovano", "text": "Biografia.\nUmberto I fu il primo arcivescovo dei numerosi che la famiglia Pirovano, patrizia milanese, pot\u00e9 vantare sulla cattedra episcopale di Milano.\nIl 22 gennaio 1146 Oberto da Pirovano venne nominato arcivescovo di Milano. Tra i suoi principali obiettivi iniziali vi era quello di rinsaldare i legami tradizionali con il mondo monastico.\nNel proprio trentennio di reggenza, quindi, concesse diplomi ai monasteri di San Dionigi (1146), San Simpliciano (1147) e Sant'Ambrogio (1148), tutti presenti in Milano. Ai monaci di Sant'Ambrogio, inoltre, vennero riconosciuti privilegi da essi rivendicati da diversi anni sulla scorta di un falso diploma attribuito all'arcivescovo Tadone (860-868).\nSotto la sua reggenza episcopale gli ospedali cittadini vennero sottoposti unicamente all'istituzione ecclesiastica, preoccupandosi anche di badare al settore laico, di cui valorizz\u00f2 la figura dei giuristi.\nSulla linea di queste riforme, il 13 marzo 1147, l'arcivescovo Umberto I approv\u00f2 l'accordo tra Gallizio, Prevosto della Basilica di Sant'Eustorgio e Graziano, Maestro dell'Ospedale di Sant'Eustorgio, detto anche di Santa Fede o di San Barnaba: secondo questo accordo l'ospedale veniva messo alle dipendenze del Prevosto assieme al monastero di San Barnaba al Gratosoglio. Questa struttura ospedaliera si trovava nel luogo ove in epoche successive venne eretta la chiesa di Santa Maria delle Veteri.\nL'anno successivo, affili\u00f2 la chiesa di Santa Maria del Circolo al monastero di San Maurizio, sempre in Milano, mentre nel gennaio del 1152 stabil\u00ec con decreto che le chiese di San Pietro e Santo Stefano continuassero a dipendere dalla chiesa di Sant'Eustorgio, cui erano state gi\u00e0 concesse dall'arcivescovo Anselmo III da Rho, precisando inoltre che il Prevosto della Basilica di Sant'Eustorgio avrebbe goduto del privilegio di trattenere le decime di Santo Stefano in Brera.\nNel marzo 1152 Federico III di Svevia fu eletto re di Germania col nome di Federico I; un anno dopo convoc\u00f2 una Dieta a Costanza, con l'intenzione di rafforzare l'autorit\u00e0 imperiale, cosa che lo mise subito in conflitto con la potente citt\u00e0 di Milano e alcuni anni dopo con il Papato. Scese in Italia pi\u00f9 volte con le sue truppe, nel 1154-1555, 1158-1162, 1163-1164, 1166-1167, 1174-1177. Nel 1154 e nel 1158 ribad\u00ec i suoi diritti e poteri alla dieta di Roncaglia, presso Piacenza.\nIl 7 settembre 1158, per liberare la citt\u00e0 di Milano dall'assedio e dal bando che l'Imperatore Federico Barbarossa le aveva impartito per la propria infedelt\u00e0, l'arcivescovo Umberto si rec\u00f2 in processione, scalzo assieme al resto del clero e con tutti i nobili, presso l'Imperatore. Milano dovette comunque arrendersi, accettando di sottoporre all'approvazione imperiale la nomina dei suoi consoli.\nIl 7 settembre 1159, morto papa Adriano IV, la maggioranza dei cardinali elesse Alessandro III, ostile all'Imperatore come il suo predecessore. Sostenuta da Federico, la minoranza elesse invece l'antipapa Vittore IV (dopo di lui, Federico avrebbe sostenuto contro Alessandro III gli antipapi Pasquale III e Callisto III). Di conseguenza, e memore del fallimento dell'anno precedente, l'Arcivescovo, assieme al cardinale d'Alessandria Giovanni, scomunic\u00f2 l'Imperatore e l'antipapa.\nA questo fatto, segu\u00ec una scomunica da parte di Vittore IV (19 giugno 1161) durante il Concilio di Lodi, che si scagli\u00f2 contro l'arcivescovo Umberto I, contro i consoli di Milano, e contro i vescovi di Piacenza e di Brescia.\nDopo quasi un anno di assedio, il 10 marzo 1162 Milano fu costretta ad arrendersi all'imperatore Federico, che ne inizi\u00f2 subito la distruzione. Il 18 marzo 1162, informato della venuta del papa Alessandro III a Genova, Umberto I si reca da lui per cercare valida alleanza, che lo ricompenser\u00e0 ampiamente, facendo s\u00ec che lo stesso Arcivescovo milanese possa presenziare a fianco del pontefice nel nuovo concilio di Tours.\nUmberto I da Pirovano morir\u00e0 il 27 marzo 1166 a Benevento dove si era recato ancora una volta in visita al Pontefice che ivi si trovava per una visita pastorale nei possedimenti dello Stato della Chiesa. Non riusc\u00ec a vedere la ricostruzione di Milano, che sarebbe iniziata nell'aprile 1167 sotto il suo successore.\n\u00c8 incerto se nella propria carriera ecclesiastica sia riuscito ad ottenere la porpora cardinalizia, il che sembrerebbe possibile data l'importanza della sua figura al servizio della chiesa, ma ad oggi non esistono documenti per provarlo. Nel caso in cui si ritenesse valida la sua nomina a cardinale, egli potrebbe essere quell'Uberto eletto attorno al 1159 al titolo di Santa Prisca."}
{"id": "1885462", "revid": "287204", "url": "https://it.wikipedia.org/wiki?curid=1885462", "title": "Ateles", "text": "Ateles () \u00e8 un genere di scimmie platirrine: assieme ai generi \"Brachyteles\", \"Lagothrix\" ed \"Oreonax\", vanno a costituire la sottofamiglia degli Atelinae, nell'ambito della famiglia degli Atelidi, che condividono con le scimmie urlatrici.\nDescrizione.\nCon 7 specie, gli esponenti di questo genere, comunemente noti come ateli o scimmie ragno, abitano l'America centrale e meridionale, grossomodo dal Messico sud-orientale al Brasile settentrionale. Sono abitatori della foresta pluviale primaria, dove vivono esclusivamente in zone tranquille e ricche di alberi da frutto: questa loro esigenza ne fa degli ottimi indicatori. Misurano in media circa un metro e mezzo di lunghezza, di cui oltre la met\u00e0 va ascritta alla coda. Il peso medio di questi animali si aggira attorno ai 6\u00a0kg.\nCome suggerito dal nome comune, questi animali sono caratterizzati da lunghe zampe e coda: quest'ultima, in particolare, \u00e8 prensile e molto forte, e da sola \u00e8 pi\u00f9 lunga del corpo e delle zampe dell'animale sommati (fino a 89\u00a0cm). Sulla punta, nella parte inferiore, la coda presenta una zona glabra zigrinata assai sensibile, simile ad un polpastrello, che fornisce stabilit\u00e0 mentre l'animale utilizza la coda a mo' di quinto arto durante i suoi spostamenti fra gli alberi, per effettuare i quali pu\u00f2 anche effettuare brachiazione. La coda ha una presa talmente forte che spesso gli indios meno esperti nell'uso della cerbottana evitano di sparare alle scimmie ragno, che rimarrebbero appese ai rami per la coda anche dopo morte.\nLe zampe anteriori sono pi\u00f9 lunghe delle posteriori: quando (molto raramente) l'animale scende a terra, cammina su due zampe utilizzando la coda come bilanciere. Le dita di ciascuna mano sono lunghe e ricurve: sono presenti in numero di 4 sulle zampe anteriori (a forma di uncino, senza pollice opponibile) e 5 sulle zampe posteriori.\nIl pelo \u00e8 rado e setoloso, di colore variabile a seconda della specie fra il rosso-ruggine ed il nero: la pelle nuda \u00e8 nera nella maggior parte delle specie. La testa \u00e8 piuttosto piccola, con le narici assai distanziate fra loro. Nonostante le piccole dimensioni della testa, il cervello di questi animali \u00e8 di grosse dimensioni se comparato a quello di altre scimmie di uguale stazza quoziente intellettivo di queste scimmie pare assai alto, addirittura superiore a quello dei gorilla: questo dato renderebbe le scimmie ragno le platirrine pi\u00f9 intelligenti. Si pensa che un cervello del genere serva soprattutto a ricordare i periodi di maturazione dei frutti di cui questi animali si nutrono (oltre 150 specie) ed i tracciati da seguire per trovare gli alberi da frutto.\nLe femmine hanno grandi e piccole labbra assai sporgenti, che possono essere scambiate per uno pseudo-pene: la loro funzione non \u00e8 stata ancora spiegata in maniera soddisfacente.\nQuesti animali formano grossi gruppi di 15-25 individui diretti da una femmina dominante che decide gli itinerari da seguire per trovare il nutrimento: tutti gli esemplari dormono sullo stesso albero, ma durante il giorno si frammentano in sottogruppi di 5-8 unit\u00e0. Il grado d'interazione fra i vari sottogruppi dipende dalla disponibilit\u00e0 per il cibo e dalla presenza di pericoli nella zona. A differenza di numerose altre specie di primati, in questo genere sono le femmine a lasciare pi\u00f9 frequentemente il gruppo con la maturit\u00e0 rispetto ai maschi: per questo motivo, i maschi di ogni gruppo sono spesso tutti imparentati fra loro, mentre le femmine provengono da altri gruppi.\nPer comunicare fra loro, le scimmie ragno sono solite assumere differenti posture piuttosto che emettere vocalizzazioni: in caso di pericolo, tendono a rifugiarsi fra i rami sottili o sulle cime degli alberi e da l\u00ec scuotono i rami per impressionare l'aggressore. Nel caso esso non si allontani, possono urinare e defecare, lasciando che urina ed escrementi cadano su di esso, ed in casi estremi possono staccare pezzi di legno anche piuttosto pesanti e lanciarli contro l'assalitore."}
{"id": "1885463", "revid": "1590006", "url": "https://it.wikipedia.org/wiki?curid=1885463", "title": "Robaldo di Milano", "text": "Biografia.\nPoco o nulla si sa della vita di Robaldo prima della sua elezione ad arcivescovo di Milano, fatto che avvenne il 2 agosto 1135 quando il suo predecessore, Anselmo V Pusterla, mor\u00ec in prigionia a Roma, dopo esser stato sconfitto e deposto dai milanesi nel 1133 a seguito dello scontro che si era svolto a Milano fra i seguaci dell'antipapa Anacleto II e quelli di Innocenzo II guidati da San Bernardo. San Bernardo non accett\u00f2 l'incarico di arcivescovo della citt\u00e0 che venne preso da Robaldo, allora vescovo di Alba (carica che mantenne), e gi\u00e0 presente in Milano per esercitare le funzioni episcopali scoperte causa la scacciata di Anselmo dalla citt\u00e0.\nNel 1136 Robaldo appoggi\u00f2 e sostenne gli esponenti della cittadinanza milanese che dotarono di beni l'Abbazia di Morimondo, cistercense fondata due anni prima nella campagna a sud di Milano.\nNel 1139 emise una bolla con la quale le monache del monastero di Montano vennero esentate dal pagare le decime per alcuni terreni che coltivavano e che dipendevano dalla Pieve di Rosate, allo scopo di favorire la coltivazione di terreni abbandonati, incontrando l'opposizione del prevosto locale. Questa stessa bolla sar\u00e0 poi citata in un sinodo a Pisa a supporto della soppressione del pagamento di decime e gabelle sui legati a favore di abbazie.\nIl 1144 fu anno di impegnativa attivit\u00e0 amministrativa e lotta politico religiosa per Robaldo, che pose sotto la direzione dei canonici di Sant'Eustorgio di Milano l'amministrazione di un ospedale da lui fondato per il sostentamento dei poveri e degli ammalati, presso Porta Ticinese, e, d'accordo con due legati papali, scomunic\u00f2 i monaci di Sant'Ambrogio che si erano rifiutati di sottostare a una sentenza emessa a seguito di una causa fra i monaci e i canonici di Sant'Ambrogio. Sempre nello stesso anno l'arcivescovo conferm\u00f2 l'appartenenza dell'Abbazia del Cerreto a quella di Chiaravalle in seguito alla rimozione dalle abbazie dei monaci benedettini che avevano parteggiato per l'antipapa Anacleto II, sostituiti dai monaci cistercensi.\nMor\u00ec a Milano il 30 dicembre 1145. Fu sepolto presso il pulpito della basilica di Santa Maria Maggiore."}
{"id": "1885471", "revid": "263223", "url": "https://it.wikipedia.org/wiki?curid=1885471", "title": "Niccol\u00f2 Fortiguerra", "text": ""}
{"id": "1885479", "revid": "1442080", "url": "https://it.wikipedia.org/wiki?curid=1885479", "title": "Sami Tchak", "text": "Biografia.\nDopo una tesi in filosofia presso l'Universit\u00e0 di Lom\u00e9 nel 1983, insegna in un liceo per tre anni. Arrivato in Francia nel 1986 per iniziare gli in sociologia, ottiene il dottorato alla Sorbona nel 1993. \u00c8 nel contesto delle sue attivit\u00e0 di sociologo che il destino lo porta a Cuba nel 1996, per effettuare sette mesi di ricerca sulla prostituzione. Pubblicher\u00e0 infatti il saggio \"La prostitution \u00e0 Cuba. Communisme, ruses et d\u00e9brouilles\" (prefazione a cura dello scrittore cubano Eduardo Manet).\nLa scoperta del Messico e successivamente della Colombia influenzeranno notevolmente le sue scelte letterarie. Questi luoghi e i grandi scrittori che li hanno partoriti gli aprono nuovi orizzonti di scrittura.\nA partire dal romanzo \"Hermina\" pubblicato nel 2003 da Gallimard, tutti i suoi libri sono ambientati in una America Latina \"immaginaria\", che in realt\u00e0 assomiglia di gran lunga all'Africa. Oltre agli articoli e ai saggi pubblicati in diverse enciclopedie e riviste scientifiche e ai racconti presenti in alcune raccolte, ha pubblicato fino ad oggi sei romanzi e quattro saggi.\nNel 2004, ha vinto il Grand prix de litt\u00e9rature d'Afrique noire per l'insieme delle sue opere. I suoi romanzi sono stati tradotti in italiano, tedesco e spagnolo."}
{"id": "1885481", "revid": "1318658", "url": "https://it.wikipedia.org/wiki?curid=1885481", "title": "Miguel Serrano", "text": "Biografia.\nMiguel Joaqu\u00edn Diego del Carmen Serrano Fern\u00e1ndez nacque a Santiago del Cile. Educato all'Internado Nacional Barros Arana dal 1929 al 1934, inizialmente abbracci\u00f2 il Marxismo, scrivendo per giornali di sinistra. Presto disilluso dal Comunismo, mosso tra l'altro da sdegno per il massacro del Seguro Obrero del 5 settembre 1938 (\"\u201cSin duda la matanza del Seguro Obrero, signific\u00f3 que yo me acercara al nazismo. Fue algo dif\u00edcil, porque los nazistas (\"sic\") hab\u00edan matado a mi amigo el escritor H\u00e9ctor Barreto (en una reyerta entre ellos y los socialistas)\"\"), si iscrisse al Movimento Nazional Socialista del Cile (\"Movimiento Nacional Socialista de Chile\" - MNS), un partito nazista cileno (capeggiato da Jorge Gonz\u00e1lez von Mare\u00e9s). \nNel luglio del 1939 si associ\u00f2 pubblicamente al M.N.S. (allora nominato Vanguardia Popular Socialista - \"Fronte Popolare Socialista\"), scrivendo per il giornale \"Trabajo\" (\"Lavoro\"). Contestualizz\u00f2 la propria attivit\u00e0 di diplomatico per il suo paese, in diverse realt\u00e0 europee. La sua attivit\u00e0 di ricerca e studio lo condussero alla stesura di eruditissimi libri, segno della sua complessa e vastissima cultura storica esoterica e filosofica. Organizz\u00f2 e partecip\u00f2 a ripetute esplorazioni delle lande antartiche cilene, sempre animato dall'aspirazione alla verifica delle sue complesse teorie e ricerche.\nDurante i suoi obblighi diplomatici a Vienna ed in Svizzera, Serrano instaur\u00f2 legami d'amicizia con L\u00e9on Degrelle, Otto Skorzeny, Hans-Ulrich Rudel, Saint-Loup e Hanna Reitsch. Incontr\u00f2 anche Julius Evola, Hermann Wirth, Wilhelm Landig e Ezra Pound. Assieme ad Hermann Hesse e Carl Gustav Jung costitu\u00ec il Cerchio Ermetico (come risulta dalle sue opere).\nSerrano torn\u00f2 in Cile dopo il colpo di Stato di Pinochet nel 1973, ma trovando il nuovo regime ostile alle sue idee, scelse di adottare il ruolo di oppositore intellettuale. Nel maggio del 1984, Serrano assistette al funerale del colonnello delle SS Walter Rauff.Il 20 aprile 1989 celebr\u00f2 in un teatro sulle Ande, copia di quello di Epidauro, il centenario della nascita di Adolf Hitler, alla presenza, oltre a quella di numerosi Cileni, anche di rappresentanti venuti dalla Spagna, dalla Germania, dall'Italia, dall'Argentina. Il 5 settembre 1993, organizz\u00f2 una manifestazione in onore a Rudolf Hess (deceduto nel 1987) e in memoria dei 62 giovani Cileni filo-nazisti che furono uccisi durante l'occupazione di un edificio pubblico in un fallito colpo di Stato del 1938. Scambi\u00f2 corrispondenza con numerosi esponenti neo-nazisti, come Matt Koehl.\nDottrina.\nI suoi libri sono ispirati in gran parte dalla dottrina dell'\"Hitlerismo o Nazismo esoterico\", sulla scia di autori come Savitri Devi e i \"mistici\" vicini all'Ariosofia. La filosofia di Serrano \u00e8 influenzata da certo neo-gnosticismo antimodernista, ma anche dal tantrismo e dal Wotanismo (nel senso di Etenismo). In questo contesto, gli Ariani sono Iperborei, discendenti degli uomini-dio, i Divyas. Serrano postula una cospirazione globale che li vede opposti alle forze oscure del Kali Yuga, comandate dal dio degli Ebrei, da lui inteso (in questo rivelando un forte influsso di talune dottrine gnostiche) come il Demiurgo, un essere fondamentalmente malvagio, creatore della materia.\nSerrano sintetizza la tradizione esoterica indiana e quella nordica, entrambe le quali vengono considerate di provenienza ariano-iperborea. In particolare, egli rielabora, estremizzandola, la teoria junghiana dell'inconscio collettivo ariano, e come l'induista Savitri Devi riconosce in Adolf Hitler l'avatar del dio Vishnu che si \u00e8 opposto al nemico satanico-materialistico del Kali-Yuga. Serrano inoltre un\u00ec le teorie dell'incarnazione divina di Hitler con quelle degli UFO nazisti asserendo che Hitler sarebbe sopravvissuto alla fine della seconda guerra mondiale e avesse vissuto nascosto per alcuni anni in una base segreta in Antartide per preparare il suo ritorno che avrebbe coinciso col Quarto Reich ma che poi si sarebbe trasferito prima su Venere e poi sul Sole Nero, che Serrano identificava come un reale corpo celeste nonch\u00e9 patria originaria degli ariani."}
{"id": "1885483", "revid": "767487", "url": "https://it.wikipedia.org/wiki?curid=1885483", "title": "Piperrak", "text": "Piperrak \u00e8 un gruppo hardcore punk di La Ribera Navarra (fra La Rioja e Navarra). Venne costituito negli anni novanta ed inizi\u00f2 a farsi conoscere nella zona. Incisero due demo nel 1992 e due album fra il 1994 e il 1996 ottenendo un certo successo nel panorama punk spagnolo. Nel 1997 ci fu il cambio del chitarrista con l'ingresso di Javi nella formazione. Il loro stile \u00e8 caratterizzato da largo uso del coro e di melodie che si ripetono continuamente. Il gruppo ha sospeso la sua attivit\u00e0 da novembre 1998 a gennaio 2007 ritornando poi sulla scena ed \u00e8 attualmente in attivit\u00e0. L'origine del nome viene dalla tradizione orticola della zona di origine dei suoi componenti e \"piperrak\" significa peperone in lingua basca."}
{"id": "1885484", "revid": "429131", "url": "https://it.wikipedia.org/wiki?curid=1885484", "title": "Olrico, Vescovo di Milano", "text": ""}
{"id": "1885489", "revid": "767487", "url": "https://it.wikipedia.org/wiki?curid=1885489", "title": "Nokia Communicator", "text": "Communicator \u00e8 una serie di cellulari prodotta dalla Nokia. Il numero di questa serie \u00e8 il 9000, eccetto per il E90 che fa parte della Eseries.\nIl cellulare chiuso appare come un cellulare normale ed invece aperto appare con uno schermo largo e tastiera Qwerty."}
{"id": "1885490", "revid": "3115", "url": "https://it.wikipedia.org/wiki?curid=1885490", "title": "CA.R.C.", "text": "Il CA.R.C., acronimo di cardano reattivo compatto, \u00e8 un sistema di trasmissione cardanica a quadrilatero articolato, ideato e realizzato dai tecnici della Moto Guzzi nel 2003.\nDopo qualche anno di studio e sperimentazione il nuovo sistema CA.R.C. venne definito e protetto con brevetto internazionale, depositato con il numero US-6.932.178-B2 il 23 agosto 2005, e montato su alcuni modelli di motocicletta della produzione Moto Guzzi a partire dal 2005.\nCaratteristiche.\nNel sistema \"CA.R.C.\", il bilanciere inferiore \u00e8 privo di articolazioni e funge da forcellone posteriore e da carter per il meccanismo di trasmissione, mentre il bilanciere superiore (asta di reazione) viene escluso da ogni funzione portante.\nIl meccanismo della trasmissione cardanica \u00e8 racchiuso nel forcellone-carter, monolitico in lega di alluminio, all'interno del quale il pignone e l'albero di trasmissione possono oscillare, essendo quest'ultimo dotato di un doppio giunto cardanico con parastrappi torsionale incorporato.\nOltre ad ottimizzare i tempi e la continuit\u00e0 di risposta della trasmissione, in accelerazione e decelerazione, la miglioria pi\u00f9 evidente consiste nell'eliminazione dell'effetto di sollevamento (\"anti-shaft\"), tipico delle trasmissioni cardaniche e responsabile, nelle motociclette, delle perdite di aderenza che provocano avvertibili saltellamenti della ruota posteriore, sia in accelerazione che in decelerazione."}
{"id": "1885507", "revid": "3831", "url": "https://it.wikipedia.org/wiki?curid=1885507", "title": "Chioma di Berenice speciale", "text": ""}
{"id": "1885513", "revid": "1086846", "url": "https://it.wikipedia.org/wiki?curid=1885513", "title": "Societ\u00e0 Sportiva Dilettantistica Ferentino Calcio", "text": "La Societ\u00e0 Sportiva Dilettantistica Ferentino Calcio \u00e8 una societ\u00e0 calcistica italiana con sede nella citt\u00e0 di Ferentino (FR).\nI continui problemi finanziari portarono i vertici della societ\u00e0 a fondersi, il 7 luglio 2009, con la \"Associazione Sportiva Ceccano\", che acquis\u00ec il titolo sportivo: dall'unione tra le due societ\u00e0, nacque la nuova Associazione Sportiva Dilettantistica Ceccano.\nHa disputato 11 campionati in Serie D, dal 1993 al 1997, dal 2001 al 2003 e dal 2004 al 2009.\nNella stagione 2017-2018 si \u00e8 iscritta al campionato regionale di Prima Categoria. Attualmente milita in Eccellenza.\nColori e simboli.\nIl colore sociale \u00e8 l'amaranto.\nStrutture.\nStadio.\nIl \"Ferentino\" disputa le sue partite interne presso lo stadio \"Comunale\".\nL'impianto presenta le seguenti caratteristiche:"}
{"id": "1885523", "revid": "3831", "url": "https://it.wikipedia.org/wiki?curid=1885523", "title": "Chioma di Berenice per la Miglior Scenografia Cinematografica", "text": ""}
{"id": "1885524", "revid": "2078560", "url": "https://it.wikipedia.org/wiki?curid=1885524", "title": "Premio letterario Orient-Express", "text": "Il premio letterario Orient-Express \u00e8 nato a Roma nel 1989, in un ristorante dall'omonimo nome in Trastevere e arredato come l'omonimo treno, per iniziativa di Ornella Palumbo e Francesco Castronuovo. La sua periodicit\u00e0 \u00e8 annuale, le sezioni sono: \"Poesia o narrativa\", \"Saggistica\", \"Opera prima\". \nGiuria.\nLa giuria \u00e8 attualmente composta da: Walter Pedulla (presidente), Ornella Palumbo {coordinamento e segreteria), Beatrice Alfonzetti, Maria Pia Ammirati, Silvana Cirillo, Paolo Guzzi, Mario Lunetta, Renato Minore, Giuliana Morandini, Giuseppe Neri, Lamberto Pignotti, Claudio Rendina, Mario Verdone.\nVincitori.\nTra i vincitori: Toti Scialoja, Marcello Carlino, Lucio Villari, Paolo Volponi, Michele Perriera, Vittorio Sermonti, Franco Falasca, Elio Filippo Accrocca, Anna Malfaiera, Renzo Rosso, Cinzia Tani, Antonio Cederna, Marcello Frixione, Francesco Burdin, Gillo Dorfles, Roberto Sanesi, Franco Cavallo, Laura Lilli, Vito Riviello, Giuseppe Bonura, Gianni Borgna, Tommaso Ottonieri, Chiara Gamberale, Tomaso Binga, Piero Sanavio, Francesco Leonetti, Valerio Magrelli, Elio Pagliarani, Giovanni Floris, Vincenzo Cerami, Francesco Muzzioli, Aldo Rosselli, Franca Valeri, Pierfrancesco Paolini, Beppe Sebaste, Matteo Nucci"}
{"id": "1885526", "revid": "256896", "url": "https://it.wikipedia.org/wiki?curid=1885526", "title": "INAM", "text": ""}
{"id": "1885527", "revid": "486946", "url": "https://it.wikipedia.org/wiki?curid=1885527", "title": "Ferentino Calcio", "text": ""}
{"id": "1885528", "revid": "3831", "url": "https://it.wikipedia.org/wiki?curid=1885528", "title": "Chioma di Berenice per le Migliori Acconciature per la Fiction", "text": ""}
{"id": "1885530", "revid": "108929989", "url": "https://it.wikipedia.org/wiki?curid=1885530", "title": "Confronto tra PIL nominale e PIL (PPA)", "text": "Questo articolo confronta il prodotto interno lordo (PIL) al valore nominale con il PIL valutate in base al potere di acquisto (PPA) per ogni stato del mondo.\nI dati sono espressi in milioni di dollari statunitensi. Le informazioni provengono dal Fondo Monetario Internazionale (IMF, 2012)."}
{"id": "1885531", "revid": "640389", "url": "https://it.wikipedia.org/wiki?curid=1885531", "title": "Ej\u00e9rcito Popular de la Rep\u00fablica", "text": "LEj\u00e9rcito Popular de la Rep\u00fablica (Esercito popolare repubblicano, spesso abbreviato in EPR) fu la denominazione data dal governo della seconda repubblica spagnola alle forze armate, composte dai settori dell'esercito spagnolo rimasti leali dopo il colpo di stato militare del 17 e 18 luglio 1936 e le milizie popolari create durante i primi mesi della guerra civile spagnola, che si opposero alle truppe sollevatesi con il Bando Nazionalista.\nInizio conflitto fra repubblicani e franchisti.\nNell'autunno 1936 le sorti della guerra erano nettamente favorevoli ai golpisti, l'Armata d'Africa trasferita nel Sud della Spagna era avanzata di circa 300\u00a0km, unendosi all'Armata del Nord e giungendo alle porte di Madrid.\nLa drammatica situazione fece comprendere al governo di Largo Caballero che la guerra non poteva essere vinta senza un coordinamento tra le colonne di volontari che combattevano sui diversi fronti. D'altronde eccetto che sulla Sierra di Guadarrama dove si era riusciti a contenere i ribelli, le altre operazioni intraprese erano fallite, l'occupazione dell'Alcazar a Toledo o delle citt\u00e0 dell'Aragona: Saragozza, e Huesca.\nTentativo di organizzazione.\nSi fece strada l'idea che era necessario ricostituire un Esercito, quindi creare un'autorit\u00e0 centrale di coordinamento. Ma ci\u00f2 incontrava l'opposizione degli anarchici, dei socialisti e del POUM, favorevoli solo i comunisti che avevano costituito il V Reggimento, dove nonostante una disciplina ferrea ed efficiente erano stati importati elementi di democrazia interna tipici delle Colonne anarchiche. Poich\u00e9 non era possibile mettere tanti oppositori davanti ad un fatto compiuto fu deciso di procedere per gradi.\nPrimo decreto.\nCon un primo decreto del 28 settembre si autorizz\u00f2 l'entrata degli ufficiali della milizia, nominati dai soldati ai loro ordini, nei quadri degli ufficiali di carriera. Con ci\u00f2 si tendeva superare la resistenza dei quadri alla militarizzazione delle milizie garantendo la regolarit\u00e0 delle promozioni e la permanenza nelle file dell'esercito. Tuttavia la coesistenza di tre figure di ufficiali: di carriera, di complemento e della milizia, a cui si aggiungeva una quarta - quella degli ufficiali provenienti dalle Scuole di guerra popolari - rappresentava una difficolt\u00e0 che doveva essere superata. Si dispose una via di mezzo per risolvere il problema, di ridurre i quattro livelli a due (di carriera e di complemento) riconoscendo grado ed anzianit\u00e0 agli ufficiali della milizia con conseguente passaggio ad una delle due tipologie di ufficiali, ad ogni modo il decreto presupponeva un passo avanti verso la militarizzazione.\nSuccessivi decreti.\nLa seconda misura adottata mediante due decreti, del 30 settembre e del 7 ottobre, ordin\u00f2 la mobilitazione delle leve del 1932 e 1935. Con ci\u00f2 l'Esercito cessava di essere volontario ed i richiamati non erano pi\u00f9 inquadrati nelle milizie ma nell'Esercito il che implicava la disciplina e l'assoggettamento alla Giustizia Militare.\nIl 4 ottobre fu fatto un terzo passo stabilendo il saluto obbligatorio tanto per l'sercito regolare che per le milizie. Si trattava di una misura di disciplina poco gradita alle milizie, che per\u00f2 comportava la loro integrazione nei regolamenti militari.\nIl commissario politico.\nLa creazione del Commissario Politico con circolare ministeriale, apparsa sul Diario Ufficiale del Ministero della Guerra, il 16 ottobre, ebbe lo scopo di vincere la resistenza dei partiti politici e dei sindacati alla creazione di un vero Esercito. Neppure questa disposizione era priva di difficolt\u00e0 come si capir\u00e0 nel corso della guerra. La dualit\u00e0 di poteri tra il comando militare e quello politico richiedeva un rapporto tra i due comandi rispettoso delle diverse competenze e questo non accadr\u00e0 in molti casi. I conflitti generati dall'interpretazione unilaterale dei limiti di competenza richiesero una pratica lunga e difficile. La creazione del commissario significava una sottomissione del potere militare a quello politico, difficile da accettare per i militari di carriera, come pure dai comandanti militari provenienti dalle milizie. Senza dubbio, la disposizione rendeva accettabile agli occhi dei partiti e sindacati un Esercito, in qualche forma, diverso da prima della guerra.\nComando unico.\nUn quinto passo importantissimo, fu il soddisfare l'esigenza, che diventava sempre pi\u00f9 pressante, del comando unico. Il 16 ottobre, Largo Caballero assunse il comando unico dell'esercito e delle milizie. La parte operativa di questa disposizione disponeva che \u201cper unificare e coordinare l'azione delle forze che lottano sui differenti fronti\u201d tutte queste forze dovessero essere unificate e organizzate come un esercito regolare. Questa disposizione era il culmine della transizione da una forza a carattere eminentemente politico e volontario a una forza armata di tipo tradizionale.\nUn nuovo ordine relativo all'organico dei battaglioni della Regione Centro, del 20 ottobre, includeva nel suo articolo 8\u00b0 una disposizione importantissima che stabiliva testualmente:\n\u201c A partire da questa data sono soppressi il comando generale delle milizie e di reggimenti sostenuti dai diversi partiti e funzioneranno come organi politici i commissari che vi sono in ogni unit\u00e0\u201d.\nQuesta disposizione presupponeva la scomparsa legale delle milizie di partito e sindacati e la comparsa di una milizia unica subordinata al governo. \nUn'ultima ordinanza del 31 ottobre riassumeva queste disposizioni complementari prima dell'apparizione delle brigate miste come ultimo atto del processo di rinnovamento. Si trattava di stabilire i distintivi per ogni grado per mettere in rilievo il carattere rivoluzionario del nuovo esercito.\nLe brigate miste.\nParadossalmente la creazione delle brigate miste, \"BM\", che rappresentava l'unit\u00e0 base del nuovo Esercito non venne convalidata da alcun decreto o ordine ufficiale. Il primo documento che fa menzione alle \"BM\" \u00e8 una lettera della sezione organizzazione dello stato maggiore centrale all'ispettore delle milizie, del 18 ottobre, in cui si ordinava la costituzione delle prime sei. Manca, tuttavia, ogni riferimento a come si arriv\u00f2 a scegliere tale modello.\nLa \"BM\" doveva essere un'unit\u00e0 autonoma composta da battaglioni di fanteria appoggiati da altre armi come la cavalleria motorizzata, artiglieria, mortai, trasmissioni, zappatori, intendenza e Sanit\u00e0. Questa struttura aveva un antecedente nell'esercito spagnolo ed era la \"Brigata mista delle Asturie\". Per tanto affermare che questa struttura fu consigliata dai consiglieri russi \u00e8, per lo meno, parzialmente vero. Agli africanisti ricordavano le colonne della guerra del Marocco, molto simile al modello proposto. Da parte loro, i consiglieri russi prendevano ad esempio i reggimenti del loro paese che contavano su artiglieria, genio e servizi ausiliari.\nL'organico della \"BM\" comprendeva 4 battaglioni di fanteria di 5 compagnie (4 di fucilieri e uno di mitragliatrici) e un plotone di mortai; uno squadrone motorizzato di cavalleria, quattro batterie d'artiglieria leggera da 75\u00a0mm e un cannone da 105\u00a0mm; una compagnia zappatori, una colonna di munizionamento e unit\u00e0 di trasmissione, intendenza e sanit\u00e0, con 150 ufficiali e 3.700 soldati.\nIn novembre si stabil\u00ec un nuovo organico pi\u00f9 conforme con le disponibilit\u00e0 reali: 4 battaglioni e una compagnia di riserva di fanteria, un plotone di cavalleria; un plotone di blindati nella terza brigata di ogni divisione; una batteria d'artiglieria con tre cannoni e unit\u00e0 di trasmissione, intendenza, sanit\u00e0, zappatori e una colonna di munizionamento con 134 ufficiali, 32 commissari e 4.029 soldati. Contuttoci\u00f2 solo le prime sei brigate ebbero l'organico previsto. La difficolt\u00e0 d'approvvigionamento delle armi obblig\u00f2 a prescindere da una parte dei servizi, soprattutto dell'artiglieria, che con il tempo sarebbe diventata divisionaria, della cavalleria e dei blindati. Non vi erano n\u00e9 armi n\u00e9 ufficiali sufficienti per coprire tutte le necessit\u00e0. Rapidamente i battaglioni delle milizie furono incorporati nelle \"BM\", cambiando i loro romantici nomi in numeri anonimi. Resta difficile specificare i numeri dei battaglioni che costituivano inizialmente le \"BM\", per\u00f2 le vicissitudini della guerra con le sue perdite, trasferimenti, nuove incorporazioni di reclute, sdoppiamenti, dissoluzioni e fusioni fecero di regola dimenticare il nome originale.\nStrutturazione definitiva.\nLe otto prime brigate, dalla 1 alla 6, pi\u00f9 due internazionali, create il 18 ottobre, poterono andare al fronte il 3 novembre. Tra il mese di dicembre e febbraio 1937 si completarono fino al numero 25. Nel maggio 1937 furono create 153 brigate nel Centro, Sud e Catalogna, e, in agosto, si aggiungeva la 204\u00aa nel Nordest. Quando queste ultime, dalla 154\u00aa alla 204\u00aa, scomparvero per il crollo del fronte Nord, se ne riorganizzarono 32 sugli altri fronti. Di queste quelle tra la 154\u00aa e la 165\u00aa furono ricostituite come unit\u00e0 guerrigliere, la cui struttura nulla aveva a vedere con le BM e quelle dal n. 166 al 172 non furono ricostituite. L'ultima BM fu formata con il numero 246 alla fine del 1938 a Calella de la Costa (Barcellona).\nIl nuovo Esercito Popolare fu cos\u00ec strutturato:\n- 2 Gruppi dell'Esercito; \nquello della Regione Centrale (GERC) da cui dipendevano gli Eserciti del Centro, Levante, Estremadura, Andalusia e di Manovra;\nquello della Regione Orientale (GERO) da cui dipendevano gli Eserciti dell'Est e dell'Ebro.\n- dagli Eserciti dipendevano i Corpi dell'Esercito dal n. I al n. XXIV pi\u00f9 quelli dell'Euzkadi, Santanderino e Asturiano.\n- i Corpi dell'Esercito erano costituiti da 77 Divisioni formate da 3 Brigate Miste ciascuna. Il numero delle divisioni variava a seconda dell'importanza del fronte.\nCasi particolari.\nPer esempio la 86\u00aa Brigata mista comandata da Aldo Morandi formava con la 25\u00aa e la 103\u00aa BM la 63\u00aa Divisione, che dipendeva dall'VIII Corpo d'armata che faceva parte dell'Esercito dell'Estremadura a sua volta dipendente dal Gruppo d'armata della Regione centrale.\nNaturalmente vi furono spostamenti e soppressioni nel corso della guerra per cui \u00e8 molto difficile definire un organico preciso del nuovo Esercito Popolare.\nSulla ristrutturazione esistono naturalmente pareri difformi, il cre\u00f2 notevoli polemiche tra le diverse anime dei repubblicani prima e degli storici poi. Orwell, che pure militava in una colonna del POUM, rimase sconcertato dalla frettolosa istruzione militare e dal carente armamento. Aldo Morandi e Nitti ebbero problemi per inquadrare in modo militare gli anarchici che costituivano in parte o tutto l'organico al loro comando.Nitti seguendo in parte la struttura che avevano le Colonne Anarchiche, ovvero forme di democrazia interna indipendentemente dal grado, si guadagno' il rispetto dei miliziani che lo chiamavano \"Comandante Rosso\"."}
{"id": "1885532", "revid": "767487", "url": "https://it.wikipedia.org/wiki?curid=1885532", "title": "Albano Luisetto", "text": "Carriera.\nCresce nella squadra della sua citt\u00e0, il , vestendone la maglia in 147 gare nel corso di otto campionati compreso il campionato di guerra. Dopo aver giocato 28 partite in due campionati di Serie B tra il 1940 ed il 1941, passa all'Associazione Calcio Ferrara allenata da Paolo Mazza, dove disputa due tornei di Serie C. Rientrato a Padova \u00e8 il titolare del campionato di guerra del 1944. Torna poi con la compagine patavina nel 1945, gioca tre campionati di Serie B sino al 1948 quando, promosso il Padova in Serie A, pu\u00f2 esordire in massima serie. Infatti a 28 anni, il 28 settembre 1948, Luisetto gioca la sua prima partita in Serie A contro la Lazio in una gara vinta dal Padova per 2-0. L'anno successivo, dopo l'avvicendamento del suo mentore, l'allenatore Pietro Serantoni, con B\u00e9la Guttman si chiude la parabola veneta dell'ormai trentenne Luisetto che gioca una sola partita venendo sostituito dall'emergente Enzo Romano. Scende quindi nuovamente in Serie B, stavolta con il Siracusa dove resta per tre campionati e poi, pur rimanendo in Sicilia, disputa due campionati in IV Serie con il per poi tornare nel Veneto all'Adriese ancora in IV Serie dove abbandona il calcio nel 1956."}
{"id": "1885534", "revid": "3831", "url": "https://it.wikipedia.org/wiki?curid=1885534", "title": "Chioma di Berenice per il Miglior Trucco per la Fiction", "text": ""}
{"id": "1885537", "revid": "729019", "url": "https://it.wikipedia.org/wiki?curid=1885537", "title": "Lavr Georgievi\u010d Kornilov", "text": "Kornilov \u00e8 conosciuto soprattutto per l\"'Affare Kornilov\", che consisteva nel rafforzare il governo Kerenskij tra l'agosto ed il settembre 1917, ma che fall\u00ec e termin\u00f2 con l'arresto di Kornilov, accusato di aver teorizzato un colpo di Stato. A seguito della rivoluzione d'ottobre, entr\u00f2 nell'Armata Bianca controrivoluzionaria e venne ucciso dai bolscevichi nell'aprile 1918.\nCarriera prerivoluzionaria.\nDi origini cosacche, Kornilov fece carriera all'interno dell'Esercito imperiale dello Zar. Fra il 1890 ed il 1904 condusse diverse esplorazioni nel Turkestan, in Afghanistan ed in Persia, ed inoltre impar\u00f2 diverse lingue dell'Asia centrale e scrisse delle relazioni sulle sue imprese.\nDurante la guerra fra il Giappone e la Russia fu insignito della Croce di San Giorgio per il suo coraggio e venne promosso al grado di Colonnello. Nel corso di pesanti combattimenti fu catturato dagli austriaci nel mese di aprile 1915, quando la sua divisione si trov\u00f2 isolata dal resto delle forze russe. Dopo la sua cattura, il feldmaresciallo Franz Conrad von H\u00f6tzendorf, il comandante dell'esercito austro-ungarico, lo incontr\u00f2 personalmente. Essendo uno dei principali generali era un prigioniero di guerra di gran valore, ma nel luglio del 1916 Kornilov riusc\u00ec a fuggire e a ritornare in Russia.\nKornilov fu critico nei confronti della monarchia russa e dell'economia monarchica e dopo il rovesciamento da parte dei rivoluzionari del governo zarista e di Nicola II fu al comando del Distretto Militare di Pietrogrado nel marzo 1917. Nel mese di luglio divenne Supremo Comandante in capo delle forze armate del governo provvisorio.\nPrima guerra mondiale.\nAllo scoppio del primo conflitto mondiale, Kornilov si distinse sul campo in breve tempo comandando la 49\u00aa divisione di fanteria, e successivamente la 48\u00aa. Nel 1915 fu promosso Generale di divisione. Le sue origini plebee erano alquanto insolite tra gli alti ranghi militari dell'esercito imperiale russo, che generalmente provenivano dall'aristocrazia, ma pi\u00f9 tardi durante la rivoluzione contribuirono a creare la sua immagine di \"eroe nazionale\". Il suo diretto superiore, il Generale Brusilov, lo descrisse come \"uomo coraggioso e impetuoso, amato dalle sue truppe, ma incline all'insubordinazione\".\nNell'aprile del 1915, dopo aver preso parte alla punta di diamante dell'avanzata russa nei Carpazi, la sua unit\u00e0 venne praticamente annientata dagli austroungarici nell'assedio di Przemy\u015bl dopo aver disobbedito all'ordine di Brusilov di ritirare le sue truppe e venne ferito, catturato ed internato in un campo di prigionia tedesco. Durante la prigionia rimase ostile ai leader della Duma che si opponevano al governo zarista. Riusc\u00ec a fuggire nell'autunno del 1916 e torn\u00f2 a piedi in territorio russo. Questa azione, molto pubblicizzata e romanzata dalla propaganda della Triplice Intesa, don\u00f2 al Generale un alone eroico in patria e lo aiut\u00f2 ad ottenere il comando del 25\u00ba corpo d'armata. Questo aveva tra le sue file numerose reclute provenienti dall'Asia centrale e la conoscenza della lingua rese molto popolare Kornilov tra i suoi uomini.\nRivoluzione di febbraio.\nDopo i fatti della rivoluzione di febbraio, il 2 marzo 1917 gli fu concesso il comando del Distretto Militare di Pietrogrado. Grazie ad esso ricevette il sostegno di importanti figure politiche, come ad esempio Aleksandr Ivanovi\u010d Gu\u010dkov o Michail Vladimirovi\u010d Rodzjanko. Lasci\u00f2 l'incarico durante il periodo della \"crisi di aprile\" (che forz\u00f2 le dimissioni da ministro degli esteri di Pavel Miljukov, incapace di imporre la sua volont\u00e0 al soviet di Pietrogrado), dopo aver ordinato alle sue truppe di sparare sui manifestanti, evento che non si verific\u00f2 grazie all'intervento del soviet. Credeva fermamente che i soviet fossero i responsabili della scomparsa della disciplina nelle forze armate e propose di fermare ci\u00f2 che considerava la disintegrazione dell'esercito. Part\u00ec per il fronte occidentale, sempre pi\u00f9 ostile ai soviet e al governo provvisorio.\nDopo le sue dimissioni, continu\u00f2 ad avere il sostegno del Ministro della Guerra, Alexander Guckov, che cerc\u00f2, senza successo, di ottenere la sua nomina a comandante del fronte settentrionale.\nL'8 maggio 1917 fu nominato comandante dell'8\u00aa Armata, distaccata a sud-ovest. Nonostante la sua incapacit\u00e0 nel convincere le truppe sotto il suo comando a riprendere l'offensiva, riusc\u00ec a ristabilire un certo ordine tra i soldati attraverso una ferrea disciplina, metodo che impression\u00f2 favorevolmente il socialrivoluzionario Boris Savinkov, commissario politico assegnato all'armata. Durante l'Offensiva Kerenskij in luglio, le truppe di Kornilov furono tra le poche a distinguersi in combattimento nella fase offensiva, e il generale sollecit\u00f2 al governo la reintroduzione della pena di morte e dei tribunali militari al fronte. Il governo respinse la richiesta e quindi cominciarono i primi dissidi tra Kornilov e Kerenskij circa la restaurazione della disciplina nell'esercito. Durante l'offensiva, i pur limitati successi dei soldati di Kornilov, gli fecero guadagnare ulteriori simpatie negli ambienti della destra reazionaria russa.\nIl 20 luglio 1917, il giorno dopo l'inizio della controffensiva austroungarica, diede ordine ai suoi subordinati di sparare contro i soldati che avessero abbandonato le proprie posizioni senza ordine di farlo. Il 25 luglio, il governo provvisorio approv\u00f2 la restaurazione della pena di morte nell'esercito per reati gravi in tempo di guerra.\nL'Affare Kornilov.\nIl generale Kornilov, pur essendo molto critico nei confronti dello Zar, riteneva che la Russia, parte della Triplice Intesa, fosse vincolata a continuare la guerra contro gli Imperi centrali, e condivideva la convinzione di molti russi che, dopo la Rivoluzione di febbraio e la sconfitta militare, il paese sarebbe stato in gravi difficolt\u00e0 e avrebbe potuto trovarsi in una situazione di prolungata instabilit\u00e0.\nDa poco nominato Supremo Comandante in capo delle forze armate del governo provvisorio, il 3 agosto 1917 Kornilov present\u00f2 al governo un piano di riforma che prevedeva i seguenti punti:\nConsiderato accettabile in linea di massima da parte del governo, il piano di riforma venne invece ritenuto \"inaccettabile\" dagli ambienti pi\u00f9 rivoluzionari della sinistra, che il 5 agosto 1917 chiesero la rimozione di Kornilov dall'incarico. Le organizzazioni di destra, invece, iniziarono una massiccia campagna di sostegno al generale. Credendo in principio di poter attuare le riforme e ristabilire l'ordine con l'appoggio del governo provvisorio diretto da Kerenskij, i successivi dissidi con quest'ultimo durante l'agosto del 1917 convinsero il generale ad agire per conto proprio. Fattore scatenante e pretesto principale che fece decidere Kornilov all'azione, poich\u00e9 a suo parere non era pi\u00f9 possibile attendere ulteriormente, fu l'occupazione di Riga da parte dell'esercito germanico il 21 agosto.\nKerenskij venne colto dal sospetto che un atto di forza di Kornilov avrebbe potuto destabilizzare il governo conciliazionista, e quindi il 26 agosto lo denunci\u00f2 per \"tentato colpo di stato\", intimandogli di dimettersi immediatamente dalla carica di comandante in capo delle forze armate, costringendo Kornilov, che rifiut\u00f2 di essere destituito, ad entrare in clandestinit\u00e0 con le sue truppe.\nLenin, grazie alla poco chiara e forse volutamente distorta comunicazione da Pietrogrado, pens\u00f2 che Kerenskij avesse autorizzato Kornilov a mettere ordine nella capitale e a ristrutturare il governo, e diede ordine al Terzo Corpo di Pietrogrado di sottoporlo alla legge marziale.\nKornilov, convinto che Kerenskij fosse stato preso prigioniero dai bolscevichi e che agisse sotto coercizione, lanci\u00f2 un appello a tutti i russi, chiedendo di \"salvare la loro terra morente\" e ordin\u00f2 alle sue truppe di avanzare verso Pietrogrado per abbattere il governo provvisorio ed installare una dittatura militare:\nNon conoscendo il numero reale delle truppe nemiche, Kerenskij (presidente del governo provvisorio) fu costretto a chiedere aiuto a tutte le forze in campo, compresi gli odiati bolscevichi, e rispose ufficialmente al proclama del generale insorto denunciandolo di fronte alla nazione:\nIl 29-30 agosto, le guardie rosse e i sindacati organizzarono la difesa delle fabbriche e il sindacato dei ferrovieri si oppose alle truppe di Kornilov, riuscendo ad arrestarne l'avanzata su Pietrogrado con il blocco della linea e sabotando locomotive e rotaie. A causa dello stato d'emergenza, Kerenskij si autoproclam\u00f2 comandante in capo e cre\u00f2 la Repubblica Russa (14 settembre 1917); Kornilov fu arrestato a Bichov assieme ad altri suoi sostenitori. \nLa guerra civile.\nRiusc\u00ec a fuggire e a recarsi nella regione del Don. Scoppiata la rivoluzione d'ottobre, Kornilov contribu\u00ec nel dicembre 1917 alla formazione antibolscevica dell'Esercito Volontario a Novo\u010derkassk con il generale Michail Alekseev, primo nucleo dell'Armata Bianca. Egli condusse infine un piccolo esercito presso Ekaterinodar, la capitale della regione di Kuban', che cominci\u00f2 ad assediare.\nAlcuni soldati dell'Armata Rossa nell'aprile 1918 sbarcarono, andarono nella sua sede e lo uccisero. Venne sepolto in un villaggio vicino. Qualche giorno dopo, quando i bolscevichi presero il controllo del villaggio, disseppellirono la bara di Kornilov, trascinarono il cadavere sulla piazza principale del paese e bruciarono i suoi resti in un bidone della spazzatura. Successivamente gli fu intitolata una divisione dell'Armata Bianca."}
{"id": "1885539", "revid": "3831", "url": "https://it.wikipedia.org/wiki?curid=1885539", "title": "Chioma di Berenice per i Migliori Costumi per la Fiction", "text": ""}
{"id": "1885546", "revid": "326822", "url": "https://it.wikipedia.org/wiki?curid=1885546", "title": "Chioma di Berenice per la Migliore Scenografia per la Fiction", "text": ""}
{"id": "1885550", "revid": "3831", "url": "https://it.wikipedia.org/wiki?curid=1885550", "title": "Chioma di Berenice per il Miglior Arredamento per la Fiction", "text": ""}
{"id": "1885551", "revid": "767487", "url": "https://it.wikipedia.org/wiki?curid=1885551", "title": "Pierluigi Calderoni", "text": "\u00c8 noto soprattutto per essere stato batterista del gruppo progressive Banco del Mutuo Soccorso.\nBiografia.\nCalderoni inizi\u00f2 da giovane a suonare la batteria; a 17 anni inizi\u00f2 la sua professione con il gruppo dei \"I Dannati\" che cambieranno poi in \"Esperienze\". Dal 1971 al 1991 diventa un componente del Banco del Mutuo Soccorso collaborando anche con l'Assemblea Teatro di Torino. Nel 1978 partecipa al film di Federico Fellini \"Prova d'orchestra\". Nel 1988 suona con Riccardo Cocciante. Dal 1994 al 2002 lavora con Pierangelo Bertoli. Dal 1997 suona con gli Indaco e i Bermuda Acoustic Trio. Dal 2005 con il gruppo Samadhi."}
{"id": "1885552", "revid": "984922", "url": "https://it.wikipedia.org/wiki?curid=1885552", "title": "Quassera", "text": "Il Quassera, anche detto Rio Quassa, \u00e8 un piccolo torrente che per buona parte del suo percorso segna il confine tra Ispra e Ranco. Nasce nella frazione di Barza, come il Riazzale, nella quale sono presenti molte altre sorgenti, tra cui quella dell'acquedotto e il cosiddetto Fontanone, probabilmente dovute alla riemersione dell'acqua piovana e del lago infiltratasi nel sottosuolo. Il suo nome fa pensare che il luogo stesso in cui scorre, la piana della Quassa, sia stato un tempo una palude, quasi sicuramente formata dall'acqua rimasta da quando il lago, secoli fa, si trovava 2-3 metri pi\u00f9 in alto di ora, poi drenata per creare nuovi terreni agricoli. Si sa infatti che nel medioevo il Quassera era chiamato Guazzera, derivato da \"aguazzo\", che significa\npaludoso, fangoso, ricco d'acqua; basti pensare alla cascina Paludi, situata nel territorio di Angera e vicina al luogo in questione. Il torrente sfocia nel Lago Maggiore non lontano dal Sasso Cavallazzo, un masso erratico trasportato dai ghiacciai."}
{"id": "1885553", "revid": "3831", "url": "https://it.wikipedia.org/wiki?curid=1885553", "title": "Chioma di Berenice per la Miglior Scenografia per la Fiction", "text": ""}
{"id": "1885563", "revid": "767487", "url": "https://it.wikipedia.org/wiki?curid=1885563", "title": "Guerrieri della strada", "text": "Guerrieri della Strada (\"Freeway Warrior\") \u00e8 una serie di 4 librogame scritti da Joe Dever e ambientati negli Stati Uniti sconvolti da una devastante esplosione nucleare. Un gruppo di sopravvissuti deve viaggiare dal Texas alla California, pi\u00f9 sicura e quasi risparmiata dalla catastrofe. Pubblicati in lingua originale dal 1988 al 1990 dalla Beaver Books, sono stati pubblicati integralmente in Italia dalla Edizioni EL tra il 1990 e il 1991.\nIl lettore interpreta Mark Phoenix (Cal Phoenix in originale), un giovane sopravvissuto che deve aiutare il convoglio a raggiungere la meta sfuggendo alla carenza di cibo, alle malattie e soprattutto alle terribili bande di motociclisti. Per farlo non ha a disposizione nessun potere soprannaturale, visto che l'ambientazione \u00e8 realistica e non fantasy, ma pu\u00f2 servirsi di armi da fuoco, veicoli a motore di ogni tipo e delle proprie abilit\u00e0.\nSistema di gioco.\nIl sistema \u00e8 simile a quello usato dallo stesso autore per \"Lupo Solitario\", il protagonista \u00e8 descritto da un valore di combattivit\u00e0 e uno di resistenza e da 5 abilit\u00e0 (guida, mira, orientamento, agilit\u00e0, intelligenza) con livello base 3 e punti aggiuntivi da distribuire, possiede inoltre uno zaino per portare gli oggetti, un numero di armi massimo trasportabile (2 da corpo a corpo, 3 da fuoco). Inoltre dispone di una borraccia con le razioni d'acqua, una cassetta del pronto soccorso che permette di recuperare punti di resistenza e una cartucciera per i proiettili. Portare molti oggetti riduce il punteggio di agilit\u00e0.\nCome in \"Lupo Solitario\" l'elemento casuale \u00e8 gestito mediante una tabella del destino. Il sistema di combattimento corpo a corpo \u00e8 identico a quello di \"Lupo Solitario\", ma a questo si aggiunge un sistema per il combattimento con le armi da fuoco, queste sono distinte per tipo (pistola, mitra, carabina, fucile a pompa), con proiettili e modalit\u00e0 di fuoco diversi (es. il mitra spara 6 colpi da 9\u00a0mm ad ogni raffica, mentre la carabina spara un colpo singolo da 7,62\u00a0mm). L'equipaggiamento iniziale consiste in una scelta di oggetti da una lista, esattamente come accade in \"Lupo Solitario\".\nLista dei libri.\nLa serie \u00e8 composta dai seguenti libri:"}
{"id": "1885564", "revid": "3831", "url": "https://it.wikipedia.org/wiki?curid=1885564", "title": "Chioma di Berenice per i Migliori Costumi per il Teatro Lirico", "text": ""}
{"id": "1885568", "revid": "3831", "url": "https://it.wikipedia.org/wiki?curid=1885568", "title": "Chioma di Berenice per la Migliore Scenografia per il Teatro Lirico", "text": ""}
{"id": "1885571", "revid": "326822", "url": "https://it.wikipedia.org/wiki?curid=1885571", "title": "Chioma di Berenice per i Migliori Costumi per il Teatro di Prosa", "text": ""}
{"id": "1885577", "revid": "857138", "url": "https://it.wikipedia.org/wiki?curid=1885577", "title": "Tuluva Narasa Nayaka", "text": "Tuluva Narasa Nayaka (1491-1503) fu un comandante dell'esercito dell'Impero Vijayanagara sotto il governo dell'imperatore Saluva Narasimha Deva Raya. \nDopo la morte di Saluva Narasimha Deva Raya, il principe ereditario Thimma Bhupala venne assassinato da un comandante dell'esercito. Il fratello minore, il principe Narasimha Raya II, venne incoronato imperatore, ma Tuluva Narasa Nayaka conserv\u00f2 tutti i poteri amministrativi al fine di riportare la stabilit\u00e0 del regno. Riusc\u00ec ad arginare con successo il Sultanato di Bahmani e i Gajapati, tenendoli lontano dal regno, e a sedare molte ribellioni di notabili che cercavano di esercitare la loro indipendenza."}
{"id": "1885578", "revid": "3831", "url": "https://it.wikipedia.org/wiki?curid=1885578", "title": "Chioma di Berenice per la Migliore Scenografia per il Teatro di Prosa", "text": ""}
{"id": "1885583", "revid": "298055", "url": "https://it.wikipedia.org/wiki?curid=1885583", "title": "Assalto all'&quot;Angelo Azzurro&quot; di Torino", "text": "L'attentato all'\"Angelo Azzurro\" di Torino fu un episodio di violenza commesso il 1\u00ba ottobre 1977 che caus\u00f2 la morte uno studente universitario, Roberto Crescenzio.\nL'episodio fu stigmatizzato come un \"atto terroristico\" dall'allora presidente del Consiglio regionale del Piemonte Dino Sanlorenzo, esponente del Partito Comunista Italiano, e Crescenzio viene ancora ricordato come vittima del terrorismo nelle celebrazioni ufficiali organizzate dal Comune di Torino in collaborazione con l'Associazione italiana vittime del terrorismo. L'allora sindaco di Torino, Diego Novelli, ha ricordato che, a causa di questo episodio, ha \u00abintravisto il pericolo a cui ci avrebbe potuto portare la strategia del terrore\u00bb. Uno dei condannati, Francesco D'Ursi, apparteneva al gruppo terroristico Prima Linea.\nStoria.\nLa mattina del 1\u00ba ottobre 1977 si tenne a Torino una manifestazione organizzata da Lotta Continua, dai circoli del proletariato giovanile e da Autonomia Operaia, in risposta all'uccisione di Walter Rossi, militante di sinistra, avvenuta il giorno precedente a Roma. La manifestazione, iniziata intorno alle 10:30 dopo l'arrivo in piazza Solferino dei tre cortei (il primo da via Cernaia, il secondo da via Po ed il terzo da via Nizza), vide la partecipazione di circa 3000 persone; il corteo si diresse verso corso Francia, dove c'era la sede del Movimento Sociale Italiano, e durante il tragitto vi furono episodi di violenza di vario genere come lanci di bombe Molotov (verso la sede della CISNAL di via Mercantini), due automobili e un tram furono incendiati, cubetti di porfido e bulloni vennero lanciati verso le forze dell'ordine, venne assaltato un negozio di jeans e l'automobile del consigliere provinciale dell'MSI Francesco Carlino.\nDopo alcuni scontri con la polizia in corso Francia, alle 11:30 il corteo si ricompose e si diresse verso Palazzo Nuovo, dove era programmata un'assemblea; ma arrivati in via Po un gruppo di una decina di militanti mascherati prese d'assalto, intorno alle 11:45, un locale del centro cittadino, l'\"Angelo Azzurro\", in via Po 46, ritenuto luogo di ritrovo abituale di elementi legati all'estrema destra cittadina; in realt\u00e0 il locale era gestito da una coppia di sinistra, i coniugi Luigi De Maria e Maria Benedetta Evangelista, ma la voce era nata in quanto un ragazzo di estrema destra aveva festeggiato il compleanno proprio nel bar discoteca. Non era la prima volta che il bar veniva assalito: il 22 aprile 1977 era gi\u00e0 stato incendiato una prima volta, seppur con piccole conseguenze, in quanto definito \"covo di fascisti\" e \"locale borghese\".\nAll'interno erano presenti due avventori occasionali, Diego Mainardo, studente di ingegneria e operaio alla Fiat e il suo amico Roberto Crescenzio, studente lavoratore figlio di immigrati dal Veneto, oltre al personale del locale (il titolare, sua moglie e un barista, Bruno Cattin); gli estremisti comunisti delle Squadre armate proletarie lanciarono alcune Molotov all'interno del bar-discoteca, il quale fu subito preda delle fiamme.\nMainardo venne trascinato fuori e picchiato, mentre il personale riusc\u00ec a fuggire dal retro; Crescenzio invece cerc\u00f2 scampo nella toilette e, intrappolato, quando tent\u00f2 la fuga rimase gravemente ustionato sul 90% del corpo perch\u00e9 l'incendio si era esteso anche alla moquette. Trasformato in una torcia umana, riusc\u00ec a raggiungere via Po, dove venne soccorso da alcuni passanti, adagiato su una sedia e ricoverato all'Ospedale CTO. La morte sopraggiunse due giorni pi\u00f9 tardi e Crescenzio venne seppellito nel cimitero di Sassi.\nNell'edificio attiguo a quello dove si trovava il locale, tre persone (un'anziana donna, suo nipote di tre anni e la babysitter di quest'ultimo) rischiarono la morte per asfissia a causa del fumo, e furono tratte in salvo dai vigili del fuoco quando gi\u00e0 erano prive di sensi.\nReazioni.\nFu proclamata dalle organizzazioni sindacali l'astensione dal lavoro per 15 minuti durante le esequie, e gli studenti della FGCI raccolsero firme davanti al locale incendiato, al motto di \u00abFirma anche tu contro ogni forma di violenza \u2013 contro la violenza dei fascisti e per sconfiggere il partito armato della cosiddetta Autonomia Operaia...\u00bb. I proprietari del bar furono sostenuti economicamente dalla Regione e per Crescenzio furono tenuti funerali pubblici a spese del Comune di Torino.\nIl fatto provoc\u00f2 reazioni e profonde crisi di coscienza all'interno dello stesso movimento: dalle colonne del quotidiano di Lotta Continua Pietro Marcenaro scrisse che la morte del giovane studente era \u00ab...pesante come una montagna...\u00bb, aggiungendo che esisteva la \u00ab...responsabilit\u00e0 che riguarda noi, come movimento e come organizzazioni politiche, che deve essere affrontata\u00bb e sostenendo, infine, che \u00abUn movimento che si vuole comunista, che lotta contro il potere per affermare le ragioni della vita, non pu\u00f2, se non vuole decretare la sua fine, vedere un ragazzo bruciato vivo e passare oltre\u00bb.\nLe indagini e i processi.\nL'attentato incendiario non fu mai rivendicato. L'obiettivo principale dei manifestanti era, in realt\u00e0, la sede del Movimento Sociale Italiano di corso Francia, scelta per vendicare l'omicidio di Walter Rossi, avvenuto il giorno precedente a Roma, a opera di militanti dell'estrema destra: le forze dell'ordine, in effetti, immaginando quale fosse l'obiettivo, avevano provveduto a presidiare le strade d'accesso a corso Francia e l'azione non and\u00f2 a segno. Il locale \"Angelo Azzurro\" fu assaltato invece un'ora dopo, mentre il corteo stava dirigendosi verso Palazzo Nuovo.\nIl fatto fu genericamente attribuito a militanti di Lotta Continua e dei circoli del proletariato giovanile, ma per alcuni presunti responsabili non si and\u00f2 oltre le imputazioni di adunata sediziosa e corteo non autorizzato; anni dopo, il terrorista pentito Roberto Sandalo (con altri due militanti, Roberto Vacca e Daniele Sacco Lanzoni), riguardo agli avvenimenti di quel giorno, rifer\u00ec alle autorit\u00e0 alcuni nominativi. Sandalo non era presente alla manifestazione, a differenza di Vacca e Sacco Lanzoni, pur tuttavia la sua testimonianza fu considerata tra le prove a carico di alcuni degli indiziati.\nNel corso del processo in Corte d'appello nel 1984, fu emessa sentenza di condanna per concorso in omicidio colposo aggravato a carico di Stefano Della Casa (dirigente di Lotta Continua), Angelo Luparia, Alberto Bonvicini, Angelo De Stefano e Francesco D'Ursi con pene che variavano tra i 3 anni e tre mesi e 3 anni e 10 mesi. Peter Freeman fu invece assolto, come pure Silvio Viale, ex-consigliere comunale, imputato solo dell'assalto alla sezione del MSI. Viale \u00e8 stato l'unico degli imputati a scusarsi con la mamma di Crescenzio, Elvira Bacchetto, in una lettera aperta scritta nel 2002: \u00ab... \u00c8 giusto chiedere pubblicamente perdono alla madre di Roberto Crescenzio. Lo faccio... per chi non pu\u00f2 farlo\u00bb.\nEventi successivi.\nUn libro uscito nel 2008, ha introdotto nuovi elementi nella vicenda, in quanto in esso si fanno i nomi di persone prima mai prese in considerazione dalle indagini, bench\u00e9 la fonte che le cita in causa sia anonima. Uno dei nominati ha successivamente presentato querela per diffamazione nei confronti dell'autore e ha vinto la causa davanti al Tribunale civile di Milano. Per la portata dell'evento (la morte casuale di un giovane studente-lavoratore, la violenza degli atti compiuti e le conseguenze politiche del fatto) i fatti accaduti a Torino vengono visti come l'atto finale del movimento politico del 1977, che esauriva la fase di lotta politica extraparlamentare per entrare in quella della lotta armata e del terrorismo.\nA distanza di tanti anni da quei fatti, le ricostruzioni giudiziarie non hanno chiarito fino in fondo il numero esatto degli assalitori con le \"molotov\" e la sensazione diffusa \u00e8 che molti dei partecipanti siano ancora impuniti e non siano mai stati toccati da alcuna inchiesta."}
{"id": "1885585", "revid": "405275", "url": "https://it.wikipedia.org/wiki?curid=1885585", "title": "Sentiero del Serpente", "text": ""}
{"id": "1885588", "revid": "1005847", "url": "https://it.wikipedia.org/wiki?curid=1885588", "title": "Jacob Br\u00f8nnum Scavenius Estrup", "text": "Figlio di un proprietario terriero, fu presidente del Partito Conservatore, membro del Folketing dal 1854 al 1859 e del Landsting dal 1866 al 1898 e dal 1900 al 1913.\nFu ministro degli Interni, delle Finanze e, dal 1875 al 1894, fu Presidente del Consiglio danese (\"Konseilspr\u00e6sident\")."}
{"id": "1885591", "revid": "1310927", "url": "https://it.wikipedia.org/wiki?curid=1885591", "title": "Henrico Drost", "text": "Caratteristiche tecniche.\n\u00c8 un difensore centrale che si pu\u00f2 anche adattare come terzino sinistro.\nCarriera.\nClub.\nEntra nella prima squadra dell'Heerenveen nel 2004: fatica a trovare spazio, vista anche la giovane et\u00e0, ma quando chiamato in causa sa comunque dare del suo meglio e farsi notare (11 presenze nella stagione 2005-06).\nPer la stagione 2006-07 viene ceduto in prestito all'Excelsior Rotterdam, giocando 30 partite, riuscendo pure a realizzare una rete. Al termine della stagione torna all'Heerenveen, squadra in cui milita anche il fratello gemello Jeroen Drost.\nTornato all'Heerenveen, gioca da titolare la stagione 2007-08 al centro della difesa, a volte anche in coppia con Jeroen, il quale per\u00f2 a gennaio 2008 si accasa al NEC Nijmegen. Henrico totalizza 30 presenze senza reti fatte.\nDopo 3 anni conditi da 98 presenze 2 gol segnati, nell'estate del 2013 passa al NAC Breda."}
{"id": "1885593", "revid": "486946", "url": "https://it.wikipedia.org/wiki?curid=1885593", "title": "Aaron Stevens (wrestler)", "text": ""}
{"id": "1885601", "revid": "326822", "url": "https://it.wikipedia.org/wiki?curid=1885601", "title": "Chioma di Berenice per la Miglior Scenografia per il Teatro Lirico", "text": ""}
{"id": "1885604", "revid": "326822", "url": "https://it.wikipedia.org/wiki?curid=1885604", "title": "Chioma di Berenice per la Miglior Scenografia per il Teatro di Prosa", "text": ""}
{"id": "1885610", "revid": "149727", "url": "https://it.wikipedia.org/wiki?curid=1885610", "title": "Ferrovia Cuneo-Ventimiglia", "text": ""}
{"id": "1885616", "revid": "6923", "url": "https://it.wikipedia.org/wiki?curid=1885616", "title": "Dinastia Tuluva", "text": "La dinastia Tuluva fu la terza dinastia a governare l'Impero Vijayanagara.\nI fondatori furono notabili originari della costa del Karnataka. L'Impero Vijayanagar raggiunse la sua massima gloria durante questo periodo. L'imperatore pi\u00f9 importante fu Krishna Deva Raya. La dinastia cont\u00f2 cinque imperatori dal 1491 fino al 1570. Essi dominarono la quasi totalit\u00e0 dell'India meridionale, con Vijayanagara come loro capitale."}
{"id": "1885618", "revid": "6923", "url": "https://it.wikipedia.org/wiki?curid=1885618", "title": "Cardano reattivo compatto", "text": ""}
{"id": "1885626", "revid": "767487", "url": "https://it.wikipedia.org/wiki?curid=1885626", "title": "Un jeans e una maglietta", "text": "Un jeans e una maglietta \u00e8 un film commedia italiano del 1983, diretto dal regista Mariano Laurenti con Nino D'Angelo, Roberta Olivieri, Bombolo ed Enzo Cannavale.\nTrama.\nCapri. Nino e Annamaria sono due ragazzi che si trovano sull'isola, il primo per lavorare come gelataio, la seconda in vacanza col ricco padre. Dopo essersi incontrati per puro caso, fra i due viene subito fuori la differenza sociale che li divide: lei ricca ragazzina del nord snob e un po' viziata, lui ragazzo napoletano povero, senza arte n\u00e9 parte, che vive alla giornata.\nTuttavia fra i due l'amore non tarda a sbocciare, ma i due ragazzi devono prima fare i conti col commendator Cova, padre di Annamaria, che pi\u00f9 volte intima a Nino di non avvicinarsi pi\u00f9 alla figlia, e con Tony, corteggiatore della ragazza che rientra nelle grazie del padre per via della sua agiata condizione economica.\nCiononostante, il commendator Cova in seguito a un colloquio con Vincenzo, una sorta di secondo padre e protettore di Nino, si rende conto che i sentimenti che il giovane prova per Annamaria sono sinceri e cos\u00ec, avendo a cuore la felicit\u00e0 di sua figlia, incita quest'ultima a raggiungere Nino che nel frattempo si trova sulla spiaggia, triste e amareggiato; quando la ragazza lo raggiunge, i due possono finalmente abbracciarsi e stare insieme.\nColonna sonora.\nNel film sono presenti le seguenti canzoni, tutte di Nino D'Angelo:"}
{"id": "1885630", "revid": "1161730", "url": "https://it.wikipedia.org/wiki?curid=1885630", "title": "Irenismo", "text": "L'irenismo (derivato dal greco \"\u03b5\u1f30\u03c1\u03ae\u03bd\u03b7\", \u00abpace\u00bb) \u00e8 un movimento sorto in seno alla Chiesa cattolica, che auspica il ritorno ad essa delle chiese separate e, pi\u00f9 in generale, il dialogo, in particolar modo con la Chiesa ortodossa.\nPremesse di questa corrente sono gi\u00e0 ravvisabili nel periodo della Riforma protestante.\nA partire dal 1926, la sensibilit\u00e0 irenica si \u00e8 andata concretizzando nella pubblicazione, da parte dei monaci benedettini di Amay-sur-Meuse a Liegi, della rivista \"Irenikon\"."}
{"id": "1885633", "revid": "155136", "url": "https://it.wikipedia.org/wiki?curid=1885633", "title": "Aq Qoyunlu", "text": ""}
{"id": "1885634", "revid": "339392", "url": "https://it.wikipedia.org/wiki?curid=1885634", "title": "EnergiaViva", "text": ""}
{"id": "1885635", "revid": "392652", "url": "https://it.wikipedia.org/wiki?curid=1885635", "title": "Macross Zero", "text": " \u00e8 un anime di cinque episodi, prequel della serie televisiva \"Macross\". La serie \u00e8 stata diretta da Sh\u014dji Kawamori, creatore originale del franchise legato a Macross, e prodotto dalla Satelight.\nTrama.\n\"Macross Zero\" \u00e8 ambientata un anno prima degli eventi narrati nella prima serie di \"Macross\" e mostra la battaglia finale che port\u00f2 all'unificazione globale della Terra. In mezzo al conflitto, il giovane pilota Shin Kudo viene attaccato da uno strano jet nemico, il modernissimo \"SV-51\u03b1\" dell'organizzazione Anti-Unificazione, in grado di trasformarsi in un robot. Precipitato sull'isola Mayan, Shin viene soccorso da un pacifico popolo indigeno, che custodisce i resti di un alieno.\nCuriosit\u00e0.\nAll'inizio del primo episodio compare una squadriglia di F-14 comandata proprio da Shin, impegnata dapprima in un combattimento aereo contro dei MiG-29, poi contro il \"SV-51\u03b1\"."}
{"id": "1885636", "revid": "123814942", "url": "https://it.wikipedia.org/wiki?curid=1885636", "title": "Geraldo Lapenda", "text": "Biografia.\nNato a Nazar\u00e9 da Mata, nello Stato brasiliano di Pernambuco, studi\u00f2 a Rio de Janeiro, al \"Seminario Arquidiocesano de S\u00e3o Jos\u00e9\", dove oltre a seguire studi umanistici (1937-1943), con le specializzazioni in lingua greca, greco biblico e lingua ebraica, segu\u00ec il corso di Filosofia (1944-1946),\nAlla Pontificia Universit\u00e0 Gregoriana, a Roma, studi\u00f2 Teologia dal 1946 ma senza concludere gli studi. Ritorn\u00f2 in Brasile nel marzo 1948.\nInizi\u00f2 la sua carriera accademica come fondatore del corso di letteratura della Facolt\u00e0 di Filosofia di Pernambuco, oggi Universit\u00e0 Federale di Pernambuco, nel 1950.\nSpos\u00f2 Maria Clementina Barros Lapenda, il 20 dicembre 1952 ed ebbe da lei tre figli: Ana Lucia, Marcos Jos\u00e9 e Marcelo Lapenda.\nOttenne anche il titolo di \"Docente Livre\" di Linguistica, con la discussione della tesi \"Aspectos Fon\u00e9ticos do Falar Nordestino\" (1977).\nNell'Universit\u00e0 Federale di Pernambuco ebbe cariche amministrative, essendo stato nominato dirigente del Dipartimento di Letteratura (1976-1978 - 1978-1980) e vice-rettore (1980-1984) e poi anche rettore (marzo-novembre 1983).\nPartecip\u00f2 attivamente alla fondazione dell'Associazione Brasiliana di Linguistica (ABRALIN).\nGest\u00ec un blog su internet."}
{"id": "1885641", "revid": "198277", "url": "https://it.wikipedia.org/wiki?curid=1885641", "title": "Festivalbar 1993", "text": "Il trentesimo Festivalbar si svolse durante l'estate del 1993 in 8 puntate, registrate presso Piazza del Popolo ad Ascoli Piceno, l'Arena Alpe Adria di Lignano Sabbiadoro, la motonave Verbania sul lungolago di Pallanza e Villa Manin a Codroipo, sede della finalissima.\nVenne condotto da Amadeus e Federica Panicucci con la collaborazione di Claudio Cecchetto e Fiorello.\nIl vincitore assoluto dell'edizione fu Raf con il brano \"Il battito animale\", mentre gli 883 con l'album \"Nord sud ovest est\" vinsero la sezione per il miglior CD e ad Eros Ramazzotti venne consegnato un premio speciale in onore del trentennale della manifestazione canora.\nL'edizione ottenne un ottimo successo di pubblico, tanto che la prima puntata venne ritrasmessa il sabato successivo alla messa in onda, e nel mese di agosto vennero replicate le puntate di luglio.\nLa manifestazione era legata al concorso Festivalbar Story. La sigla di chiusura era \"What Is Love\" di Haddaway.\nOrganizzazione.\nMediaset\nDirezione artistica.\nVittorio Salvetti"}
{"id": "1885643", "revid": "55935", "url": "https://it.wikipedia.org/wiki?curid=1885643", "title": "Laurento", "text": ""}
{"id": "1885648", "revid": "709565", "url": "https://it.wikipedia.org/wiki?curid=1885648", "title": "Paycom Center", "text": "Il Paycom Center, precedentemente conosciuta come Oklahoma City Arena, Ford Center e Chesapeake Energy Arena, \u00e8 un'arena coperta situata nel centro di Oklahoma City. Ospita le partite della squadra NBA Oklahoma City Thunder mentre in passato \u00e8 stata sede degli Oklahoma City Blazers della Central Hockey League e degli Oklahoma City Yard Dawgz della af2.\nIl Ford Center ha ospitato temporaneamente i New Orleans Hornets di NBA durante le stagioni 2005-06 e 2006-07, quando gli Hornets si spostarono a Oklahoma City in seguito all'inagibilit\u00e0 della New Orleans Arena dopo l'uragano Katrina.\nStoria.\nL'arena \u00e8 di propriet\u00e0 della citt\u00e0 di Oklahoma City e venne inaugurata l'8 giugno 2002, 3 anni dopo l'inizio della costruzione.\nOltre alle squadre sportive della citt\u00e0, il Ford Center ha ospitato partite di basket universitario e diversi eventi di wrestling, tra cui WWE Unforgiven 2005."}
{"id": "1885653", "revid": "123402061", "url": "https://it.wikipedia.org/wiki?curid=1885653", "title": "Ron Barcel\u00f3", "text": "Ron Barcel\u00f3 \u00e8 una casa produttrice di rum della Repubblica Dominicana.\nStoria.\nLa distilleria e liquoreria \"Barcel\u00f3 &amp; Co.\" venne fondata nel 1930 a Santo Domingo dai fratelli spagnoli Julian e Andres Barcel\u00f3 che da Maiorca giunsero nella Repubblica Dominicana nel 1929. Il marchio \u00e8 oggi posseduto dal gruppo spagnolo Varma."}
{"id": "1885655", "revid": "1817847", "url": "https://it.wikipedia.org/wiki?curid=1885655", "title": "Santa Lucia (Siniscola)", "text": "Santa Lucia \u00e8 una frazione del comune di Siniscola (NU). \u00c8 una localit\u00e0 balneare dotata di una bella spiaggia e completamente circondata da una pineta piantata negli anni trenta del Novecento. \u00c8 presente una torre probabilmente del sec. XVII.\nIl paesino venne popolato da pescatori provenienti dall'isola di Ponza.\nCuriosit\u00e0.\nIl borgo e le spiagge nel 1971 sono state la \"location\" principale del film Violentata sulla sabbia, con protagonista l'attrice Carole Andr\u00e9."}
{"id": "1885658", "revid": "1305772", "url": "https://it.wikipedia.org/wiki?curid=1885658", "title": "Kaiser Franz Josef I, Rettungs-Jubel Marsch", "text": "Kaiser Franz Josef I, Rettungs-Jubel Marsch (Marcia di Giubilo per la salvezza dell'Imperatore Francesco Giuseppe I) op.126, \u00e8 una marcia di Johann Strauss (figlio).\nNel 1848 Vienna venne sconvolta dalla sanguinosa rivoluzione che l'anno prima era esplosa a Parigi. Com'era prevedibile, Johann Strauss padre si schier\u00f2 dalla parte della monarchia, mentre il figlio Johann fu invece un sostenitore dei rivoluzionari.\nTale scelta risulter\u00e0 poi dannosa per la carriera musicale di Johann, solo nel 1863 gli verr\u00e0 infatti assegnato il prestigioso titolo di \"K.K. Hofball-Musikdirektor\" (Direttore dei balli di corte), posto lasciato vacante dopo la morte del padre nel 1849, a causa della diffidenza che la monarchia nutriva nei suoi confronti.\nRiconoscendo il suo errore tattico, Johann cominci\u00f2 subito a darsi da fare per riallacciare i rapporti con la corte imperiale e con l'imperatore stesso.\nLa prima occasione gli si present\u00f2 il 18 febbraio 1853, quando, l'ungherese Johann Libenyi attent\u00f2 alla vita del nuovo Imperatore Francesco Giuseppe, allora ventiduenne. L'attentato fu sventato e per festeggiare l'evento Strauss organizz\u00f2 una grande festa nella sala da ballo del caf\u00e8 \"Sperl\" il 6 marzo 1853.\nUn reporter osserv\u00f2:"}
{"id": "1885666", "revid": "1823409", "url": "https://it.wikipedia.org/wiki?curid=1885666", "title": "Senza te o con te", "text": "Senza te o con te \u00e8 un singolo di Annalisa Minetti, pubblicato il 25 febbraio 1998 come primo estratto di \"Treno blu\", album d'esordio della cantante.\nIl brano ha vinto il Festival di Sanremo 1998 in entrambe le categorie (\"Campioni\" e \"Nuove Proposte\"), in quanto il regolamento di quell'anno consentiva ai partecipanti della sezione cadetta di contendersi la vittoria finale con quelli della categoria principale. Poich\u00e9 questa formula non fu mai pi\u00f9 riproposta nelle successive edizioni, esso rappresenta l'unico caso nella storia del Festival.\nDescrizione.\nIl brano, composto da Massimo Luca con testo di Paola Palma, \u00e8 stato inserito nell'album di debutto di Annalisa Minetti \"Treno blu\", di cui ne rappresenta il primo singolo estratto.\nIl CD singolo pubblicato per il brano includeva anche \"L'eroe che sei tu\", cover in lingua italiana di \"Hero\" di Mariah Carey, che Annalisa aveva presentato alle selezioni di Sanremo Giovani 1997.\nDel singolo ne viene realizzata anche una versione per il mercato sudamericano dal titolo \"Junto a ti o sin ti\".\nIl videoclip \u00e8 stato realizzato dal regista Lorenzo Vignolo, nel 1999, e accompagna anche la versione per il mercato sudamericano."}
{"id": "1885673", "revid": "124917918", "url": "https://it.wikipedia.org/wiki?curid=1885673", "title": "Senza piet\u00e0 (singolo)", "text": "Senza piet\u00e0 \u00e8 un singolo della cantante Anna Oxa del 1999, grazie al quale vinse il Festival di Sanremo di quell'anno.\nIl brano \u00e8 stato scritto da Alberto Salerno e Claudio Guidetti e successivamente incluso nell'omonimo album del 1999.\nDurante il Festival, il brano \u00e8 stato diretto da Fio Zanotti.\nAll'ascolto della base musicale, Alberto Salerno fu ispirato dagli scenari de Il deserto dei Tartari di Dino Buzzati immaginando la storia di un generale di guerra impegnato in una conquista amorosa.\nInfatti, nel testo si parla di una \"Capitale\" che \"oramai si intravede\", riferimento alla citt\u00e0 di appartenenza del protagonista del romanzo Giovanni Drogo, lontana rispetto alla Fortezza Bastiani dove egli viene assegnato come ufficiale. "}
{"id": "1885676", "revid": "17617247", "url": "https://it.wikipedia.org/wiki?curid=1885676", "title": "Positone", "text": ""}
{"id": "1885678", "revid": "1444345", "url": "https://it.wikipedia.org/wiki?curid=1885678", "title": "Cold Shoulder (Adele)", "text": "Cold Shoulder \u00e8 un singolo della cantautrice britannica Adele, pubblicato il 21 aprile 2008 come terzo estratto dal primo album in studio \"19\".\nDescrizione.\nIl singolo \u00e8 stato pubblicato come download digitale in Irlanda il 30 marzo 2008 e nel Regno Unito il 31 marzo 2008. \u00c8 l'unica canzone dell'album ad essere prodotta da Mark Ronson. Un remix di Basement Jaxx \u00e8 stata resa disponibile per il download.\nVideo musicale.\nIl videoclip, girato nel febbraio 2008 a Londra, mostra la cantante eseguire il brano in una stanza scarsamente illuminata. Nella stanza sono presenti diverse statue di ghiaccio in fase di scioglimento. Alla fine del video anche Adele diventa una statua di ghiaccio.\nEsibizioni dal vivo.\nLa cantante ha eseguito per la prima volta il brano al \"Friday Night with Jools Holland\" l'8 febbraio 2008."}
{"id": "1885682", "revid": "182193", "url": "https://it.wikipedia.org/wiki?curid=1885682", "title": "Stemma del Maine", "text": "Lo stemma del Maine (ufficialmente in inglese Great Seal of the State of Maine, ossia \"Gran Sigillo dello Stato del Maine\") fu adottato nel giugno del 1820. Ci sono state variazioni nei dettagli dello stemma, ma l'aspetto complessivo e le immagini rimangono fedeli all'originale. Al centro dello stemma c'\u00e8 uno scudo adornato con una tranquilla scena di un alce che riposa in un prato circondato da acqua e boschi, con un pino che si erge subito dietro l'animale. Intorno allo scudo un contadino riposa con la sua falce e un marinaio \u00e8 appoggiato ad un'ancora. Sopra lo scudo si trova il motto \"Dirigo\", e una Stella Polare stilizzata. Sotto lo scudo c'\u00e8 una banda con scritto \"Maine\".\nLa legislatura del 1919 decise che l'aspetto dello stemma non dovesse pi\u00f9 cambiare, cos\u00ec che lo stemma \u00e8 ancora oggi in uso."}
{"id": "1885686", "revid": "123328593", "url": "https://it.wikipedia.org/wiki?curid=1885686", "title": "Vorrei incontrarti fra cent'anni", "text": "Vorrei incontrarti fra cent'anni \u00e8 un singolo scritto da Ron ed interpretato dallo stesso cantante con la partecipazione di Tosca.\nIl brano, presentato al Festival di Sanremo 1996, vinse la manifestazione.\nRon avrebbe dovuto duettare con Ivana Spagna, che per\u00f2 aveva gi\u00e0 presentato una sua canzone, \"E io penso a te\", giunta poi al 4\u00ba posto.\nControversie.\nSi sospetta che i voti furono truccati in suo favore: la vittoria sarebbe forse dovuta andare a \"La terra dei cachi\" di Elio e le Storie Tese, classificatisi poi al 2\u00ba posto.\nAlcuni versi della canzone sono mutuati dai sonetti di William Shakespeare.\nCover.\nNel 2014 il brano \u00e8 stato eseguito da Matteo Becucci e Serena Rossi durante la quarta edizione del programma televisivo \"Tale e quale show\". In seguito i due hanno inciso il brano in studio e inserito come bonus track nell'album di Becucci \"Tutti quanti Mery\"."}
{"id": "1885689", "revid": "197307", "url": "https://it.wikipedia.org/wiki?curid=1885689", "title": "R+", "text": ""}
{"id": "1885693", "revid": "436907", "url": "https://it.wikipedia.org/wiki?curid=1885693", "title": "Sentimento (Piccola Orchestra Avion Travel)", "text": "Sentimento \u00e8 il brano con cui la Piccola Orchestra Avion Travel ha vinto il Festival di Sanremo 2000, a sorpresa, subito davanti a \"La tua ragazza sempre\" di Irene Grandi.\nIl brano ha vinto inoltre il Premio della Critica e quelli assegnati dalla Giuria di Qualit\u00e0 del Festival per la migliore musica ed il migliore arrangiamento.\nIl brano era diretto dal maestro Peppe Vessicchio.\nIl singolo ottiene un discreto successo commerciale, raggiungendo al massimo la nona posizione dei singoli pi\u00f9 venduti in Italia."}
{"id": "1885694", "revid": "767487", "url": "https://it.wikipedia.org/wiki?curid=1885694", "title": "The Black Waltz", "text": "The Black Waltz \u00e8 il quarto album dei Kalmah, pubblicato nel 2006.\nIl disco.\nIn quest'album prevale il cantato in growl, differenziandosi rispetto ai tre precedenti lavori, dove era utilizzato soprattutto lo scream.\nLa canzone strumentale \"Svieri Doroga\" \u00e8 una combinazione fra il titolo del loro demo \"Svieri Obraza\" e la terza traccia di quest'ultimo, \"Vezi Doroga\"."}
{"id": "1885708", "revid": "640389", "url": "https://it.wikipedia.org/wiki?curid=1885708", "title": "Medagliere dei Giochi della XXIX Olimpiade", "text": "Il medagliere dei Giochi della XXIX Olimpiade \u00e8 una lista che esprime il numero di medaglie dei comitati olimpici nazionali presenti a Pechino 2008, i ventinovesimi giochi olimpici dell'era moderna, che si sono tenuti nella capitale cinese, in Cina, dall'8 al 24 agosto 2008. Un totale di 10.903 atleti, provenienti da 204 nazioni, hanno partecipato ai 302 diversi eventi sportivi, relativi a trentaquattro sport.\nOttantasei delle duecentoquattro nazioni partecipanti, hanno conquistato almeno una medaglia. Il paese ospitante, la Cina, ha vinto il maggior numero di titoli olimpici, mentre gli Stati Uniti d'America hanno conquistato il maggior numero di medaglie.\nA causa dei controlli antidoping tuttora effettuati dal CIO su campioni conservati, sono possibili nuovi provvedimenti disciplinari che potrebbero colpire anche atleti medagliati. Il medagliere qui sotto \u00e8 da ritenersi quindi non definitivo."}
{"id": "1885710", "revid": "285054", "url": "https://it.wikipedia.org/wiki?curid=1885710", "title": "Fiat 1101 Campagnola", "text": ""}
{"id": "1885711", "revid": "285054", "url": "https://it.wikipedia.org/wiki?curid=1885711", "title": "Fiat 1101", "text": ""}
{"id": "1885713", "revid": "285054", "url": "https://it.wikipedia.org/wiki?curid=1885713", "title": "Fiat 1107 Nuova Campagnola", "text": ""}
{"id": "1885715", "revid": "285054", "url": "https://it.wikipedia.org/wiki?curid=1885715", "title": "Fiat 1107", "text": ""}
{"id": "1885716", "revid": "31269", "url": "https://it.wikipedia.org/wiki?curid=1885716", "title": "McBride (serie televisiva)", "text": "McBride \u00e8 una serie televisiva gialla statunitense andata in onda per due stagioni su Hallmark Channel. La serie \u00e8 composta da film-TV.\nEpisodi.\nIn Italia, la serie \u00e8 trasmessa da Rai 2 da sabato 5 luglio 2008 alle 21:05."}
{"id": "1885717", "revid": "1543377", "url": "https://it.wikipedia.org/wiki?curid=1885717", "title": "Scatman's World (singolo)", "text": "Scatman's World \u00e8 un singolo del cantante statunitense Scatman John, pubblicato il 19 giugno 1995 come secondo estratto dall'album omonimo.\nIl brano segue il successo internazionale di \"Scatman (Ski Ba Bop Ba Dop Bop)\", bissando la popolarit\u00e0 del primo singolo di Scatman John. La melodia di base \u00e8 simile a quella del cosiddetto Canone di Pachelbel; il testo invita l'ascoltatore a entrare nel mondo fantastico di \"Scatland\", il \"mondo di Scatman\" a cui il titolo si riferisce.\nIl brano fa parte delle colonne sonore del film \"Vacanze di Natale '95\", nella scena in cui Massimo Boldi percorre la discesa della morte seduto su un water attaccato agli sci, e del film \"Il pesce innamorato\", nella scena in cui Leonardo Pieraccioni, nel film scrittore, scala le classifiche con il suo libro.\nCover.\nNel 2020 il cantante Achille Lauro rende omaggio alla canzone pubblicando \"Scat Men\" all'interno del suo album 1990."}
{"id": "1885718", "revid": "149587", "url": "https://it.wikipedia.org/wiki?curid=1885718", "title": "Cervara di Pontremoli", "text": ""}
{"id": "1885721", "revid": "228587", "url": "https://it.wikipedia.org/wiki?curid=1885721", "title": "Russischer Marsch", "text": "Russischer Marsch (Marcia Russa) op. 426, \u00e8 una marcia di Johann Strauss (figlio).\nLa \"Russischer Marsch\" fu una delle nuove composizioni con le quali il maestro viennese affascin\u00f2 il pubblico russo, durante una serie di concerti a San Pietroburgo, nel 1886.\nStrauss torn\u00f2 in Russia, su invito della Croce Rossa russa e di una fondazione per bambini indigenti di San Pietroburgo, dopo un lasso di tempo di diciassette anni, da quando diede il suo ultimo concerto a Pavlovsk nel 1869.\nDa allora si erano verificati molti cambiamenti nella societ\u00e0 russa, e dopo l'assassinio dello zar Alessandro II nel 1881, il potere era passato nelle mani di suo figlio, Alessandro III (1845-94). La societ\u00e0 nobiliare che circondava il nuovo zar non conosceva molto bene la vita della Russia di 20 o 30 anni prima, ma era ben consapevole della grandissima reputazione guadagnata da Strauss come compositore preferito dalla famiglia imperiale grazie ai suoi trionfali concerti estivi, a Pavlovsk, nel corso degli anni passati.\nLa visita del maestro viennese a San Pietroburgo nel 1886, ancora una volta, diede luogo ad una vera e propria febbre con negozi che vendevano le immagini, i busti e le statue del compositore, mentre un intraprendente mercante ide\u00f2 delle \"Strauss sigarette\" con la faccia del compositore sul pacchetto.\nLa maggior parte dei lavori nei quali Strauss si esib\u00ec furono quelli che gi\u00e0 avevano riscosso particolare successo a Pavlovsk durante gil anni 1850 e 1860, ma questi vennero integrati da opere pi\u00f9 recenti, come la \"Brautschau-Polka\" op. 417 e lo \"Schatz-Walzer\" op. 418, entrambe sulla base di temi della sua ultima operetta, \"Der Zigeunerbaron\" (Lo zingaro Barone, 1885).\nInoltre, Johann compose quattro nuove opere per la visita del 1886: 2 valzer, una polka e una marcia. E fu ad un suo terzo concerto, il 29 aprile 1886, che esegu\u00ec la sua marcia con il titolo \"Marche des Gardes a Cheval\" (Marcia della guardia a cavallo) come omaggio allo zar Alessandro III.\nUna volta giunta a Vienna, al brano venne cambiato il nome e venne eseguito al Musikverein il 7 novembre 1886 con il titolo di \"Russischer Marsch\"."}
{"id": "1885722", "revid": "436907", "url": "https://it.wikipedia.org/wiki?curid=1885722", "title": "Edge of the Earth (Thirty Seconds to Mars)", "text": "Edge of the Earth \u00e8 un singolo del gruppo musicale statunitense Thirty Seconds to Mars, pubblicato il 3 marzo 2003 come secondo estratto dal primo album in studio \"30 Seconds to Mars\".\nPubblicazione.\n\"Edge of the Earth\" entr\u00f2 nelle stazioni radiofoniche statunitensi a partire dal 28 gennaio 2003, venendo successivamente pubblicato per il download digitale il 3 marzo deollo stesso anno come secondo ed ultimo singolo estratto dall'album \"30 Seconds to Mars\". Il 17 gennaio 2003 i Thirty Seconds to Mars eseguirono \"Edge of the Earth\" durante il \"The Tonight Show with Jay Leno\". Successivamente il brano fu eseguito al \"The Late Late Show with Craig Kilborn\" il 3 febbraio. Quest'ultima fu la prima esibizione dal vivo del gruppo con il chitarrista Tomo Mili\u010devi\u0107, che pochi giorni prima prese il posto di Solon Bixler. Il 19 gennaio 2008 il singolo e l'album da cui \u00e8 tratto debuttarono per la prima volta nelle classifiche britanniche in seguito alla tappa europea del tour per \"A Beautiful Lie\", il secondo album del gruppo. Il brano entr\u00f2 nella Official Rock &amp; Metal Chart alla posizione cinque e rimase quattro settimane in classifica. \"Edge of the Earth\" fu incluso nel trailer del videogioco \"\" per l'Electronic Entertainment Expo 2010. Il brano \u00e8 il tema principale del videogioco ed \u00e8 incluso nella colonna sonora.\nVideo musicale.\nLa regia del video di \"Edge of the Earth\" fu affidata al regista Kevin McCullough. Nel video vi sono immagini di concerti, incontri con i fan o i dietro le quinte del gruppo. Molti Echelon vi hanno partecipato, mostrando i propri tatuaggi dedicati ai Thirty Seconds to Mars e con abiti personalizzati caratterizzati dai simboli e i colori del gruppo. Il video \u00e8 un omaggio alle persone che hanno creduto e seguito i Thirty Seconds to Mars fino dall'inizio e al contempo mostra il rapporto tra gli Echelon e la band. Nel video inoltre compare Mili\u010devi\u0107, che si un\u00ec al gruppo agli inizi del 2003.\nL'anteprima del video fu presentata sul sito ufficiale dei Thirty Seconds to Mars il 27 marzo 2003.\nFormazione.\nCrediti adattati dal libretto del disco."}
{"id": "1885727", "revid": "198277", "url": "https://it.wikipedia.org/wiki?curid=1885727", "title": "Gran Premio d'Australia 2004", "text": "Il Gran Premio d'Australia 2004 \u00e8 stato un Gran Premio di Formula 1 disputato il 7 marzo 2004 al circuito Albert Park di Melbourne. La gara fu vinta da Michael Schumacher su Ferrari, davanti al compagno di squadra Rubens Barrichello e a Fernando Alonso su Renault.\nVigilia.\nAspetti sportivi.\nIl sistema di qualifica fu ulteriormente modificato rispetto alla stagione precedente. Si decise di organizzare due sessioni di un'ora ciascuna il sabato pomeriggio, nelle quali i piloti sarebbero scesi in pista uno alla volta per effettuare un singolo giro lanciato. I risultati della prima sessione, disputata a serbatoi scarichi, avrebbero determinato l'ordine con il quale i piloti sarebbero scesi in pista nella seconda sessione, da disputarsi con il carico di benzina con il quale si intendeva affrontare la prima parte di gara. La griglia di partenza sarebbe stata determinata dalla classifica della seconda sessione.\nFerrari, McLaren, Williams, Renault e Toyota confermarono i piloti della stagione precedente. La BAR sostitu\u00ec Jacques Villeneuve con Takuma Sat\u014d, sostenuto dalla Honda, affiancandolo al confermato Jenson Button. La Jaguar ingaggi\u00f2 il debuttante Christian Klien al posto di Justin Wilson, mentre Jordan, Sauber e Minardi sostituirono entrambi i piloti. La scuderia irlandese affid\u00f2 le sue vetture a Nick Heidfeld e al debuttante Giorgio Pantano, la Sauber ingaggi\u00f2 Giancarlo Fisichella, reduce da due stagioni in Jordan, e Felipe Massa, gi\u00e0 pilota della scuderia elvetica nel 2002, mentre la Minardi fece esordire Gianmaria Bruni e Zsolt Baumgartner.\nAspetti tecnici.\nLa stagione inizi\u00f2 con due importanti modifiche al regolamento tecnico: ciascun pilota avrebbe dovuto disputare tutto il week-end di gara con un solo motore, con una penalit\u00e0 di dieci posizioni sulla griglia di partenza in caso di sostituzione dello stesso (convertita in una partenza dal fondo dello schieramento se il cambio fosse avvenuto dopo le qualifiche), mentre il numero di profili dell'alettone posteriore fu portato da tre a due.\nPer quanto riguardava le nuove vetture la Ferrari, a differenza di quanto aveva fatto nelle due stagioni precedenti, stavolta schier\u00f2 fin dalla prima gara la nuova F2004, in gran parte un'evoluzione diretta della precedente F2003GA campione uscente. La Williams, invece, port\u00f2 in pista una monoposto, la FW26, dotata di un'aerodinamica anteriore assolutamente non convenzionale, con un musetto corto e largo raccordato con l'alettone da due sostegni particolarmente lunghi e arcuati in avanti; questa soluzione era pensata per massimizzare il flusso d'aria sotto la monoposto, scopo per il quale la sospensione anteriore fu realizzata con una doppia chiglia. Altrettanto caratteristico era l'aspetto della McLaren MP4-19, evoluzione della MP4-18 che non aveva mai debuttato l'anno precedente. La vettura era caratterizzata da un musetto basso e molto stretto nella parte terminale, oltre che da un corpo vettura molto compatto.\nLa Renault concentr\u00f2 molte attenzioni sulla riduzione degli ingombri delle masse radianti, montate anche in modo asimmetrico, in modo da ridurre la sezione delle fiancate. Ci\u00f2 comport\u00f2, tuttavia, la necessit\u00e0 di aprire delle feritoie nelle fiancate stesse per favorire il raffreddamento.\nProve libere.\nResoconto.\nPer via della nuova regola che imponeva di utilizzare lo stesso motore per tutto il week-end di gara, molti piloti limitarono le distanze percorse nelle prove libere. I meno attivi furono i piloti della McLaren, con R\u00e4ikk\u00f6nen che complet\u00f2 appena 33 giri e Coulthard cinque in pi\u00f9, mentre il debuttante Pantano effettu\u00f2 ben 61 passaggi.\nRisultati.\nI tempi migliori nella prima sessione di prove libere di venerd\u00ec furono i seguenti:\nI tempi migliori nella seconda sessione di prove libere di venerd\u00ec furono i seguenti:\nI tempi migliori nella prima sessione di prove libere di sabato furono i seguenti:\nI tempi migliori nella seconda sessione di prove libere di sabato furono i seguenti:\nQualifiche.\nResoconto.\nLa Ferrari domin\u00f2 le qualifiche, piazzando in prima fila Michael Schumacher e Rubens Barrichello. Nessuno fu in grado di avvicinarsi realmente alle prestazioni delle monoposto italiane: Montoya, terzo in griglia e ultimo a scendere in pista, fu pi\u00f9 lento di solo un millesimo rispetto a Schumacher nel primo settore di pista, ma accus\u00f2 quasi sei decimi di ritardo negli altri due. Button fece segnare lo stesso tempo del colombiano, venendo per\u00f2 classificato alle sue spalle per via della posizione peggiore ottenuta nella prima sessione.\nAlonso e Webber ottennero il quinto ed il sesto tempo, staccati per\u00f2 di oltre un secondo dalla pole position. Dietro di loro, a chiudere il gruppo dei primi dieci, si piazzarono Sato, Ralf Schumacher, Trulli e R\u00e4ikk\u00f6nen, alla guida di una McLaren estremamente in difficolt\u00e0 sul circuito australiano.\nGara.\nResoconto.\nAl via i due piloti della Ferrari scattarono bene, mantenendo la testa della corsa. Alle loro spalle part\u00ec molto bene Alonso, che super\u00f2 Button e affianc\u00f2 Montoya. Per cercare di resistere all'attacco, il colombiano arriv\u00f2 lungo alla prima frenata, finendo nell'erba e perdendo diverse posizioni. Anche altri piloti finirono nell'erba alla prima curva, mentre Sato tampon\u00f2 Trulli, danneggiando il diffusore sulla vettura dell'italiano e il musetto sulla sua BAR. Alla fine del primo passaggio Michael Schumacher transit\u00f2 in testa sotto il traguardo, seguito da Barrichello, Alonso, Button, Trulli, Ralf Schumacher e Montoya. I piloti della Ferrari cominciarono subito a tenere un passo insostenibile per gli altri, distanziandoli nettamente. L'unico a girare ad un ritmo paragonabile a quello delle Ferrari era Alonso, che accumul\u00f2 per\u00f2 un distacco consistente. Nel frattempo Montoya sopravanz\u00f2 Ralf Schumacher e Trulli, portandosi al quarto posto. Al nono giro R\u00e4ikk\u00f6nen, undicesimo alle spalle del compagno di squadra, fu superato da Massa: due curve dopo il finlandese si ritir\u00f2 con il motore rotto.\nLa prima serie di soste fu aperta da Fisichella gi\u00e0 all'ottavo giro. Due tornate dopo and\u00f2 ai box Montoya, imitato un passaggio pi\u00f9 tardi da Barrichello, Alonso e Button. Michael Schumacher e Ralf Schumacher rifornirono al dodicesimo giro, mentre Coulthard, partito con una strategia sulle due soste, effettu\u00f2 il proprio pit stop al 14\u00ba giro. Le due Ferrari continuarono a condurre la corsa davanti ad Alonso, che perse sempre pi\u00f9 terreno. Alle spalle dello spagnolo, anch'essi con un distacco consistente dal pilota della Renault, si trovavano Button, Ralf Schumacher, Trulli, Montoya e Webber. Al 24\u00ba giro Alonso apr\u00ec la seconda serie di rifornimenti e nello stesso momento Montoya sopravanz\u00f2 Trulli. Il colombiano riforn\u00ec al 26\u00ba passaggio, insieme a Button. Ralf Schumacher e Trulli effettuarono il pit stop due tornate pi\u00f9 tardi, mentre i ferraristi rientrarono ai box al 29\u00ba ed al 30\u00ba giro, tornando in pista saldamente al comando. Ralf Schumacher sopravanz\u00f2 Button grazie ai rifornimenti, portandosi al quarto posto. Il pilota tedesco era per\u00f2 distante da Alonso, che lo precedeva, mentre il pilota della BAR doveva difendersi da Montoya, che rimontava velocemente alle sue spalle. Il colombiano super\u00f2 il rivale al 38\u00ba giro, dopo un intenso duello.\nLa terza serie di pit stop non port\u00f2 cambiamenti di rilievo alla classifica. Michael Schumacher vinse davanti a Barrichello, Alonso, Ralf Schumacher, Montoya, Button, Trulli e Coulthard, che riusc\u00ec a conquistare l'ultimo piazzamento utile grazie alla strategia sulle due soste adottata dalla McLaren.\nFonti.\nTutti i dati statistici sono tratti, salvo diverse indicazioni, da Autosprint n.10/2004\nDoppietta Ferrari nella gara inaugurale in Australia nel 2004 - f1world.it/amarcord"}
{"id": "1885728", "revid": "767487", "url": "https://it.wikipedia.org/wiki?curid=1885728", "title": "Bleacher Bums (film 1979)", "text": "Bleacher Bums \u00e8 un film-documentario trasmesso il 14 aprile del 1979 dall'emittente televisiva BPS di Chicago. \u00c8 la prima esperienza da regista di Stuart Gordon."}
{"id": "1885730", "revid": "767487", "url": "https://it.wikipedia.org/wiki?curid=1885730", "title": "Sara Nakayama", "text": " \u00c8 conosciuta anche come ."}
{"id": "1885731", "revid": "729019", "url": "https://it.wikipedia.org/wiki?curid=1885731", "title": "Battaglia di Corupedio", "text": "La battaglia di Corupedio (chiamata anche Corupedion o Curupedio) \u00e8 l'ultima battaglia dei Diadochi, i successori rivali di Alessandro Magno. Fu combattuta nel 281 a.C. nella piana di Corupedio, presso Sardi, fra gli eserciti di Lisimaco, re di Macedonia, Lidia, Caria e Ionia, e di Seleuco I \"Nicatore\", re di Babilonia e Siria.\nQuasi nulla si sa della battaglia in s\u00e9, salvo che i due anziani sovrani si scontrarono in un combattimento ravvicinato e che Seleuco vinse lo scontro. Lisimaco mor\u00ec nel corso del combattimento. Secondo la \"Storia di Heracleia\" di Memnone, Lisimaco fu ucciso da un giavellotto scagliato da Malacone, un soldato di Eraclea Pontica che era al servizio di Seleuco.\nSebbene la vittoria avesse dato a Seleuco il controllo nominale della maggior parte dell'impero di Alessandro, eccezion fatta per l'Egitto, la vittoria non cambi\u00f2 molto la situazione nei territori europei. Seleuco fu infatti assassinato pochi mesi dopo la battaglia da Tolomeo Cerauno e la Macedonia torn\u00f2 rapidamente ad essere ancora una volta indipendente."}
{"id": "1885733", "revid": "767487", "url": "https://it.wikipedia.org/wiki?curid=1885733", "title": "La polizia bussa alla porta", "text": "La polizia bussa alla porta (\"The Big Combo\") \u00e8 un film del 1955 diretto da Joseph H. Lewis.\nTrama.\nIl tenente Leonard Diamond \u00e8 pronto a tutto pur di sgominare la potente banda dell'elegante quanto sadico mister Brown. Ma le difficolt\u00e0 e le resistenze sono enormi, anche all'interno della polizia, anche a causa delle voci che circolano sul fatto che Diamond si sia innamorato proprio di Susan Lowell, la donna del \"boss\". Per incastrarlo, il tenente si mette sulle tracce di Alicia, la ex moglie di Brown misteriosamente scomparsa ma i personaggi che potrebbero aiutare Diamond nell'affermazione della verit\u00e0 vengono uno dopo l'altro assassinati."}
{"id": "1885735", "revid": "6923", "url": "https://it.wikipedia.org/wiki?curid=1885735", "title": "Desdemona (Texas)", "text": "Desdemona \u00e8 una citt\u00e0 fantasma della contea di Eastland situata ad est di Abilene, nel Texas occidentale. La comunit\u00e0 si trova sulla Texas State Highway 16 che la collega alle Farm-to-Market Roads 8 e 2214, a circa venti miglia a sud-est di Eastland, il capoluogo della contea, e a venti miglia a ovest di Stephenville, sede della Tarleton State University. In passato era un centro abitato cresciuto grazie a un boom in seguito alla scoperta del petrolio.\nStoria.\nLa fondazione come Hogtown.\nRisalente al 1857, Desdemona fu una delle prime citt\u00e0 texane fondate a ovest del fiume Brazos. I coloni costruirono un fortino su un terreno di propriet\u00e0 di C.C. Blair per proteggersi dagli attacchi indiani dei Comanche. Nel 1873 fu costruita la Rockdale Baptist Church, la prima organizzazione di qualsiasi tipo nella contea di Eastland. Due anni dopo, i fratelli William e Ben Funderburg acquisirono i terreni del Fort Blair e procedettero alla creazione della comunit\u00e0, chiamata Hogtown a causa della vicinanza al torrente Hog Creek. Nel 1877 con un'autorizzazione venne istituito l'ufficio postale con il nome di \"Desdemona\", un riferimento non al personaggio di Shakespeare, ma alla figlia di un giudice di pace che operava nell'area. Durante gli anni 1890, l'agricoltura era importante a Desdemona, in particolare le arachidi. La popolazione era di 340 abitanti nel 1904.\nBoomtown.\nNel 1914, l'uomo d'affari J.W. \"Shorty\" Carruth perfor\u00f2 un pozzo poco produttivo e costoso e inizi\u00f2 a vendere azioni alla Carruth Oil Company di sua propriet\u00e0, anche se travis\u00f2 il valore effettivo. Nel 1923, un gran giur\u00ec federale incrimin\u00f2 Carruth di aver usato la posta per frodare gli investitori per circa 7 milioni di dollari. Dichiar\u00f2 di essere il colpevole e venne condannato a un anno nel penitenziario federale di Leavenworth, Kansas. Il giudice in carica paragon\u00f2 Carruth a un \"bandito\".\nNel settembre 1918, Tom Dees, direttore dell'Hog Creek Oil Company, scopr\u00ec il petrolio su un terreno di propriet\u00e0 di Joe Duke, e Desdemona si un\u00ec rapidamente alla lista delle \"boomtown\" western. Ben sedicimila persone si stabilirono a Desdemona tra il 1919 e il 1922. A quel tempo, il campo di Desdemona era forse il secondo pi\u00f9 grande nella fascia petrolifera, e gli azionisti dell'Hog Creek Oil Company potevano vendere le loro azioni da $100 a $10250 ciascuna. Nonostante la sua ricchezza, Desdemona era afflitta da problemi di igiene quando piogge persistenti inondavano le strade e traboccavano i pozzi petroliferi. L'influenza e la febbre tifoide raggiunsero proporzioni epidemiche.\nMentre la maggior parte degli uomini di Desdemona lavorava nei campi petroliferi, la prostituzione prosper\u00f2 al Lone Star Hotel di Main Street. All'apogeo del boom petrolifero, c'erano anche almeno quattro sale da gioco nella comunit\u00e0.\nPer controllare l'illegalit\u00e0, i residenti di Desdemona formarono la \"Lega della legge e dell'ordine\". Il 20 novembre 1920, un incendio distrusse la Rockdale Baptist Church, pi\u00f9 tardi gestita dal pastore J. A. Kidd, uno dei tanti cittadini importanti che si schierarono contro chi non rispettava la legge. Nell'aprile 1920, i Texas Rangers, che stavano pattugliando altre \"boomtown\", tra cui Eastland, Ranger e Cisco, arrivarono a Desdemona. Gli agenti arrestarono circa 125 uomini ed espulso circa lo stesso numero di prostitute.\nCitt\u00e0 fantasma.\nLa produzione del petrolio scese da oltre sette milioni di barili nel 1919 a meno di tre milioni nel 1921. Il boom si concluse con la stessa rapidit\u00e0 con cui inizi\u00f2, e gran parte della nuova popolazione abbandon\u00f2 la comunit\u00e0. Un altro incendio nel 1921 distrusse un intero isolato. Anche il Lone Star Hotel venne bruciato. Con pochi residenti, Desdemona sciolse il suo governo municipale nel 1936, e l'intera area era governata dalla contea di Eastland. La scuola pubblica di Desdemona (gradi 1-12) fu costruita nel 1922, ampliata come progetto della Works Progress Administration nel 1937 e chiusa a causa della mancanza di iscrizioni nel 1969.\nNel 1976, novanta pozzi producevano ancora petrolio o gas naturale nel campo di Desdemona, e una fabbrica della Mobil produceva butano. Nel 1980 e anche nel 2000, la popolazione di Desdemona era di 180 abitanti. Nel 2013 tre imprese erano presenti nella citt\u00e0."}
{"id": "1885737", "revid": "363629", "url": "https://it.wikipedia.org/wiki?curid=1885737", "title": "Discografia dei Sonata Arctica", "text": "Di seguito \u00e8 riportata la discografia dei Sonata Arctica, gruppo musicale power metal finlandese, dagli esordi sino ad oggi.\nDemo.\n\"Friend Till the End\".\n\"Friend Till the End\" \u00e8 il primo demo del gruppo musicale finlandese Sonata Arctica, allora conosciuti con il nome di \"Tricky Beans\". \u00c8 uscito nel 1996 e contiene quattro tracce.\n\"Agre Pamppers\".\n\"Agre Pamppers\" \u00e8 il secondo demo del gruppo musicale finlandese Sonata Arctica, allora conosciuti con il nome di \"Tricky Beans\". \u00c8 uscito nel 1997 e contiene quattro tracce.\n\"PeaceMaker\".\n\"PeaceMaker\" \u00e8 il terzo demo del gruppo musicale finlandese Sonata Arctica, allora conosciuti con il nome di \"Tricky Beans\". \u00c8 uscito nel 1997 e contiene quattro tracce.\n\"FullMoon\".\n\"FullMoon\" \u00e8 il quarto demo del gruppo musicale finlandese Sonata Arctica, allora conosciuti con il nome di \"Tricky Means\". \u00c8 uscito nel 1999 e contiene quattro tracce, che saranno poi pubblicate sull'album Ecliptica."}
{"id": "1885738", "revid": "466539", "url": "https://it.wikipedia.org/wiki?curid=1885738", "title": "Sittard", "text": "Sittard \u00e8 una citt\u00e0 di 48.400 abitanti (compresi Munstergeleen, Limbricht, Einighausen e Guttecoven) dei Paesi Bassi, capoluogo della municipalit\u00e0 di Sittard-Geleen, nella provincia del Limburgo. \nSorge al confine con la Germania (municipalit\u00e0 di Selfkant, nella Renania Settentrionale-Vestfalia), a soli 11 km dalla frontiera con il Belgio, precisamente dalla citt\u00e0 di Maasmechelen, nella provincia fiamminga del Limburgo belga.\nHa un piccolo centro storico con numerosi monumenti, chiese (San Pietro, San Michele, Basilica di Nostra Signora del Sacro Cuore) e monasteri e ha conservato parte delle proprie mura. Di rilievo il polo industriale di Geleen, inglobato dal 2001 nella conurbazione di Sittard-Geleen.\nSport.\nCalcio.\nLa principale squadra di calcio cittadina \u00e8 il Fortuna Sittard, militante in Eredivisie."}
{"id": "1885740", "revid": "287204", "url": "https://it.wikipedia.org/wiki?curid=1885740", "title": "Gran Premio della Malesia 2004", "text": "Il Gran Premio della Malesia 2004 \u00e8 stato un Gran Premio di Formula 1 disputato il 21 marzo 2004 al circuito di Sepang di Kuala Lumpur. La gara fu vinta da Michael Schumacher su Ferrari, davanti a Juan Pablo Montoya su Williams - BMW e Jenson Button su BAR - Honda.\nVigilia.\nAspetti sportivi.\nNonostante il nuovo sistema di qualifiche, che prevedeva lo svolgimento di due sessioni separate da un'ora ciascuna il sabato pomeriggio fosse stato pesantemente criticato dal pubblico, le scuderie non trovarono un accordo su un nuovo metodo, mantenendo inalterata la situazione. Lo stallo era dovuto principalmente alle scuderie minori, che con il sistema in uso beneficiavano di una maggiore esposizione televisiva.\nAspetti tecnici.\nAlla seconda prova lontano dall'Europa, disputata oltretutto a breve distanza dal precedente Gran Premio d'Australia, la maggioranza delle scuderie non port\u00f2 novit\u00e0 sostanziali, concentrandosi principalmente sul problema di smaltire il calore in eccesso dovuto al caldo e umido clima malese. Fece eccezione la McLaren, che port\u00f2 in pista un nuovo alettone anteriore con dei profili principali fortemente incurvati, soluzione provata a Imola. La scuderia anglo - tedesca fu anche quella che dovette intervenire pi\u00f9 radicalmente sulle monoposto per evitare problemi di raffreddamento, praticando dei fori nelle fiancate venerd\u00ec pomeriggio.\nAnche la BAR esib\u00ec delle novit\u00e0, con una nuova carrozzeria pensata appositamente per limitare gli effetti negativi delle aperture supplementari nelle fiancate. Le altre scuderie presentarono diverse soluzioni per il raffreddamento, montando delle ciminiere di dimensioni maggiorate o aprendo tutte le feritoie presenti sulle fiancate.\nProve libere.\nResoconto.\nCome gi\u00e0 in Australia, diverse scuderie limitarono le percorrenze nelle prove libere per evitare un eccessivo affaticamento dei motori, che come da regolamento non avrebbero potuto essere sostituiti per tutto il week-end.\nRisultati.\nI tempi migliori nella prima sessione di prove libere di venerd\u00ec furono i seguenti:\nI tempi migliori nella seconda sessione di prove libere di venerd\u00ec furono i seguenti:\nI tempi migliori nella prima sessione di prove libere di sabato furono i seguenti:\nI tempi migliori nella seconda sessione di prove libere di sabato furono i seguenti:\nQualifiche.\nResoconto.\nMichael Schumacher domin\u00f2 nettamente le qualifiche, infliggendo pesanti distacchi a tutti i rivali. In seconda posizione si piazz\u00f2 a sorpresa Mark Webber, per la prima volta in carriera in prima fila. Il pilota australiano, veloce anche nelle prove libere, port\u00f2 alla Jaguar il miglior risultato nella storia della squadra, battendo Rubens Barrichello di circa quattro centesimi soprattutto grazie a un'ottima prestazione nel settore finale del tracciato.\nIn quarta posizione si classific\u00f2 Montoya, che accusava un ritardo di quasi un secondo dalla miglior prestazione: alle spalle del colombiano si piazzarono R\u00e4ikk\u00f6nen, Button, Ralf Schumacher e Trulli, autore di diversi errori dopo essersi piazzato secondo nella prima sessione. Coulthard e Da Matta completarono il gruppo dei primi dieci, mentre Sato e Alonso, autori di uscite di pista nell'ultimo settore, dovettero accontentarsi dell'ultima fila. Il risultato fu particolarmente deludente per lo spagnolo, primo nella prima sessione e in linea con i tempi di Webber prima del testacoda.\nGara.\nResoconto.\nPrima del via la pista venne bagnata da una leggera pioggia, ma nessuno dei piloti scelse di partire con pneumatici da bagnato. Al via Michael Schumacher scatt\u00f2 bene, mantenendo il comando, mentre Webber rimase quasi fermo sullo schieramento e perse molte posizioni. Al secondo posto si inser\u00ec quindi Barrichello, seguito da Montoya e R\u00e4ikk\u00f6nen, mentre Trulli e Button si contendevano la quinta posizione.\nNel corso del secondo giro Barrichello arriv\u00f2 lungo ad una curva e Montoya e R\u00e4ikk\u00f6nen ne approfittarono per passarlo. Pi\u00f9 indietro, Alonso rimont\u00f2 velocemente, portandosi a ridosso della zona punti. Dietro allo spagnolo, nel corso del quinto giro, Ralf Schumacher tampon\u00f2 Webber, con cui lottava per la nona posizione. Il tedesco continu\u00f2 senza problemi, mentre l'australiano fu costretto ai box con una gomma forata, compromettendo cos\u00ec ulteriormente la propria gara. Michael Schumacher apr\u00ec la prima serie di pit stop gi\u00e0 al nono giro: insieme al ferrarista rifornirono Coulthard e Alonso, risalito all'ottavo posto. Montoya rest\u00f2 al comando per tre giri prima di effettuare a sua volta la prima sosta. Il colombiano non riusc\u00ec, per\u00f2, ad insidiare Schumacher, che continu\u00f2 a condurre la gara. R\u00e4ikk\u00f6nen mantenne la propria terza posizione davanti a Trulli e Button, in lotta fra loro, e a Barrichello.\nSchumacher e Montoya iniziarono un duello a distanza, facendo segnare pi\u00f9 volte il giro pi\u00f9 veloce in gara. Il colombiano si avvicin\u00f2 al rivale, che mantenne per\u00f2 un vantaggio oscillante tra i tre e i quattro secondi. Perse invece terreno R\u00e4ikk\u00f6nen, insidiato da Trulli e Button. Al 24\u00ba giro Coulthard fu superato da Alonso, perdendo la sesta posizione. Lo scozzese la recuper\u00f2 un passaggio pi\u00f9 tardi, quando i due si fermarono contemporaneamente ai box, grazie ad un pit stop pi\u00f9 rapido. Una tornata dopo rifornirono anche R\u00e4ikk\u00f6nen e Button. Il finlandese ebbe un problema con il bocchettone del carburante, perdendo cos\u00ec il terzo posto a favore del rivale. Montoya e Michael Schumacher entrarono ai box insieme al 26\u00ba giro: la sosta del colombiano fu pi\u00f9 rapida, ma il distacco tra i due rimase pressoch\u00e9 invariato. Un giro dopo Ralf Schumacher, risalito momentaneamente in quarta posizione, si ritir\u00f2 per il cedimento del motore. La situazione rimase stabile fino alla terza serie di rifornimenti, aperta ancora una volta da Coulthard al 38\u00ba passaggio. Una tornata pi\u00f9 tardi si ferm\u00f2 Montoya, imitato al passaggio successivo da Michael Schumacher, Button, R\u00e4ikk\u00f6nen e Trulli. Il ferrarista mantenne la prima posizione senza particolari problemi, mentre il finlandese si ritir\u00f2 per un problema alla trasmissione gi\u00e0 nel corso del giro di rientro.\nBarrichello ritard\u00f2 l'ultima sosta fino al 44\u00ba giro, riuscendo cos\u00ec ad avere la meglio su Trulli per la quarta posizione. Negli ultimi giri Schumacher e Montoya alzarono un po' il ritmo, ma le posizioni erano ormai congelate e non ci furono duelli per i primi posti. A quattro giri dal termine Sato fu costretto al ritiro mentre occupava l'ottavo posto, tradito dal motore della sua BAR; entr\u00f2 cos\u00ec in zona punti Massa. Non si verificarono altri avvenimenti particolari e Michael Schumacher vinse davanti a Montoya, Button (al primo podio in carriera), Barrichello, Trulli, Coulthard, Alonso e Massa.\nFonti.\nSalvo diverse indicazioni, tutti i dati statistici sono tratti da Autosprint n.12/2004"}
{"id": "1885749", "revid": "1776051", "url": "https://it.wikipedia.org/wiki?curid=1885749", "title": "Discografia degli Angra", "text": "Questa voce riguarda la discografia degli Angra dagli esordi fino ad ora."}
{"id": "1885750", "revid": "599013", "url": "https://it.wikipedia.org/wiki?curid=1885750", "title": "Bleacher Bums", "text": ""}
{"id": "1885753", "revid": "767487", "url": "https://it.wikipedia.org/wiki?curid=1885753", "title": "Amanda Somerville", "text": "Biografia.\nVita privata.\nNata e cresciuta a Flushing nel Michigan, ha cominciato a cantare in giovane et\u00e0, esibendosi in diversi eventi scolastici della scuola primaria e secondaria. Si \u00e8 diplomata con un anno di anticipo alla Flushing Senior High School, e si \u00e8 iscritta alla University of Michigan-Flint, per poi avviarsi nel 1997 alla carriera di cantante professionista cantando in vari gruppi musicali nell'area di Flint. Nel 1999 si \u00e8 trasferita in Germania per motivi sentimentali, dove tuttora risiede e lavora, nonostante spesso ritorni nella sua patria natia.\nCarriera da solista.\nDopo essersi trasferita in Germania, entra in contatto nel 2000 con il produttore Sascha Paeth, col quale remixa due canzoni, \"Blue Nothing\" e \"Angel of Mine\", e registra il brano \"This and That\". Nasce una prolifica collaborazione che porta la Somerville dapprima a cantare nei Virgo, side project di Paeth con Andre Matos, ed in seguito a numerose partecipazioni nei lavori di famosi gruppi metal europei quali Epica, Avantasia, Kamelot, Edguy e After Forever. Nel 2003 partecipa alla produzione di \"Days of Rising Doom\", primo album del supergruppo progressive metal Aina, come creatrice del concept e scrittrice di tutti i testi, oltre ad avervi contribuito alla composizione musicale, ad apparirvi come cantante e a supervisionare le parti di canto in qualit\u00e0 di vocal coach. Agli inizi del 2008 sostituisce Simone Simons, di cui Amanda \u00e8 stata insegnante di canto, in occasione del tour americano degli Epica, quest'ultima affetta da una infezione da Staphylococcus aureus. Nel 2009 pubblica il suo secondo album solista intitolato \"Windows\", composto da 12 tracce e caratterizzato da \"un mix di diversi stili musicali e la distintiva voce di Amanda Sommerville\" . Nel 2010 collabora con Michael Kiske (Helloween) a un progetto musicale denominato Kiske/Somerville che esce il 24 settembre.\nTrillium.\nNel 2011 fonda un nuovo progetto rock/metal, Trillium, lavorando insieme a Sascha Paeth, Michael Rodenberg e Sander Gommans. In autunno esce il primo album, \"Alloy\". Inoltre entra in pianta stabile negli HDK, band fondata da Sander Gommans.\nL'8 giugno 2018 i Trillium pubblicheranno il loro secondo album dal nome Tectonic.\nFormazione.\nIn eventi live, le sue performance da artista solista sono accompagnate da diversi musicisti appartenenti alla scena heavy metal tedesca:\nCollaborazioni.\nAmanda ha partecipato alla realizzazione dei seguenti album, principalmente come cantante, produttrice e corista:\nInoltre ha anche scritto musica su commissione nelle seguenti occasioni:"}
{"id": "1885758", "revid": "587852", "url": "https://it.wikipedia.org/wiki?curid=1885758", "title": "Gran Premio del Bahrein 2004", "text": "Il Gran Premio del Bahrein 2004 \u00e8 stato un Gran Premio di Formula 1 disputato il 4 aprile 2004 al nuovo circuito di Manama. Terza prova della stagione 2004 e prima edizione del Gran Premio del Bahrein, la gara fu vinta da Michael Schumacher su Ferrari, davanti al compagno di squadra Rubens Barrichello e a Jenson Button su BAR - Honda.\nVigilia.\nAspetti sportivi.\nI preparativi per il Gran Premio, il primo disputato nel Medio Oriente, furono particolarmente meticolosi. Il circuito, progettato dall'architetto Hermann Tilke, fu completato due settimane prima della gara e furono pianificate delle rigide norme di sicurezza per evitare qualsiasi incidente durante lo svolgimento della manifestazione. Tra queste, fu richiesto ai piloti di comunicare in anticipo il tragitto che intendevano seguire per raggiungere il circuito dagli hotel nei quali alloggiavano, variandolo di giorno in giorno. Tuttavia, le precauzioni si rivelarono superflue e l'evento si svolse senza nessun problema.\nUna particolarit\u00e0 del Gran Premio fu anche la bevanda utilizzata sul podio per i festeggiamenti: in ossequio ai costumi locali, il tradizionale champagne fu sostituito da una bevanda a base di acqua di rose e frutta.\nAspetti tecnici.\nCome nel precedente Gran Premio della Malesia, l'attenzione delle scuderie fu concentrata sul problema dello smaltimento del calore, reso difficile, oltre che dalle alte temperature, dalla sabbia portata dal vento sul circuito. La presenza della sabbia introduceva anche delle incognite sul comportamento degli pneumatici e dei freni, alla scelta dei quali fu dedicata ancora pi\u00f9 attenzione del consueto.\nRispetto alla trasferta malese furono di pi\u00f9 le squadre che presentarono delle novit\u00e0 aerodinamiche sulle monoposto. Tra queste fu particolarmente attiva la Williams, che introdusse delle modifiche agli alettoni anteriore e posteriore e ai deviatori di flusso posti dietro all'alettone anteriore. La BAR dovette rinunciare all'alettone posteriore introdotto in Malesia, che aggirava la nuova regola che imponeva la presenza di due soli profili in luogo dei tre consentiti fino alla stagione precedente. Anche la Sauber port\u00f2 in pista un nuovo alettone posteriore, primo elemento aerodinamico sviluppato con l'ausilio della nuova galleria del vento costruita dal team elvetico.\nProve libere.\nResoconto.\nNella seconda sessione di prove di venerd\u00ec ben tre piloti (il collaudatore della BAR Davidson, Coulthard e Alonso) alla guida di monoposto dotate di pneumatici Michelin subirono forature in punti ad alta velocit\u00e0 di percorrenza del circuito. Gli incidenti non ebbero conseguenze di rilievo per nessuno dei tre e Pierre Dupasquier, responsabile della casa francese, non espresse preoccupazione per la situazione, attribuendo i problemi ad una grata rimasta accidentalmente aperta. Nel resto del week-end il solo Coulthard ebbe altri problemi, riportando un'altra foratura nella prima sessione di sabato: in questa occasione, per\u00f2, il cedimento dello pneumatico fu causato dai frammenti persi dal disco freno anteriore destro, che aveva ceduto a sua volta. Anche il suo compagno di squadra R\u00e4ikk\u00f6nen ebbe dei problemi, completando appena un giro nella seconda sessione di venerd\u00ec per il cedimento del propulsore.\nRisultati.\nI tempi migliori nella prima sessione di prove libere di venerd\u00ec furono i seguenti:\nI tempi migliori nella seconda sessione di prove libere di venerd\u00ec furono i seguenti:\nI tempi migliori nella prima sessione di prove libere di sabato furono i seguenti:\nI tempi migliori nella seconda sessione di prove libere di sabato furono i seguenti:\nQualifiche.\nResoconto.\nCome nel Gran Premio d'apertura in Australia la Ferrari piazz\u00f2 i propri piloti in prima fila, con Michael Schumacher in pole position davanti a Barrichello. I pi\u00f9 vicini alle prestazioni delle monoposto italiane furono i piloti della Williams, ma sia Montoya che Ralf Schumacher commisero degli errori nel loro giro cronometrato, perdendo diversi decimi rispettivamente nel terzo e nel secondo settore del tracciato. I due riuscirono comunque a piazzarsi in terza e quarta posizione, davanti alle due BAR - Honda di Sato e Button.\nIl gruppo dei primi dieci fu completato da Trulli, Panis, Da Matta e Coulthard. Alonso commise degli errori alla prima e all'ultima curva, facendo segnare appena il diciassettesimo tempo: il pilota spagnolo motiv\u00f2 la cattiva prestazione con dei problemi ai freni. R\u00e4ikk\u00f6nen, che aveva gi\u00e0 dovuto sostituire il motore a seguito di un guasto il venerd\u00ec pomeriggio, non fece segnare nessun tempo cronometrato, piazzandosi quindi in fondo al gruppo.\nGara.\nResoconto.\nNella mattina di domenica il circuito fu bagnato da una leggera pioggia, evento estremamente raro in Bahrein; l'abbassamento delle temperature favor\u00ec le scuderie dotate di pneumatici Bridgestone, meno efficaci dei rivali Michelin con temperature elevate. Nel pomeriggio il tempo miglior\u00f2 e la gara si svolse con il tracciato completamente asciutto.\nAl via Michael Schumacher scatt\u00f2 bene dalla pole position, mantenendo la testa del gruppo davanti a Barrichello e Montoya. In quarta posizione si inser\u00ec Sato, seguito da Ralf Schumacher, Trulli e Button. Alonso fu costretto ai box dopo aver danneggiato il musetto in un contatto con Klien, mentre R\u00e4ikk\u00f6nen tent\u00f2 di rimontare dal fondo del gruppo, bloccandosi per\u00f2 dietro a Massa. La due Ferrari conquistarono rapidamente un buon margine sui rivali, mentre Ralf Schumacher contendeva a Sato il quarto posto. Il pilota tedesco prov\u00f2 un attacco all'esterno al sesto giro, ma Sato resistette sulla traiettoria interna. Ralf Schumacher chiuse eccessivamente la traiettoria e i due vennero a contatto, con il pilota della Williams costretto ai box per riparare la propria vettura. Un passaggio pi\u00f9 tardi sulla vettura di R\u00e4ikk\u00f6nen cedette il motore, costringendo il finlandese al terzo ritiro in tre gare.\nAl termine della prima serie di rifornimenti, aperta da Michael Schumacher al nono giro, il pilota tedesco continu\u00f2 a condurre davanti a Barrichello, Montoya, Trulli, Sato, Button e Coulthard. Al 17\u00ba giro il pilota giapponese della BAR arriv\u00f2 lungo ad una frenata, rovinando l'alettone anteriore, e dovette tornare ai box per sostituire il musetto, perdendo diverse posizioni. In testa alla corsa le due Ferrari tennero un ritmo insostenibile per gli inseguitori, che vennero sempre pi\u00f9 distanziati; la seconda serie di pit stop, iniziata al 23\u00ba passaggio da Coulthard, non port\u00f2 cambiamenti nelle prime posizioni, con l'eccezione di Sato, che risal\u00ec fino al settimo posto alle spalle di Coulthard.\nDopo un inizio di gara in salita Alonso entr\u00f2 in zona punti al 30\u00ba giro, quando super\u00f2 Webber, fino a quel momento ottavo. Due giri pi\u00f9 tardi Sato comp\u00ec un bel sorpasso su Coulthard, conquistando la sesta posizione. Non ci furono altri cambiamenti degni di nota fino alla terza serie di soste, durante la quale Button sopravanz\u00f2 Trulli, portandosi al quarto posto, mentre Alonso guadagn\u00f2 la settima posizione ai danni di Coulthard. A circa dieci giri dalla fine, mentre i due ferraristi amministravano senza problemi il vantaggio sui rivali, Montoya cominci\u00f2 a rallentare per problemi al cambio. Il pilota colombiano fu sopravanzato da Button al 49\u00ba giro, perdendo poi sempre pi\u00f9 terreno. Al 50\u00ba passaggio Coulthard si ritir\u00f2 per problemi al motore. Grazie al ritiro dello scozzese ed al rallentamento di Montoya Sato si port\u00f2 al quinto posto, incalzato da Alonso, mentre Ralf Schumacher e Webber entrarono in zona punti .\nNon ci furono ulteriori avvenimenti e Michael Schumacher tagli\u00f2 il traguardo davanti a Barrichello, Button, Trulli, Sato, Alonso, Ralf Schumacher e Webber, ottenendo cos\u00ec la terza vittoria su tre gare stagionali.\nFonti.\nTutti i dati statistici sono tratti da Autosprint n.14/2004"}
{"id": "1885768", "revid": "1935652", "url": "https://it.wikipedia.org/wiki?curid=1885768", "title": "Angela's Eyes", "text": "Angela's Eyes \u00e8 una serie televisiva poliziesca statunitense composta da una singola stagione andata in onda negli USA dal 16 luglio al 10 settembre 2006 sul canale televisivo Lifetime.\nTrama.\n\"Angela's Eyes\" \u00e8 incentrata sulla vita di Angela Henson (o Angela Anderson), un'agente dell'FBI che ha il dono di conoscere quando le persone stanno mentendo attraverso il linguaggio del corpo. I suoi genitori, Colin e Lydia Anderson, ora in prigione, erano le pi\u00f9 famose spie degli Stati Uniti d'America. Dopo un'adolescenza segnata dai loro errori, Angela decide di usare il suo dono di scoprire chi mente entrando nella polizia."}
{"id": "1885771", "revid": "2057018", "url": "https://it.wikipedia.org/wiki?curid=1885771", "title": "Carmine Esposito", "text": "Carriera.\nGiocatore.\nInizia la sua carriera da professionista in Campania: alla Casertana, con cui debutta in Serie B nella stagione 1991-1992, alla e all'.\nNel 1995 approda all'Empoli, squadra con cui ottiene in due anni consecutivi prima la promozione in Serie B poi quella nella massima serie: nella Serie A 1997-1998 riesce a totalizzare 14 reti contribuendo alla salvezza del neo-promosso club toscano. La sua carriera in Serie A prosegue vestendo la maglia della Fiorentina, scendendo poi in Serie B con la Sampdoria e il ritorno in massima serie con il prestito al Vicenza. Terminata quest'esperienza, torna a disputare campionati inferiori, con presenze tra le file di Alessandria, nuovamente , dunque Imolese e .\nNegli ultimi anni della carriera gioca nelle serie dilettantistiche del bolognese (Casalecchio e Crespellano), mentre nella stagione 2008-2009 ha militato nell'Anziolavino. Nel 2009 torna al Casalecchio. Nella stagione 2010-2011 gioca nell'Emmetre, squadra della provincia di Bologna che milita nel campionato di Promozione, per poi passare la stagione successiva al Bo.Ca. Calcio, squadra della provincia di Bologna che milita nel girone L di Seconda categoria.\nIl 29 maggio 2015 d\u00e0 l'addio ufficiale al calcio giocato in una partita di beneficenza allo stadio Castellani di Empoli.\nAllenatore.\nNella stagione calcistica 2012-2013 fa parte della societ\u00e0 \"Val.Sa. Gold\" in veste di tecnico nel settore giovanile. Dalla successiva stagione, \u00e8 nell'organigramma delle giovanili dell', ricoprendo vari incarichi di allenatore.\nNella stagione 2016-2017, diventa il nuovo allenatore del in Eccellenza. Tuttavia, il 17 dicembre, la societ\u00e0 , dopo gravi problemi gestionali, firma lo svincolo gratuito dei tesserati.\nNel marzo 2017 gli viene affidata la direzione tecnica dell'Imolese, formazione di calcio femminile che disputa il campionato di Serie B, rilevando Ademaro Mosconi, che gi\u00e0 aveva sostituito Gianluca Alberti, nella seconda parte della stagione 2016-2017."}
{"id": "1885776", "revid": "767487", "url": "https://it.wikipedia.org/wiki?curid=1885776", "title": "Bleacher Bums (film 2002)", "text": "Bleacher Bums \u00e8 un film del 2002 diretto da Saul Rubinek, uscito nelle sale italiane il 7 aprile 2003."}
{"id": "1885783", "revid": "110157", "url": "https://it.wikipedia.org/wiki?curid=1885783", "title": "Microregione di Tr\u00eas Passos", "text": "Tr\u00eas Passos \u00e8 una microregione del Rio Grande do Sul in Brasile, appartenente alla mesoregione di Noroeste Rio-Grandense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 20 comuni:"}
{"id": "1885787", "revid": "110157", "url": "https://it.wikipedia.org/wiki?curid=1885787", "title": "Barra do Guarita", "text": "Barra do Guarita \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1885792", "revid": "1305772", "url": "https://it.wikipedia.org/wiki?curid=1885792", "title": "With Me (Sum 41)", "text": "With Me \u00e8 un singolo dei Sum 41, il terzo estratto dal loro album \"Underclass Hero\".\nLa canzone.\n\"With Me\" \u00e8 un brano dedicato dal cantante Deryck Whibley all'allora moglie Avril Lavigne; nella canzone il cantante voleva esprimere quanto fosse importante per lui il rapporto con Avril.\nLa prima esibizione live di \"With Me\" \u00e8 stata il 26 gennaio 2008 al Daytona International Speedway a Daytona Beach, Florida. Il brano \u00e8 stato utilizzato nella colonna sonora del settimo episodio della prima stagione di \"Gossip Girl\".\nVideo musicale.\nNel videoclip, diretto dal batterista dei Sum 41 Steve Jocz, la band suona la canzone in una casa abbandonata, piena di foto di diverse coppie."}
{"id": "1885794", "revid": "287204", "url": "https://it.wikipedia.org/wiki?curid=1885794", "title": "Domenico Pacini", "text": "Biografia.\nI suoi genitori si chiamavano Filippo Pacini e Giovanna Mecheri. Laureatosi in Fisica all'Universit\u00e0 di Roma nel 1902, dal 1902 al 1905 fu assistente di Pietro Blaserna e, sotto la guida di Alfonso Sella, si interess\u00f2 ai fenomeni della conduttivit\u00e0 elettrica nei gas. Nel 1906 ottenne la nomina di assistente all'Ufficio Centrale di Meteorologia e Geodinamica, gi\u00e0 diretto da Blaserna e a quel tempo da Luigi Palazzo. Rimase nella posizione di assistente fino al 1927, anno in cui venne promosso \"geofisico principale\". Lo studio dei fenomeni elettrici atmosferici, a cui si dedic\u00f2 in questo periodo, lo misero in grado di ipotizzare l'esistenza dei raggi cosmici. Pacini si occup\u00f2 anche delle misure sul colore dell'atmosfera. Conseguita la libera docenza nel 1912, nel 1913 ottenne l'incarico dell'insegnamento di Fisica terrestre all'Universit\u00e0 di Roma. Nel 1928 fu nominato professore di Fisica sperimentale all'Universit\u00e0 di Bari. Mor\u00ec a Roma all'et\u00e0 di 56 anni a causa di una broncopolmonite. Il suo corpo \u00e8 sepolto nel cimitero di Forme, frazione abruzzese del comune di Massa d'Albe, dove visse in giovent\u00f9 e condusse i primi esperimenti.\nLa scoperta della \"radiazione penetrante\".\nL'opera pi\u00f9 importante di Domenico Pacini \u00e8 senz'altro lo studio della \"radiazione penetrante\", ossia lo studio delle particelle dotate di energie relativistiche (soprattutto protoni e particelle alfa) che giungono sulla Terra dallo spazio esterno e che sono note col nome di \"raggi cosmici\". Questa scoperta \u00e8 attribuita di solito al fisico austriaco Victor Franz Hess, che nel 1936 ottenne il Premio Nobel per la fisica proprio per i suoi studi sui raggi cosmici. In realt\u00e0 si pervenne alla loro scoperta e alla spiegazione della loro origine grazie soprattutto (vi furono anche contributi minoritari) agli studi, contemporanei e complementari fra di loro, svolti da Pacini e da Hess, il primo per mezzo di esperimenti eseguiti fra il 1907 e il 1911 e descritti in una memoria pubblicata nel Nuovo Cimento nel 1912, l'austriaco per mezzo di esperimenti eseguiti fra il 1910 e il 1912 e pubblicati ugualmente nel 1912. Pacini pot\u00e9 escludere l'origine terrestre delle radiazioni registrando la diminuzione della loro intensit\u00e0 in profondit\u00e0 nelle acque marine di Livorno e in quelle del lago di Bracciano; Hess registrandone l'aumento dell'intensit\u00e0 in quota per mezzo di un pallone aerostatico.\nGli studi giovanili sulla ionizzazione dell'atmosfera spinsero Pacini a studiarne l'origine cercando di falsificare l'ipotesi che le particelle originassero dalla crosta terrestre. Misure dell'intensit\u00e0 della radioattivit\u00e0, definita come velocit\u00e0 di scarica di elettroscopio carico, eseguite da Pacini al di sotto del livello del mare nel Giugno 1911 (e successivamente nello stesso anno nelle profondit\u00e0 del lago di Bracciano) gli permisero di osservare che era minore di quella alla superficie e ipotizzarne pertanto l'origine extraterrestre. Gli esperimenti di Pacini costituiscono inoltre i primi studi sulle particelle eseguiti in ambiente sotterraneo, antesignani di quelli svolti attualmente per es. nei Laboratori Nazionali del Gran Sasso."}
{"id": "1885795", "revid": "110157", "url": "https://it.wikipedia.org/wiki?curid=1885795", "title": "Boa Vista do Buric\u00e1", "text": "Boa Vista do Buric\u00e1 \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1885799", "revid": "123151842", "url": "https://it.wikipedia.org/wiki?curid=1885799", "title": "Roberto Visentin (1952)", "text": "Biografia.\nPrima di ricoprire la carica di primo cittadino di Siracusa, il 14 giugno del 2004 \u00e8 stato eletto consigliere comunale. Ha ricoperto le cariche di presidente della fondazione INDA dal luglio 2008 al dicembre 2012 e di presidente dell'Istituto del Barocco dal luglio 2008 al dicembre 2012.\nPer la sua candidatura a sindaco di Siracusa ha ricevuto l'appoggio delle seguenti liste: il Popolo della Libert\u00e0, Unione di Centro, Movimento per l'Autonomia e le liste civiche No Acqua Salata e Alleanza Azzurra.\nDal dicembre 1999 al giugno del 2004 ha guidato l'assessorato comunale ai Lavori Pubblici, mentre dall'agosto del 2004 al giugno del 2008 \u00e8 stato assessore al Centro Storico. Nell'ottobre del 2009 \u00e8 stato eletto presidente dell'ANCI Sicilia. Dell'ANCI nazionale \u00e8 stato componente dell'ufficio di Presidenza fino al 31 dicembre 2012 con la delega ai Lavori Pubblici.\nNel 1994 aderisce a Forza Italia per poi confluire naturalmente nel Pdl.\nIl 1\u00ba gennaio 2013 ha rassegnato le dimissioni dalla carica di sindaco che ha portato il commissariamento per candidarsi alle elezioni politiche con il partito Scelta Civica del presidente del Consiglio Mario Monti.\nConsigliere dell'Ordine degli Ingegneri della Provincia di Siracusa dal 1986 al 1991, nel biennio 1988/89 ha ricoperto la carica di Segretario."}
{"id": "1885801", "revid": "113757527", "url": "https://it.wikipedia.org/wiki?curid=1885801", "title": "Transistor Schottky", "text": "Il transistor Schottky, dal nome del fisico tedesco Walter Schottky, \u00e8 un tipo di transistore bipolare che si ottiene inserendo un diodo Schottky tra la base e il collettore (anodo alla base e catodo al collettore nel caso di un transistore di tipo npn). In questa maniera si evita che il dispositivo vada in saturazione e si rende pi\u00f9 veloce la commutazione; la presenza del diodo impedisce infatti che la tensione diretta applicata alla giunzione base-collettore superi il potenziale di accensione.\nDettagli fisici.\nLa tensione formula_1 alla quale un contatto rettificante tra metallo e semiconduttore inizia a condurre \u00e8 solitamente inferiore rispetto a quella di una normale giunzione; se \u00e8 vero questo, non appena il potenziale tra base e collettore raggiunge il livello formula_1, il diodo si \"accende\" impedendo alla tensione di aumentare ulteriormente e quindi di raggiungere la soglia di accensione del contatto BC. Ci\u00f2 evita l'accumulo di minoritari nella base, con due effetti benefici\novviamente, questo oggetto non pu\u00f2 essere utilizzato nei casi in cui \u00e8 necessario che il BJT entri in saturazione.\nLa configurazione \u00e8 nota come Baker Clamp\nDettagli tecnologici.\nNel processo bipolare standard, \u00e8 possibile realizzare una giunzione rettificante tra i metalli tipicamente usati nell'elettronica (come l'alluminio) e la regione N del silicio che rappresenta il collettore (o la base nel caso di un pnp). Tra una regione P e il metallo pu\u00f2 invece essere realizzata una giunzione ohmica a bassa impedenza, attraverso opportuni accorgimenti tecnologici quali la siliciurizzazione."}
{"id": "1885804", "revid": "1924342", "url": "https://it.wikipedia.org/wiki?curid=1885804", "title": "Capricorn (A Brand New Name)", "text": "Capricorn (A Brand New Name) \u00e8 un singolo del gruppo musicale statunitense Thirty Seconds to Mars, pubblicato il 23 luglio 2002 come primo estratto dal primo album in studio \"30 Seconds to Mars\".\nProdotto da Bob Ezrin, Brian Virtue e dagli stessi Thirty Seconds to Mars e scritto dal frontman Jared Leto, \"Capricorn (A Brand New Name)\" ricevette un riscontro positivo da parte della critica, la quale apprezz\u00f2 la fusione di diversi generi musicali presente nella traccia. Il singolo raggiunse la posizione 31 della Mainstream Rock Songs e debutt\u00f2 nella top ten della Official Rock &amp; Metal Chart. Il video musicale per il brano fu diretto da Paul Fedor ed \u00e8 ambientato nel deserto della California.\nRegistrazione.\nProdotto da Bob Ezrin, Brian Virtue e dagli stessi Thirty Seconds to Mars, \"Capricorn (A Brand New Name)\", il brano di apertura dell'album, affronta temi riguardanti l'alienazione e l'identit\u00e0. Secondo quanto dichiarato da Jared Leto, la traccia riguarda un desiderio di rinnovamento e \u00abcoinvolge le persone, piuttosto che sfidarle\u00bb. Il musicista tuttavia afferm\u00f2 di voler consentire all'ascoltatore di assegnare il proprio significato al testo della canzone, sostenendo che l'interpretazione, da individuo a individuo, sia uno degli aspetti pi\u00f9 interessanti della musica.\nI Thirty Seconds to Mars preferirono considerare il brano come una piccola parte di un progetto pi\u00f9 grande piuttosto che un singolo discografico. Leto afferm\u00f2, \u00abVolevamo creare un disco che fosse una raccolta di brani invece che una raccolta di singoli. Qualcosa che avesse coesione e una sorta di storia musicale, in modo che se ti piace una canzone, ti piace tutto il resto\u00bb.\nPubblicazione.\n\"Capricorn (A Brand New Name)\" fu pubblicato il 23 luglio 2002 come primo singolo estratto dall'album \"30 Seconds to Mars\". Precedentemente il brano apparve su un disco promozionale contenente anche la traccia \"End of the Beginning\", distribuito dalla Immortal Records agli inizi del 2002. Il singolo pubblicato per il commercio contiene il brano inedito \"Phase 1: Fortification\", prodotto dai Thirty Seconds to Mars e Brian Virtue, e il videoclip del singolo.\nIl brano entr\u00f2 nella Mainstream Rock Songs alla posizione 40 il 7 settembre 2002, in seguito alla pubblicazione dell'album. Il singolo raggiunse la migliore posizione alla numero 31 il 5 ottobre, restando otto settimane in classifica. I Thirty Seconds to Mars eseguirono \"Capricorn (A Brand New Name)\" per la prima volta in televisione il 18 novembre 2002 durante il \"Last Call with Carson Daly\". Il 19 gennaio 2008 il singolo e l'album da cui \u00e8 tratto debuttarono per la prima volta nelle classifiche britanniche in seguito alla tappa europea del tour per \"A Beautiful Lie\", il secondo album del gruppo. Il brano debutt\u00f2 alla quarta posizione della Official Rock &amp; Metal Chart, rimanendo cinque settimane in classifica.\nAccoglienza.\n\"Capricorn (A Brand New Name)\" ricevette recensioni generalmente positive da parte della critica musicale. Il critico Kenny Hammond giudic\u00f2 il singolo \u00abun brano dinamico di alto livello. Esso non solo esplora la frontiera musicale dei Thirty Seconds to Mars, ma anche l'estensione vocale di Leto. \u00c8 il brano pi\u00f9 forte presente nel disco e la sua produzione \u00e8 a dir poco stellare\u00bb. Concluse la recensione affermando che la canzone non dovrebbe impressionare solo i fan del rock, ma anche i fan di diversi generi musicali. Smiley Ben, scrivendo per BBC, afferm\u00f2 che \u00abil gruppo consapevolmente supera i confini con brani come \"Capricorn (A Brand New Name)\" e produce una musica perfetta\u00bb. Megan O'Toole del tabloid \"Gazette\" defin\u00ec il pezzo \u00abintensamente risonante\u00bb.\nIl critico Jay Gordon lod\u00f2 il testo della canzone e descrisse il brano come \u00abun interessante fusione di nu metal, techno, new wave, sintetizzatori e cenni a innumerevoli altri stili\u00bb. Simile fu la recensione di Johan Wippsson della rivista Melodic, che descrisse il brano come una \u00abmelodia meravigliosa in cui la fusione dei vari generi supera ogni confine\u00bb. Amber Authier della rivista \"Exclaim!\" scrisse che i Thirty Seconds to Mars \u00abapprocciano con canzoni come \"Capricorn (A Brand New Name)\" in un modo unico\u00bb.\nVideo musicale.\nIl videoclip di \"Capricorn (A Brand New Name)\" fu diretto da Paul Fedor, il quale in precedenza aveva lavorato con Alice in Chains, P.O.D. e Adema. Jared Leto propose al regista un'idea circa dei ragazzi che sentono dei suoni provenienti dal sottosuolo. Fedor pens\u00f2 subito a film come \"Koyaanisqatsi\" (1982) e \"Baraka\" (1992), e not\u00f2 delle somiglianze al video \"Bullet with Butterfly Wings\" diretto da Samuel Bayer per i The Smashing Pumpkins nel 1995. Per rendere il video di \"Capricorn (A Brand New Name)\" differente, Fedor e i Thirty Seconds to Mars decisero di includere delle scene caratterizzate da una sommossa con la polizia.\nIl video fu girato il 23 e il 24 maggio del 2002 nel deserto della California. Il caldo fu cos\u00ec insopportabile che il regista ebbe paura che la troupe avrebbe abbandonato il set. Durante le riprese, il chitarrista Solon Bixler colp\u00ec involontariamente Jared Leto in fronte con il manico della sua chitarra, procurandogli un grosso gonfiore, cos\u00ec il regista evit\u00f2 di riprendere Leto troppo da vicino. Dopo due giorni di riprese, in tono scherzoso Fedor dichiar\u00f2 di esser contento che nessuno fosse morto; il regista afferm\u00f2, \u00abquesto video \u00e8 stato il mio culmine, l'apice.. il giorno in cui sono diventato Erich von Stroheim\u00bb.\nL'incipit del video mostra un ragazzo che riesce a sentire dei suoni provenienti dal sottosuolo e ci\u00f2 lo induce a scavare. Altre persone si uniscono a lui, creando una grande fossa nel terreno. I Thirty Seconds to Mars sono mostrati mentre eseguono il brano e altri sono intenti ad ascoltarli. Verso la fine del video, una squadra SWAT interviene sul posto e prende il controllo dell'area. L'anteprima del video si svolse il 6 agosto 2002 durante il programma \"Oven Fresh\" del network televisivo statunitense MuchMusic USA. \"Capricorn (A Brand New Name)\" \u00e8 inoltre l'unico video in cui compare Bixler, il quale lasci\u00f2 i Thirty Seconds to Mars l'anno seguente.\nTracce.\nTesti e musiche di Jared Leto.\nFormazione.\nCrediti adattati dal libretto di \"30 Seconds to Mars\"."}
{"id": "1885805", "revid": "115424436", "url": "https://it.wikipedia.org/wiki?curid=1885805", "title": "Memnone di Eraclea", "text": "Biografia.\nMemnone, a quanto possiamo dedurre dalla sua opera, visse nel I secolo e fu probabilmente nativo di Eraclea Pontica.\nOpera.\nScrisse un'imponente opera sulla storia di quella citt\u00e0, \"Su Eraclea\" (\u03a0\u03b5\u03c1\u03af \u1f28\u03c1\u03b1\u03ba\u03bb\u03b5\u03af\u03b1\u03c2), soffermandosi sulle tirannidi che a pi\u00f9 riprese governarono Eraclea, in almeno 16 libri.\nLa nostra conoscenza di questo lavoro ci proviene da Fozio, che lesse i libri che andavano dal nono al sedicesimo, facendone un riassunto abbastanza sostanzioso. \nIl nono libro comincia con un ritratto del tiranno Clearco, discepolo di Platone e di Isocrate, mentre l'ultimo evento ricordato nel sedicesimo libro \u00e8 la morte di Britagora, che era stato inviato dagli abitanti di Eraclea come ambasciatore a Giulio Cesare, dopo che questi aveva ottenuto poteri assoluti nel 48 a.C.. Da ci\u00f2, Vossio ipotizz\u00f2 che il lavoro fosse stato scritto all'incirca ai tempi di Cesare Augusto all'inizio del I secolo d.C.; a giudizio di Orelli, non dopo il periodo di Adriano o degli Antonini, a met\u00e0 del II secolo; l\"'Oxford Classical Dictionary\" ritiene possibile anch'esso il II secolo. Ovviamente \u00e8 impossibile fissare la data con precisione accettabile, cos\u00ec come non sappiamo alcunch\u00e9 circa il periodo in cui l'intera opera fu completata. \nLo stile di Memnone, secondo Fozio, era chiaro e semplice, e le parole erano ben scelte. Gli \"excerpta\" di Fozio, comunque, contengono numerosi esempi di rare espressioni poetiche, una piccola parte delle quali indica il declino subito dalla lingua greca. \nLa storia di Mennone \u00e8 interessante per la sua capacit\u00e0 di narrare con continuit\u00e0, sia pure dalla visuale eracleota, quasi tutto il periodo ellenistico, con notevoli interessi di natura biografica e moralistica; \u00e8, altres\u00ec, apprezzabile per essere l'unico razionale e completo esempio di storiografia greca di soggetto locale a noi giunto.\nL'epitome di Fozio fu dapprima pubblicata separatamente, insieme con lacerti dell'opera di Ctesia e Agatarchide, da Henri Estienne. La migliore edizione \u00e8 quella di Johann Conrad Orelli contenente, con ci\u00f2 che rimane di Memnone, i pochi frammenti di altri scrittori di Eraclea, tenuta presente anche da Felix Jacoby nei suoi \"Fragmente der Griechischen Historiker\"."}
{"id": "1885807", "revid": "36426", "url": "https://it.wikipedia.org/wiki?curid=1885807", "title": "Un cappello pieno di ciliegie", "text": ""}
{"id": "1885812", "revid": "163465", "url": "https://it.wikipedia.org/wiki?curid=1885812", "title": "Teratocarcinoma", "text": ""}
{"id": "1885813", "revid": "161374", "url": "https://it.wikipedia.org/wiki?curid=1885813", "title": "SGC Orte-Ravenna", "text": ""}
{"id": "1885821", "revid": "2219713", "url": "https://it.wikipedia.org/wiki?curid=1885821", "title": "Ponte di Marco Polo", "text": "Il Ponte di Marco Polo, o Ponte del Fosso Nero (), \u00e8 un antico ponte sul fiume Yongding, nei pressi di Pechino. Deve il suo famoso appellativo e la sua fama alla visita, nel XIII secolo, del celebre viaggiatore Marco Polo che esalt\u00f2 il ponte come un'opera architettonica senza pari.\nStoria.\nGi\u00e0 nel periodo degli Stati Combattenti, il traghetto sul fiume Yongding era un nodo di trasporto strategico sulla strada tra Yan (\u71d5) e Ji (\u84df) (antenate della citt\u00e0 di Pechino) e la valle del Fiume Giallo.\nQuando la dinastia Jin stabil\u00ec la propria capitale a Zhongdu, il traghetto non fu pi\u00f9 all'altezza di gestire il traffico, e nel 29\u00ba anno dell'era Dading (1189) fu iniziata la costruzione di un ponte di pietra. Al suo completamento, nel 3\u00ba anno dell'era Minchang (1192), il ponte fu chiamato Guangli (\u5e7f\u5229). Gi\u00e0 all'epoca rappresentava una meraviglia architettonica che si presentava ai viaggiatori provenienti dal Sud, appena prima del loro arrivo alla sede dell'imperatore.\nVerso la fine del XIII secolo (tra il 1274 e il 1291) Marco Polo ebbe modo di visitare il ponte (\u00e8 probabile che, come inviato del Gran Khan, avesse avuto modo di attraversarlo molte volte), e ne Il Milione lo descrisse:\nIl ponte fu ricostruito dopo un\u2019inondazione nel 1698 su ordine dell'imperatore Kangxi della dinastia Qing, nella sua forma odierna a 11 arcate.\nQuando i primi europei visitarono Pechino, ebbero modo di identificare il ponte come quello descritto nel Milione, fonte di primaria importanza sulla Cina fino al XVII sec., e il nome Ponte di Marco Polo entr\u00f2 in uso comune tra gli occidentali.\nIl ponte \u00e8 altres\u00ec tristemente famoso per un episodio avvenuto nella notte tra il 7 e l'8 giugno 1937, comunemente denominato Incidente del ponte di Marco Polo, che diede inizio alla seconda guerra sino-giapponese (1937-1945).\nNel 1961 il ponte venne classificato come bene culturale sotto tutela nazionale. Nel 1985 la Municipalit\u00e0 di Pechino lo chiuse al traffico motorizzato, e nel 1987 sostitu\u00ec la copertura d'asfalto con lastre di pietra pi\u00f9 simili alla costruzione originale.\nArchitettura.\nIl resoconto di Marco Polo \u00e8 l'unico documento che ci rimane circa la forma originale del ponte Guangli, ed \u00e8 difficile stimare se il ponte avesse davvero 24 archi invece degli 11 attuali, o se si sia trattato di un errore di trascrizione.\nIl ponte, nella sua forma attuale che data dal 1698, \u00e8 lungo 266,5 m e largo 9,3 m. \u00c8 sorretto da 11 archi (quello centrale maggiore dei 10 laterali) e 10 pilastri. Ogni pilastro \u00e8 protetto da cunei frangionde in ferro (chiamati \u201cspade tagliadraghi\u201d, poich\u00e9 anticamente i draghi venivano considerati all'origine delle inondazioni), che riducono la pressione della corrente sulla struttura, che per il resto \u00e8 costruita interamente in granito. Il letto del fiume \u00e8 qui costituito da ciottoli e sabbia, e le fondamenta del ponte vennero costruite con lastre di pietra unite tra loro verticalmente con barre di ferro.\nIl ponte non \u00e8 solo una meraviglia tecnica ma anche artistica, e la sua caratteristica distintiva sono i leoni decorativi che ornano i pilastri e la balaustra. La maggior parte di questi leoni data dalle dinastie Qing (1644-1911) e Ming (1368-1644), sebbene alcune siano originali delle dinastie Yuan (1271-1368) e Jin (1115-1234). Ogni leone \u00e8 diverso dagli altri, e raffigurato in posizioni non tradizionali, spesso con uno o due cuccioli che si arrampicano sulla schiena o si nascondono tra le gambe. Uno degli aspetti pi\u00f9 affascinanti \u00e8 che il numero di tali leoni non sia mai stato determinato con certezza, poich\u00e9 diversi conteggi hanno dato risultati discordanti, tra i 482 e i 496 leoni. Resoconti dell'antichit\u00e0 parlano invece di 627 leoni.\nAi entrambi i lati del ponte vi sono quattro colonne ornamentali alte 4,65 m, sormontate da una nube e un leone, e una stele di marmo sorretta da un bixi (\u8d51\u5c43), un animale mitologico simile a una tartaruga. La stele occidentale testimonia la ricostruzione del ponte eseguita dall'imperatore Kangxi, mentre quella orientale esibisce, nella calligrafia dell'imperatore Qianlong, i caratteri \u201c\u5362\u6c9f\u6653\u6708\u201d, \u201cLuna Mattutina al Ponte del Fosso Nero\u201d: tale vista era considerata una delle \u201cOtto Viste di Pechino\u201d che gli ufficiali in visita alla capitale erano invitati ad ammirare.\nUbicazione.\nIl Ponte di Marco Polo si trova sul fiume Yongding, un tributario del fiume Hai (sebbene, in epoca recente, le acque dello Yongding siano state deviate cosicch\u00e9 per la maggior parte dell'anno, e specialmente in inverno, non c'\u00e8 acqua sotto il ponte). Il ponte, a circa 20\u00a0km dal centro, ricade nella competenza del Distretto di Fengtai.\nSul lato orientale del ponte si trova la cittadina fortificata di Wanping, un tempo fiorente stazione mercantile e roccaforte strategica a difesa della capitale. La citt\u00e0 \u00e8 attualmente oggetto di ricostruzione storica e ospita un Museo della Resistenza(\u4e2d\u56fd\u4eba\u6c11\u6297\u65e5\u6218\u4e89\u7eaa\u5ff5\u9986)."}
{"id": "1885822", "revid": "767487", "url": "https://it.wikipedia.org/wiki?curid=1885822", "title": "Nizlopi", "text": "I Nizlopi sono stati un gruppo hip hop e folk rock britannico, composto da Luke Concannon (voce, chitarra e bodhr\u00e0n) e John Parker (contrabbasso, human beatbox) originari di Leamington Spa."}
{"id": "1885823", "revid": "1305772", "url": "https://it.wikipedia.org/wiki?curid=1885823", "title": "UCOI", "text": ""}
{"id": "1885827", "revid": "729019", "url": "https://it.wikipedia.org/wiki?curid=1885827", "title": "Battaglia di Gaza (312 a.C.)", "text": "La battaglia di Gaza fu una battaglia della terza guerra dei Diadochi fra Tolomeo I, satrapo d'Egitto, e Demetrio (figlio di Antigono I \"Monoftalmo\").\nTolomeo avvi\u00f2 l'invasione della Siria. Con 18.000 soldati e 4.000 cavalieri giunse a Gaza ai primi del 312 a.C.\nDemetrio decise di accettare lo scontro, ma fu mandato in rotta. Perse 500 uomini e inoltre ebbe 8.000 altri soldati presi prigionieri, perdendo tutti i propri elefanti. Si ritir\u00f2 allora su Tripoli, in Fenicia."}
{"id": "1885832", "revid": "132266", "url": "https://it.wikipedia.org/wiki?curid=1885832", "title": "Hamza Roberto Piccardo", "text": ""}
{"id": "1885834", "revid": "132266", "url": "https://it.wikipedia.org/wiki?curid=1885834", "title": "Roberto Hamza Piccardo", "text": ""}
{"id": "1885842", "revid": "88740", "url": "https://it.wikipedia.org/wiki?curid=1885842", "title": "Mercanti di campagna", "text": "I mercanti di campagna furono un ceto sociale caratteristico dello Stato della Chiesa, che prosper\u00f2 tra il XVI e il XIX secolo, fornendo alle sue classi dominanti (clero e nobilt\u00e0) servizi finanziari e liquidit\u00e0 monetaria.\nPer la particolare natura e struttura dello Stato pontificio, dove l'amministrazione pubblica era interamente gestita da personale ecclesiastico, e la classe dominante \"laica\" consistette fino a tutto il Rinascimento in una nobilt\u00e0 di tipo feudale, fortemente intrecciata con la Chiesa sul piano dei rapporti economici e di potere, i mercanti di campagna costituirono, sul piano economico, il nerbo del suo scarso ceto medio, trovandosi ad essere coloro che potevano gestirne e metterne in circolazione la rendita fondiaria e, spesso, anche le entrate fiscali di cui erano appaltatori.\nDa questo ceto sociale, nel tempo, proverranno molte delle famiglie di nuovi ricchi che sarebbero andate a costituire quello strato sociale superiore della classe media capitolina che, dall'Ottocento, verr\u00e0 indicata, con intento tra l'ironico e il dispregiativo, con il nome di \"generone.\nOrigini.\nLe origini di questo aggregato sociale possono essere intraviste gi\u00e0 alla fine del XIV secolo, quando la cattivit\u00e0 avignonese determin\u00f2 un notevole impoverimento di Roma (non pi\u00f9 sede papale) e delle sue famiglie dominanti, che spesso esprimevano i pontefici, a vantaggio dei pi\u00f9 avveduti e accumulatori tra i liberi agricoltori e allevatori \nLa persistente rilevanza sociale delle attivit\u00e0 agricole a Roma e in tutto lo Stato della Chiesa, del resto, \u00e8 testimoniata dall'esistenza di una potente corporazione di allevatori (la \"nobilissima Universitas Bobacteriorum\"), i cui statuti vennero redatti sin dal 1407 e che non ha riscontro nel resto dell'Italia tardomedioevale.&lt;br&gt;Sin dal XV secolo si riconoscono a Roma in questo ceto, il nucleo pi\u00f9 antico della famiglie della nobilt\u00e0 cittadina che per secoli si contesero l'esercizio delle cariche comunali come i Del Bufalo, i Margani, i Maddaleni, i Santacroce, i Mattei, i Massimo, i Capodiferro, gli Altieri, i Caffarelli, i Muti e i Della Valle.&lt;br&gt;\nMa \u00e8 solo lungo il XVI secolo che comincia ad affiorare la distinzione, all'interno della categoria, tra \"aratores\" (contadini in senso stretto) e \"negociatores\" o \"mercatores\" (commercianti di prodotti agricoli). Sono questi ultimi che prendono in affitto - e spesso poi, nel tempo, acquistano - grandi propriet\u00e0 agricole dai monasteri, dalle chiese o dalla nobilt\u00e0 feduale. Lo spopolamento delle campagne laziali dovuto a guerre, invasioni e pestilenze, e la svalutazione della moneta hanno ridotto infatti i proventi delle rendite agrarie, ma non il bisogno di liquidit\u00e0 dei loro detentori: sono i \"mercatores\" - sia quelli emersi direttamente dall'economia agricola, sia mercanti in senso stretto, divenuti banchieri - che dispongono ormai della liquidit\u00e0 sufficiente a rispondere alla domanda di denaro proveniente dai proprietari dei terreni, e delle capacit\u00e0 organizzative per sfruttare al meglio questi ultimi, finalizzandoli alle produzioni pi\u00f9 richieste dal mercato e che richiedono meno lavoro (cereali e carne), che possono essere realizzate in colture estensive praticate non pi\u00f9 da piccoli proprietari o affittuari, ma da semplici braccianti o mezzadri, massimizzandone il profitto. \nIl numero di questi \"mercanti di campagna\", a Roma, era assai ristretto: nel 1803 ne venivano indicati non pi\u00f9 di 150, ma ognuno di loro prendeva in fitto \"quattro, sei, dodici ed anche pi\u00f9 tenute; della maggior parte vendono l'erbe a pastori, di molte fanno subaffitti ad altri con maggior pensione\".\nIl salto di qualit\u00e0 - da ricchi intermediari finanziari e commerciali a proprietari fondiari in senso proprio - i mercanti di campagna pensarono di farlo con la Repubblica romana del 1798-99, quando furono, complessivamente, i principali compratori dei fondi espropriati dai Francesi agli ordini e istituti religiosi. La Restaurazione seguita alla fine della Repubblica infici\u00f2 gran parte di quegli acquisti, tuttavia non mancarono, a soddisfare le loro ambizioni, le alienazioni di patrimoni fondiari, sia ecclesiastici (per ripianare il bilancio dello Stato) che nobiliari (per incapacit\u00e0 di gestione). Due generazioni dopo, alla caduta dello Stato pontificio, il patrimonio immobiliare ecclesiastico fu comunque liquidato, almeno in parte, e gli eredi dei mercanti di campagna presero il loro posto di capitalisti tra la nuova borghesia economica affluita nella nuova capitale."}
{"id": "1885847", "revid": "767487", "url": "https://it.wikipedia.org/wiki?curid=1885847", "title": "Giulio Pellicari", "text": "Caratteristiche tecniche.\nTerzino ambidestro con il vizio del gol, spesso verr\u00e0 schierato anche all'ala con discreto successo.\nCarriera.\nInizia la sua carriera a Verona con l'Audace nel 1938 in Serie C per poi restare, nel 1940, sempre nella citt\u00e0 scaligera stavolta con la maglia del Verona in Serie B. Con i gialloblu rimarr\u00e0 sino al 1946 giocando complessivamente fra Serie B,C e campionato di guerra, 102 partite e segnando 19 reti.\nA quel punto il veronese si mette definitivamente in luce e passando, appunto nel 1946 al in Serie A e disputando con i galletti 60 gare nella massima serie con 4 reti realizzate.\nUna nuova opportunit\u00e0 si materializza nel 1948, quando Pellicari viene acquistato dal e, sempre in A, saranno 72 partite oltre a 7 gol il suo personale bilancio. Poi nel 1950 \u00e8 la a volerlo ed anche a Lucca disputa due campionati di Serie A.\nRitenuto ormai al tramonto viene praticamente regalato alla di Paolo Mazza che nel 1952 lo ingaggia. Pellicari raggiunge i suoi concittadini Lucchi e Sega e trova il modo di mettersi in luce e disputa altre 26 partite segnando 5 reti nel corso di due tornei della massima serie.\nTornato a Verona nel 1954 milita nell'Hellas ed infine nel Bolzano.\nChiude la carriera allenando il Peschiera Calcio tra il 1960 ed il 1965\nIn carriera ha totalizzato complessivamente 171 presenze e 17 reti in Serie A e 21 presenze in Serie B.\nViene ricordato come precursore del ruolo di terzino fluidificante al grido \"Pellicari all'attacco!\""}
{"id": "1885850", "revid": "120603570", "url": "https://it.wikipedia.org/wiki?curid=1885850", "title": "Castello di Rota", "text": "Rota, anche noto come Castello di Rota per la sua struttura difensiva originaria, di cui conserva parte di una torre, \u00e8 un borgo rinascimentale di origine medievale ma la cui occupazione stabile risale gi\u00e0 all'et\u00e0 del bronzo. \u00c8 oggi una frazione del comune di Tolfa, in provincia di Roma. &lt;br&gt;\nStoria.\nFu feudo della Chiesa e di importanti famiglie romane. Ne furono signori gli Anguillara (XIII secolo), gli Orsini, i Santacroce (che gli diedero l'aspetto attuale) e marchesi (dopo l'erezione a tale dignit\u00e0 da parte di Clemente IX nel 1668) i Baldinotti, i Grillo e i Lepri (XVIII secolo). &lt;br&gt;\nLa torre risale al XIII secolo mentre il palazzo baronale venne eretto tra il XV e il XVI secolo dalla famiglia Santacroce. Alcuni interventi architettonici sono opera presunta di Martino Longhi il Vecchio e di Troiano Schiratti. A partire dal 1668 il marchese Cesare Baldinotti don\u00f2 un nuovo aspetto al palazzo coinvolgendo probabilmente l'architetto che gi\u00e0 aveva lavorato nella sua residenza romana: Giovanni Antonio De Rossi. La struttura venne ampliata, innalzata di un piano e si realizz\u00f2 l'attuale facciata. Cesare Baldinotti commission\u00f2 anche la decorazione pittorica delle stanze e della cappella del piano nobile. Gli artisti che lavorarono nelle sale in questione, dipingendo sulle volte scene tratte dall'Antico Testamento, probabilmente furono Ludovico e Giacinto Gimignani, entrambi gi\u00e0 in contatto con il committente. La decorazione della cappella venne realizzata da Giuseppe Passeri. &lt;br&gt;\nIl borgo \u00e8 stato progettato seguendo i canoni rinascimentali della citt\u00e0 ideale come in altri paesi del Lazio nei quali ha operato Antonio da Sangallo il Giovane. La chiesa, eretta a partire dal XVI secolo forse su preesistenti resti, \u00e8 anch'essa stata affrescata nello stesso periodo del palazzo ed \u00e8 dedicata a San Girolamo, protettore di Rota e presenta delle linee tipicamente barocche con alcune soluzioni originali. Un arco etrusco fa da cornice al vecchio ingresso del paese, distrutto in parte dai soldati di Napoleone I in rappresaglia all'insurrezione antifrancese di Tolfa.\nIl vescovo della diocesi di Nepi e Sutri usava compiere ogni cinque anni una \"sacra visita\" al paese.\nIl centro si trova lungo uno dei rami della via Braccianese Claudia, alla confluenza dei fiumi Verginese e Lenta nel fiume Mignone, in cima ad un blocco tufaceo alla quota di 195 metri s.l.m.\nAttualmente la tenuta di Rota, sempre di propriet\u00e0 dei marchesi Lepri e dei loro discendenti, come gran parte del territorio dei Monti della Tolfa, \u00e8 destinata all'allevamento del bestiame bovino e al taglio dei boschi cedui.\nCinema.\nIl Borgo di Rota \u00e8 molto presente nel cinema italiano.\nTra i vari film nei quali \u00e8 visibile ci sono \"Il sorpasso\", \"Meo Patacca\", \"Mio padre monsignore\" e \"C'era una volta\", \"I due toreri\", \"L'arcano incantatore\", \"Non ci resta che piangere\" numerosi decamerotici e le serie tv \"Elisa di Rivombrosa\" e \"I Medici\"."}
{"id": "1885851", "revid": "115449543", "url": "https://it.wikipedia.org/wiki?curid=1885851", "title": "Supernova (film 2005)", "text": "Supernova \u00e8 un film televisivo statunitense del 2005, prodotto dalla Hallmark Channel. Il film rientra nel filone dei film catastrofici e ha come attori protagonisti Luke Perry e Peter Fonda.\nTrama.\nIl dottor Christopher Richardson, astrofisico di fama mondiale, scopre che la Terra sta per essere rasa al suolo dalla nascita di una supernova. Lo scienziato viene condotto dalla \"struttura Phoenix\", un rifugio anti-catastrofe; intanto, un serial-killer Grant, mosso dalla sete di vendetta, evade dalla prigione e va in cerca di Brooke, moglie di Richardson e testimone-chiave del processo per ucciderla."}
{"id": "1885859", "revid": "1906976", "url": "https://it.wikipedia.org/wiki?curid=1885859", "title": "Signori di Genzano", "text": "Genzano di Roma \u00e8 un'importante citt\u00e0 della citt\u00e0 metropolitana di Roma Capitale, situata nell'area dei Castelli Romani. Nel corso della sua storia, dalla prima menzione del castello nel 1183 alla rinuncia da parte dell'ultimo duca ai diritti feudali nel 1816, si sono succedute nel possesso del feudo numerosi feudatari.\nNel 1153 papa Anastasio IV concesse il territorio di Genzano ai monaci cistercensi dell'Abbazia di Sant'Anastasio alle Acque Salvie, che ne mantennero il possesso tra alterne vicende fino al 1428. Tuttavia, nel lungo periodo di dominazione monastica, il feudo era stato pi\u00f9 volte oggetto di occupazioni da parte delle potenti famiglie baronali romane che esercitavano la loro potest\u00e0 sulle localit\u00e0 dei dintorni. Il castello venne venduto dai monaci alla famiglia Colonna, che ne mantennero il possesso fino al 1479, quando lo vendettero al cardinale Guillaume d'Estouteville con diritto di retrovendita: il feudo torn\u00f2 in possesso dei Colonna nel 1485, anche se sotto l'alto governo della Camera Apostolica. Marcantonio II Colonna nel 1563 decise di vendere il feudo di Genzano a Fabrizio Massimi, il quale a sua volta lo rivendette al marchese di Civitanova Marche Giuliano Cesarini, nel 1564. Nel 1671, in seguito al matrimonio segreto tra Livia Cesarini e Federico II Sforza, diede origine alla famiglia degli \"Sforza-Cesarini\" che govern\u00f2 con il titolo ducale Genzano fino al 1807, data dell'abolizione del feudalesimo da parte dei francesi. Dopo la caduta di Napoleone Bonaparte e il ritorno del Papa nel 1815, tuttavia gli Sforza-Cesarini rinunciarono ai loro diritti feudali dopo che papa Pio VII eman\u00f2 il \"motu proprio\" del 6 luglio che scoraggiava, pur non abolendolo, il feudalesimo nei territori dello Stato Pontificio.\n&lt;br&gt;\n&lt;br&gt;\n&lt;br&gt;\n&lt;br&gt;"}
{"id": "1885860", "revid": "1310927", "url": "https://it.wikipedia.org/wiki?curid=1885860", "title": "Campinense Clube", "text": "Il Campinense Clube, noto anche semplicemente come Campinense, \u00e8 una societ\u00e0 calcistica brasiliana con sede nella citt\u00e0 di Campina Grande, nello stato della Para\u00edba.\nStoria.\nIl club \u00e8 stato fondato il 12 aprile 1915 come un club di danza da Elias Montenegro, Dino Belo, Ant\u00f4nio Lima e molti altri. La sede del club si trovava al Col\u00e9gio Campinense. Jos\u00e9 C\u00e2mara \u00e8 stato il primo presidente del Campinense.\nNel 1960, il Campinense ha vinto il campionato statale, che \u00e8 stato il primo dei sei campionati consecutivi vinti dal club. Nel 1961, il club ha partecipato alla Ta\u00e7a Brasil, dove \u00e8 stato finalista del gruppo nord-est, perdendo la finale con il Bahia. Nel 1972, il club fu sconfitto dal Sampaio Corr\u00eaa nella finale del Campeonato Brasileiro S\u00e9rie B, terminando la competizione come finalista. Nel 1975, il Campinense ha partecipato al Campeonato Brasileiro S\u00e9rie A per la prima volta, terminando all'ultimo posto. Il club ha partecipato di nuovo alla competizione nel 1978, nel 1979, e nel 1981."}
{"id": "1885863", "revid": "1718925", "url": "https://it.wikipedia.org/wiki?curid=1885863", "title": "Anti", "text": ""}
{"id": "1885865", "revid": "59645", "url": "https://it.wikipedia.org/wiki?curid=1885865", "title": "Luigi Marzullo", "text": ""}
{"id": "1885866", "revid": "124343881", "url": "https://it.wikipedia.org/wiki?curid=1885866", "title": "PlayStation Portable", "text": " \u00e8 stata una console portatile per videogiochi prodotta da Sony Interactive Entertainment, parte della serie PlayStation. Il suo sviluppo \u00e8 stato annunciato all'E\u00b3 del 2003 ed \u00e8 stata svelata ufficialmente l'11 maggio 2004 a una conferenza stampa prima dell'E\u00b3 2004. La console \u00e8 stata commercializzata in Giappone il 12 dicembre 2004, negli USA e in Canada il 24 marzo 2005 e in Europa e Australia il 1\u00ba settembre 2005.\nStoria.\nLa PSP fu il primo vero concorrente del Nintendo DS nel settore dei videogiochi di settima generazione, un settore in cui invece fallirono il Neo Geo Pocket della SNK e l'N-Gage della Nokia. Grazie alla sua GPU pu\u00f2 contare su un'ottima resa grafica unita al piccolo display da 4,3\": essa offre la possibilit\u00e0 di giocare con i videogiochi, vedere video, ascoltare musica, visualizzare immagini, fornendo anche (nelle versioni pi\u00f9 recenti del firmware) la possibilit\u00e0 di utilizzare un browser internet apposito. Tutte queste caratteristiche hanno fatto della PSP il principale dispositivo di intrattenimento mobile dell'epoca.\nDi rilievo, inoltre, \u00e8 il supporto integrato alle reti Wi-Fi, che consente la connessione alla Playstation, ad altre PSP e alla rete Internet e la partecipazione contemporanea di pi\u00f9 giocatori (fino a 32 in alcuni titoli) a determinati giochi. Il parco titoli di PSP risulta molto simile a quello PlayStation 2, riproponendo di fatto la maggior parte dei marchi pi\u00f9 famosi e conosciuti in versione portatile. La PSP \u00e8 l'unica console palmare a utilizzare un formato disco ottico, l'Universal Media Disc (UMD), quale fonte primaria di memoria.\nDal settembre 2007 Sony ha introdotto una nuova versione della console chiamata PSP Slim &amp; Lite denominata anche PSP 2000; 2004. Questa \u00e8 del 33% pi\u00f9 leggera (189 grammi contro 280) e del 19% pi\u00f9 sottile (18,6 millimetri contro 23). La batteria ha una durata minore del 10% in quanto meno capiente rispetto a quella precedente (1200 contro 1800), supporta la ricarica via USB, include un'uscita video per collegare il dispositivo ad un televisore e ha gli speaker nella parte frontale; inoltre ha un lettore UMD pi\u00f9 veloce. La nuova versione ha 64\u00a0MB di RAM, il doppio del modello precedente, cos\u00ec da diminuire i tempi di caricamento dei giochi. Inizialmente la console \u00e8 stata resa disponibile nel mercato Europeo (dal 5 settembre in Italia), ma \u00e8 prevista una sua diffusione a livello mondiale. Il lancio ufficiale in Giappone \u00e8 avvenuto il 20 settembre 2007 ma alcune edizioni speciali sono state messe in commercio dal 13 settembre vendendo in una settimana fino a 320\u00a0000 console.\nNel 2008 \u00e8 stata presentata in Giappone un nuovo modello di PSP, la versione 3000; 3004, che aggiunge nuove migliorie, come: uno schermo migliorato, con molti pi\u00f9 colori e un ridotto coefficiente di riflesso; il video out migliorato con il supporto anche TV non HD; un microfono integrato, utile per Skype e simili; e la scritta HOME che ora viene sostituita dal simbolo PlayStation.\nDopo la pubblicazione del firmware 2.40 della PlayStation 3 che includeva l'arrivo dei Trofei, all'E3 2008 era stata annunciata la pubblicazione di un aggiornamento che avrebbe inserito i Trofei anche in Playstation Portable. Tuttavia, durante l'E3 2009, Sony ha confermato di aver abbandonato il progetto a causa di alcuni problemi con i Trofei ottenibili con le copie \"pirata\" dei giochi.\nDal 1\u00ba ottobre 2009 \u00e8 in commercio la nuova PSP Go, che possiede uno schermo di 3,8 pollici (pi\u00f9 luminoso del 43% rispetto alla PSP-3000), una memoria flash da 16 GB e il Bluetooth. Non ha il lettore di UMD ma effettua solo download digitali direttamente nella memoria sd. La PSP Go \u00e8 stata ufficialmente presentata all'E3 del 2009.\nDopo la PSP Go \u00e8 stata lanciata, nel 2011, la PSP Street (E1000; E1004) compatibile con tutti i giochi PSP precedenti, ma senza la possibilit\u00e0 di giocare in multiplayer, in quanto la connettivit\u00e0 Wi-Fi \u00e8 stata rimossa.\nCon l'aggiornamento del fimware 6.60, \u00e8 possibile giocare sulla PSP anche ai vecchi giochi della prima PlayStation, e anche delle due console non-Sony PC Engine e Neo-Geo.\nDopo oltre 5 anni, l'intera serie delle console PSP \u00e8 stata affiancata e poi sostituita dalla PlayStation Vita, la console portatile di Sony che ha esordito in Giappone a dicembre 2011 e nel resto del mondo a febbraio 2012.\nIl 3 giugno 2014, dopo oltre 10 anni di supporto, Sony annuncia lo stop alla produzione della console mandandola in dismissione. A met\u00e0 settembre 2014, Sony ha rimosso la possibilit\u00e0 di accedere allo Store direttamente dalla console, pertanto i possessori di PSP, per scaricare i giochi, dovranno accedervi da un PC o da una PS3 e collegare la console a quest'ultima tramite cavo USB.\nCaratteristiche tecniche.\nAgendo sul tasto di accensione si pu\u00f2 mettere la PSP nella modalit\u00e0 \"hold\" (blocco tasti), la modalit\u00e0 \"standby\" / \"sleep\" (ovvero rimane accesa con lo schermo LCD spento consumando pochissimo) e si pu\u00f2 spegnere totalmente la PSP spostando con una leggera pressione il pulsante di accensione verso l'alto per tre secondi.\nLa PSP \u00e8 in grado di riprodurre film, musica e videogiochi registrati su dischi Universal Media Disc (UMD), un formato sviluppato da Sony (ma standardizzato), avente una capacit\u00e0 di 1,8 Gigabyte. Per via delle pessime vendite di UMD Video, probabilmente causate da prezzi troppo alti, alcune case cinematografiche hanno dichiarato che non distribuiranno pi\u00f9 film in tale formato.\nInoltre possiede uno slot per Memory Stick \u00abDuo\u00bb, una piccola memory card dalla capacit\u00e0 massima di 32 GB, sulla quale l'utente pu\u00f2 memorizzare file multimediali da riprodurre con la console e salvare i progressi nei giochi.\nIl firmware \u00e8 il sistema operativo della PSP e gode di regolari aggiornamenti che introducono nuove funzionalit\u00e0 e risolvono gli eventuali bug. Ad esempio, con le versioni 2.00 e successive, sono stati introdotti un browser per Internet, un riproduttore di podcast e un riproduttore di video in streaming attraverso la tecnologia proprietaria Sony denominata Location free. L'ultima versione distribuita \u00e8 la 6.61.\nSono stati realizzati numerosi accessori opzionali per PSP, anche da famose marche di elettronica come Logitech: ad esempio un piccolo hard disk esterno che, collegato come una memory stick, fornisce alla PSP 4 Gigabyte di memoria. Da segnalare le utilissime custodie per la console e gli UMD.\nSono stati immessi sul mercato due nuovi, importanti dispositivi: il primo si chiama \"Go!Cam\" e consente di videochiamare via web, di utilizzare giochi che sfruttano il movimento del corpo e di scattare foto da salvare su memory stick; il secondo, invece, \u00e8 un navigatore satellitare di nome \"Go!Explore\" che permette, tramite un'antenna e delle mappe, contenute in un dischetto UMD, di trasformare la PSP in un vero e proprio GPS portatile, con funzionalit\u00e0 grafiche superiori alla media dei normali navigatori satellitari.\nNel 2005 si vociferava di un possibile sintonizzatore Tv esterno ma il progetto sembra essere stato abbandonato fino al luglio 2007, quando la Sony ha lanciato ufficialmente il 1seg (uanseg), per poi metterlo in vendita a partire dal 20 settembre al prezzo di 6,980 yen ($57). Dagli amatori \u00e8 stato giudicato carino, di facile uso e di buona riuscita; \u00e8 acquistabile solo in Giappone al prezzo di circa \u20ac69.\nEdizioni.\nLa PSP \u00e8 uscita in diverse versioni:\nColori.\nEsistono dieci diverse colorazioni per le versioni 2000:\nPer le versioni 3000 ne sono stati lanciati altri 6:\nLe PSP venivano vendute in bundle con specifici giochi; rispettivamente: \"Harry Potter\", \"Dissidia Final Fantasy\", \"Monster Hunter Freedom 2\", \"I Simpson - Il videogioco\", \"\" e \"Hannah Montana\".\nLa versione nera \u00e8 stata la prima per la PSP, uscita il 1\u00ba settembre 2005; \u00e8 stata la prima colorazione disponibile, ed \u00e8 inoltre l'unica edizione disponibile in tutto il mondo. Alcune di esse (ice silver, ceramic white, e deep red) sono infatti disponibili solo negli Stati Uniti e in Europa (in bundle rispettivamente con i videogiochi \"Daxter\", \"\" e \"God of War\") e in Asia (vendute separatamente). Le versioni rose pink, champagne gold, felicia blue, e lavender purple versions erano inizialmente disponibili solo in Asia ma da fine 2009 sono disponibili anche in Italia mentre il modello mint green \u00e8 venduto nel solo Giappone. Per i mercati asiatici ed europei esiste una versione pink, realizzata in collaborazione con la cantante Pink (cantante).\nGo!Messenger e Go!Explore.\nSony ha annunciato attraverso un nuovo sito internet denominato \"gopspgo\", previsto per l'inizio dell'anno 2008 con due nuovi servizi per PSP: il Go!Messenger ed il Go!Explore.\nIl Go!Messenger permetter\u00e0 di trasformare la PSP in un client messenger sia audio che video oltre che al normale testo, la funzione di trasmissione audio/video potr\u00e0 essere effettuata attraverso la fotocamera gi\u00e0 venduta da Sony in precedenza, e cio\u00e8 la\nGo!Cam. Il servizio \u00e8 stato sospeso il 31 marzo 2009 la motivazione \u00e8 spiegata nella mail inviata a tutti gli utenti di Go!Messenger: \"Bench\u00e9 Go!Messenger abbia offerto soluzioni di comunicazione innovative alla comunit\u00e0 PSP, non \u00e8 riuscito ad attirare la base di utenti che BT e Sony Computer Entertainment Europe (SCEE) si aspettavano\".\nIl Go!Explore invece, trasformer\u00e0 la Play Station Portable in un sistema di navigazione GPS, grazie all'opportuno ricevitore GPS ed al software su UMD Go!Explore, che implementer\u00e0 in s\u00e9 mappe sia 2D che 3D oltre a molte utili opzioni presenti in molti altri navigatori in commercio.\nBrowser.\nA partire dalla versione 2.00, esclusa la PSP Street, del firmware \u00e8 presente un browser per navigare in internet attraverso la connessione Wi-Fi e, sulla PSP Go, anche tramite Bluetooth collegato in tethering ad un cellulare."}
{"id": "1885868", "revid": "118834", "url": "https://it.wikipedia.org/wiki?curid=1885868", "title": "Darjeeling (India)", "text": ""}
{"id": "1885869", "revid": "36426", "url": "https://it.wikipedia.org/wiki?curid=1885869", "title": "Maussane les Alpilles", "text": ""}
{"id": "1885874", "revid": "298229", "url": "https://it.wikipedia.org/wiki?curid=1885874", "title": "Wukesong Baseball Field", "text": "Il Wukesong Baseball Field (cinese semplificato: \u4e94\u68f5\u677e\u68d2\u7403\u573a; cinese tradizionale: \u4e94\u68f5\u677e\u68d2\u7403\u5834; Hanyu Pinyin: W\u01d4k\u0113s\u014dng B\u00e0ngqi\u00fach\u01ceng) \u00e8 un campo di baseball che si trova vicino al Wukesong Indoor Stadium a Wukesong Culture and Sports Centre di Pechino, Cina. Si tratta di uno dei 9 stadi temporanei presso le sedi delle olimpiadi estive 2008. Esso ha ospitato le partite di baseball.\nIl campo di baseball ha una superficie totale di metri quadrati e una capacit\u00e0 di posti. Esso comprende 3 campi di gioco."}
{"id": "1885881", "revid": "188402", "url": "https://it.wikipedia.org/wiki?curid=1885881", "title": "Low (album Testament)", "text": ""}
{"id": "1885882", "revid": "767487", "url": "https://it.wikipedia.org/wiki?curid=1885882", "title": "For the Revolution", "text": "For the Revolution \u00e8 il quinto album dei Kalmah, pubblicato nel 2008.\nIn quest'album si riprende lo scream dei primi tre lavori, che viene integrato al growl cavernoso dell'album precedente."}
{"id": "1885885", "revid": "1318658", "url": "https://it.wikipedia.org/wiki?curid=1885885", "title": "Territori dell'Italia", "text": "I territori dell'Italia sono quelle regioni minori storiche o geografiche spesso denominate subregioni, che si estendono all'interno di una o pi\u00f9 regioni amministrative e che talvolta sono frazionate in province.\nSubregioni dell'Italia Settentrionale.\n\"Nelle parentesi il capoluogo della subregione\"\nSubregioni della Valle d'Aosta.\n\"Nessuna subregione\""}
{"id": "1885893", "revid": "289247", "url": "https://it.wikipedia.org/wiki?curid=1885893", "title": "Aeronautica militare e difesa aerea della Repubblica Federale di Jugoslavia", "text": ""}
{"id": "1885899", "revid": "2175568", "url": "https://it.wikipedia.org/wiki?curid=1885899", "title": "Piz Bo\u00e8", "text": "Il Piz Bo\u00e8 (in tedesco \"Boespitze\") \u00e8 una montagna delle Dolomiti alta 3.152\u00a0m, la vetta pi\u00f9 alta del Gruppo del Sella, posta al confine delle province di Belluno, Bolzano e Trento.\nAccesso.\nIl Piz Bo\u00e8 \u00e8 uno fra i 3000 meno difficili delle Dolomiti per quanto riguarda le difficolt\u00e0 tecniche ed il dislivello da percorrere: la funivia che parte dal passo Pordoi permette, infatti, di raggiungere la quota di 2.950\u00a0m del Sass Pordoi in pochi minuti. La via d'accesso non \u00e8 comunque unica: se ne possono contare almeno 4 con diversi gradi di difficolt\u00e0.\nDal Passo Pordoi.\nLa funivia che parte dal passo Pordoi e arriva al Rifugio Maria, dove \u00e8 presente una terrazza panoramica da dove si possono ammirare le Dolomiti a 360\u00b0, offre l'alternativa pi\u00f9 semplice. Dal rifugio si imbocca l'evidente sentiero 627 che scende a forcella Pordoi (2.829\u00a0m), ove \u00e8 ubicato il rifugio omonimo. Si prosegue fino ad un bivio dove si abbandona il sentiero 627 per il 638, che per facili roccette, conduce alla vetta ove \u00e8 situato il rifugio Capanna Piz Fassa.\nIn alternativa alla funivia, si pu\u00f2 raggiungere la Forcella Pordoi attraverso il sentiero che parte dal Passo Pordoi, subito a fianco del monumento dedicato al grande ciclista Fausto Coppi, e risale il ripido canalone.\nDal Rifugio Bo\u00e8.\nIl rifugio Bo\u00e8 \u00e8 raggiungibile dal Sass Pordoi attraverso il sentiero 627; dal passo Gardena passando per il rifugio Pisciad\u00f9 (sentieri 666 e 647); da Colfosco attraverso la val di Mesd\u00ec (sentiero 651); attraverso la val Lasties partendo dal rifugio Monti Pallidi (sentiero 647).\nDal rifugio, situato alla base della piramide del Piz, \u00e8 possibile imboccare il sentiero 638 che conduce alla vetta in 45 minuti attraverso detriti rocciosi piuttosto ripidi e a volte coperti di neve. Alcune funi metalliche fisse agevolano il superamento della parte pi\u00f9 difficile della salita verso la vetta.\nDal Rifugio F. Kostner.\nIl rifugio F. Kostner, affacciato sulla conca del Vallon, \u00e8 raggiungibile da Corvara attraverso la cabinovia prima e la seggiovia poi.\nDal rifugio si prende il sentiero 638 che, dapprima costeggia le ripide pareti del Sella, e si addentra, poi, sulla destra in una valle detritica piuttosto ripida che porta su un terrazzo soprastante, da cui continua su lastroni di roccia e ghiaioni per arrivare alla vetta.\nAttraverso la ferrata del Vallon.\nDalla conca del Vallon, raggiungibile come sopra il rifugio Kostner, si pu\u00f2 prendere il sentiero che conduce alla ferrata del Piz da Lec. Lasciando questa via sulla destra si arriva di seguito all'attacco della ferrata del Vallon. L'ascesa ferrata piuttosto semplice termina presto, e si continua a salire lungo pendii detritici fino ad incrociare il sentiero 672 proveniente dal rifugio Kostner (se vogliamo alternativa numero 5 che evita la via ferrata ma che \u00e8 comunque in parte attrezzato); si sale lungo questo sentiero passando per il Lech Dlace (lago ghiacciato) e arrivando alle cime della Cresta Strenta da cui si gode un panorama entusiasmante. In seguito si raggiunge il sentiero 638 proveniente dal rifugio Bo\u00e8 appena dopo il tratto attrezzato. Si sale quindi lungo questo fino alla cima."}
{"id": "1885901", "revid": "47767", "url": "https://it.wikipedia.org/wiki?curid=1885901", "title": "Gianuario (vescovo)", "text": "Agiografia.\nSecondo una tradizione riportata negli \"Acta Sanctorum\" e probabilmente successiva all'XI o al XII secolo, fu un vescovo che lasci\u00f2 il suolo africano accompagnato dai diaconi Felice e Onorato. Sbarc\u00f2 in Calabria, dove predic\u00f2 il Vangelo, facendo lo stesso anche nell'Abruzzo e nella Lucania. \nA Potenza fu accusato dal magistrato Leonzio di turbare la quiete pubblica e venne condannato a morte nell'ambito della persecuzione dei cristiani sotto Diocleziano. Gianuario si salv\u00f2 con la fuga e si rec\u00f2 a Marsico, dove fu accolto con favore. \nRaggiunto per\u00f2 dagli uomini di Leonzio nel bosco del Monte Arioso, Gianuario fu decapitato a colpi di scure insieme a Felice e Onorato. Secondo una tradizione, la sua testa dopo esser caduta a terra si lev\u00f2 in alto e parl\u00f2 ai carnefici. Il corpo di Gianuario fu quindi nascosto in una fossa vicino alle radici di un albero, dove venne ricoperto da pietre e terra.\n\u00c9 Patrono insieme a S.Gerardo Della Porta e S.Gerardo Maiella dell\u2019Arcidiocesi di Potenza-Muro Lucano-Marsico Nuovo\nCulto.\nSan Gianuario vescovo non \u00e8 presente in alcun martirologio storico.\nLe reliquie.\nNei secoli successivi il nome di Gianuario era rimasto per semplice tradizione, tanto che non si conosceva neppure il luogo di sepoltura. La sua memoria rimase per\u00f2 viva presso la popolazione locale. Secondo la tradizione, nell' una donna marsicana di nome Susanna per tre notti consecutive sogn\u00f2 Gianuario che le diceva: \u201cSusanna, va' dal vescovo Grimaldo e digli che il mio corpo giace inonorato nel bosco dell'Arioso, fra le radici di un faggio. Digli che io desidero essere condotto l\u00e0 in Marsico\u201d. La donna obbed\u00ec, ma il vescovo non le prest\u00f2 inizialmente ascolto. Il giorno seguente, quando la citt\u00e0 venne minacciata da una forte tempesta, il vescovo decise per\u00f2 di andare in processione verso il luogo descritto dalla donna insieme all'abate di Santo Stefano. \nIl corpo venne ritrovato nel bosco, sotto un faggio. Sorse quindi una questione tra il vescovo e l'abate riguardo alla custodia delle spoglie. Secondo la tradizione, si decise quindi di affidare il carro che trasportava il corpo del santo a due buoi, lasciandoli liberi di muoversi. Gli animali si diressero verso Marsico e si fermarono davanti alla Badia di Santo Stefano (l'attuale chiesa di San Gianuario).\nAncora oggi si indica il luogo dove fu trovato il corpo del santo, con un grosso mucchio di pietre, volgarmente chiamato \u201cMacera di san Gianuario\u201d. Poco lontano scorre un ruscello che ancora conserva il nome di Fonte di san Gianuario. Ogni anno \u00e8 tradizione visitare il luogo in cui il Santo fu martirizzato nove giorni prima della solennit\u00e0, 17 agosto.\nNel 1502 Gonzalo Fern\u00e1ndez de C\u00f3rdoba incendi\u00f2 Marsico e i suoi soldati rubarono un braccio di san Gianuario. Rientrati in Spagna lo portarono nella citt\u00e0 di Ciudad Rodrigo, dove si venera il culto di Gianuario.\nDel corpo del santo si erano nel frattempo perse le tracce. Quando il vescovo Pietro Ignazio Marolda nel 1826 fece scavare nella chiesa di S. Stefano, il corpo del Santo fu ritrovato ad eccezione del braccio trafugato. Il 31 gennaio 1827 il vescovo ordin\u00f2 quindi che le ossa fossero traslate nella chiesa Cattedrale.\nIl 25 agosto 1950 il vescovo Augusto Bertazzoni ha proceduto alla rimozione delle sacre reliquie di San Gianuario dalla vecchia urna per riporle in una nuova offerta dalla popolazione.\nAll'interno dell'urna fu rinvenuto un documento che diceva: \nLa festa patronale a Marsico Nuovo.\nSan Gianuario, patrono di Marsico Nuovo \u00e8 ricordato nella localit\u00e0 lucana con una celebrazione che si tiene il 26 agosto.\nDal 1980 al 2016 la celebrazione del Pontificale \u00e8 stata officiata dal Vescovo nella Piazza Umberto I, poich\u00e9 la Cattedrale era ancora inagibile a causa del terremoto.\nDal 2017 \u00e8 stata ripresa la celebrazione di citt\u00e0 episcopale restaurata la concattedrale.\nLa festa civile prevede abitualmente una serata di musica lirica ed una di musica leggera e un grande spettacolo di giochi pirotecnici."}
{"id": "1885902", "revid": "287204", "url": "https://it.wikipedia.org/wiki?curid=1885902", "title": "Piz Bo\u00e9", "text": ""}
{"id": "1885903", "revid": "6923", "url": "https://it.wikipedia.org/wiki?curid=1885903", "title": "Societ\u00e0 Assicuratrice Industriale", "text": "La Societ\u00e0 Assicuratrice Industriale, comunemente nota in Italia sotto l'acronimo di SAI era una societ\u00e0 di assicurazioni italiana. \nStoria.\nLa Societ\u00e0 Assicuratrice Industriale era nata il 29 settembre 1921 su iniziativa di un gruppo di industriali di Torino, di Milano e del Veneto (fra cui i Marzotto, i Borletti, il Laniero, i Pirelli, con alla testa Giovanni Agnelli) e con lo scopo principale di assicurare i rischi industriali dei fondatori, oltre a porsi sul mercato assicurativo italiano .\nNel 1925 la SAI partecip\u00f2 insieme alla FIAT alla costituzione della SAVA (Societ\u00e0 Anonima di Vendita Autoveicoli) per permettere l'acquisto rateale delle vetture FIAT, secondo uno schema di \"marketing\" importato dagli Stati Uniti: fu uno dei primi esempi di credito al consumo in Italia.\nNel 1927 la SAI partecip\u00f2 anche alla fondazione dell'IFI (Istituto Finanziario Italiano), la \"holding\" della famiglia Agnelli. Nello stesso anno l'introduzione dell'assicurazione obbligatoria delle vetture vendute a rate favor\u00ec in particolare la SAI, che assicurava le automobili vendute dalla SAVA.\nNel 1938 la sede fu trasferita da Milano a Torino.\nNel 1961 la compagnia entr\u00f2 nel ramo vita. Nel 1966 partecip\u00f2 insieme ai pi\u00f9 grandi armatori italiani alla costituzione della SIAT (Societ\u00e0 Italiana Assicurazione Trasporti).\nDopo decenni di crescita, nel 1967 la SAI venne quotata alle borse di Torino e Milano. Nel 1969 entr\u00f2 in vigore l'obbligo di assicurare gli autoveicoli e la SAI, legata al gruppo FIAT e gi\u00e0 focalizzata sul ramo auto, crebbe ulteriormente. Nel 1970 divenne la terza maggiore compagnia assicurativa italiana (era gi\u00e0 la prima nell'assicurazione dei rischi RC auto, incendio e furto auto).\nIn seguito alla crisi petrolifera del 1973 il gruppo Agnelli decise di uscire dalla SAI e nel 1976 la Societ\u00e0 fu ceduta a Raffaele Ursini, proprietario della Liquigas.\nNel 1978 anche Ursini lasci\u00f2 la compagnia, che venne gestita da un sindacato di azionisti, fra cui si afferm\u00f2 la figura di Salvatore Ligresti. Nel 1988 Ligresti divenne presidente, sancendo cos\u00ec il proprio ruolo di guida della SAI. Durante il periodo Ligresti la compagnia torinese oper\u00f2 diverse acquisizioni: nel 1995 rilev\u00f2 la MAA Assicurazioni; nel 2001 fu la volta della SASA. Con il determinante appoggio di Mediobanca, il 31 dicembre 2002 la SAI incorpor\u00f2 La Fondiaria Assicurazioni, cambiando contestualmente nome in Fondiaria Sai.\nA sua volta la Fondiaria-SAI il 6 gennaio 2014 si \u00e8 fusa con la Unipol, diventando cos\u00ec UnipolSai."}
{"id": "1885907", "revid": "767487", "url": "https://it.wikipedia.org/wiki?curid=1885907", "title": "Non c'\u00e8 due... senza tre", "text": "Non c'\u00e8 due\u2026 senza tre (\"The Bride Wore Boots\") \u00e8 un film del 1946 diretto da Irving Pichel."}
{"id": "1885913", "revid": "287204", "url": "https://it.wikipedia.org/wiki?curid=1885913", "title": "Olympic Sports Centre Gymnasium", "text": "L'Olympic Sports Centre Gymnasium \u00e8 un'arena coperta accanto al'Olympic Sports Centre Stadium presso la parte meridionale di Pechino, Cina.\nAlle olimpiadi estive 2008 ha ospitato i tornei di pallamano fino ai quarti di finale, al termine del quale si \u00e8 spostato a Pechino al National Indoor Stadium.\nHa una capienza di 7.000 persone ampliato da 6.000 posti e la superficie originale \u00e8 di 47.410 metri\u00b2."}
{"id": "1885915", "revid": "767487", "url": "https://it.wikipedia.org/wiki?curid=1885915", "title": "Neoatticismo", "text": "Il Neoatticismo o stile neoattico (dalla regione storica di Atene, l'Attica) \u00e8 una fase della scultura antica iniziata nel II secolo a.C. e conclusasi nel II secolo d.C. Attraverso di esso la cultura artistica greca si diffonde in occidente con una produzione rivolta prevalentemente alla clientela romana, divenendo base per la cultura artistica ufficiale successiva. Il termine venne coniato da Heinrich Brunn nel 1853 per differenziare gli artisti e le opere attiche di et\u00e0 ellenistico-romana dagli originali del V e IV secolo a.C. cui si ispiravano.\nStoria e sviluppo.\nNell'ambito dell'arte ellenistica la scuola attica resta legata ai temi dell'arte del V e del IV secolo a.C., coerentemente con quell'atteggiamento conservatore che Atene aveva mantenuto durante tutto il periodo ellenistico, dando luogo ad opere di tendenza classicistica entro le quali l'influenza dell'arte di Lisippo, a partire dal III secolo a.C., resta come trattenuta negli schemi tradizionali.\nL'inizio del classicismo neoattico viene celebrato da una delle fonti di Plinio, Apollodoro di Atene, come la rinascita dell'arte, dopo l'imbarbarimento dovuto alla diffusione dell'arte lisippea, e datato alla met\u00e0 del II secolo a.C. \u00c8, tra l'altro, in questa fase che compare il termine \"athenaios\" dopo le firme degli scultori attici, termine che non indica meramente la provenienza dello scultore, ma il suo stile classicista. Il neoatticismo si delinea cos\u00ec come una scuola il cui sapere si tramanda all'interno di famiglie di scultori i quali monopolizzano la produzione. Uno dei primi scultori della scuola neoattica viene solitamente indicato in Damofonte di Messene, ma le officine scultoree neaottiche erano dislocate soprattutto ad Atene e servirono la grande domanda dei collezionisti romani di statue secondo lo stile severo, lo stile postfidiaco e classico del V-IV secolo a.C. e lo stile arcaistico della met\u00e0 del IV secolo a.C. I neoattici producevano copie (il cui mercato era all'epoca molto ingente), ma soprattutto opere originali con un atteggiamento intellettualistico ed eclettico.\nSebbene ci sia noto in massima parte solo nella dimensione scultorea, articolandosi nella produzione a tutto tondo, nei rilievi e nelle opere decorative, il neoatticismo interess\u00f2 anche la pittura e l'architettura. Artisti neoattici, come l'architetto Ermodoro di Salamina, si stabilirono anche direttamente a Roma, dominando la produzione artistica.\nCopie.\nIl fenomeno delle copie nasce con l'inizio del I secolo a.C. per progredire tecnicamente e come specializzazione all'interno delle botteghe fino al periodo di Augusto; il livello di interpretazione rispetto all'originale poteva determinarsi anche dalla necessit\u00e0 di aggiungere puntelli ad opere marmoree tratte da originali bronzei, o dal gusto del committente; le copie inoltre venivano firmate, segno evidente di consapevolezza autoriale. Pasitele, riferisce Plinio (\"Nat. hist.\", XXXVI, 39), fu autore di un trattato in cui si canonizzavano le opere da copiare.\nStatue ritratto.\nLa statua ritratto di Ofellius Ferus rinvenuta a Delo, databile al tardo II secolo a.C. e sicuramente non posteriore al 69 a.C. fornisce un terminus ante per questa tipologia di opere in cui ad un corpo modellato sullo schema iconografico di un'opera classica si univa il ritratto di personaggi pubblici.\nOriginali neoattici.\nTra gli originali neoattici maggiormente noti si ricordano la Venere de' Medici e il torso del Belvedere, la prima firmata da un Cleomene di Apollodoro, il secondo da Apollonio di Nestore.\nRilievi.\nLo stesso atteggiamento che si riscontra nella produzione neoattica a tutto tondo \u00e8 possibile rinvenire nei rilievi destinati all'esportazione."}
{"id": "1885918", "revid": "36426", "url": "https://it.wikipedia.org/wiki?curid=1885918", "title": "Neoattico", "text": ""}
{"id": "1885923", "revid": "1543377", "url": "https://it.wikipedia.org/wiki?curid=1885923", "title": "Lesukite", "text": "La lesukite \u00e8 un minerale.\nEtimologia.\nIl nome \u00e8 in onore di Grigorii Ivanovich Lesuke (1935-1995), tecnico russo del dipartimento di cristallografia dell'Universit\u00e0 di San Pietroburgo."}
{"id": "1885925", "revid": "36426", "url": "https://it.wikipedia.org/wiki?curid=1885925", "title": "Neoattica", "text": ""}
{"id": "1885926", "revid": "36426", "url": "https://it.wikipedia.org/wiki?curid=1885926", "title": "Neoattici", "text": ""}
{"id": "1885927", "revid": "36426", "url": "https://it.wikipedia.org/wiki?curid=1885927", "title": "Neoattiche", "text": ""}
{"id": "1885928", "revid": "594360", "url": "https://it.wikipedia.org/wiki?curid=1885928", "title": "Tiffanie Anderson", "text": ""}
{"id": "1885930", "revid": "36426", "url": "https://it.wikipedia.org/wiki?curid=1885930", "title": "Scultura neoattica", "text": ""}
{"id": "1885932", "revid": "729019", "url": "https://it.wikipedia.org/wiki?curid=1885932", "title": "Apollineo e dionisiaco", "text": "Apollineo e dionisiaco \u00e8 un'antitesi dei due principi o concetti fondamentali della filosofia di Friedrich Nietzsche, comparsi per la prima volta nell'ambito di un corso di lezioni sulla tragedia tenuto presso l'Universit\u00e0 di Basilea nel 1870 e successivamente citati in un suo trattato intitolato \"La visione dionisiaca del mondo\" . Le due categorie approfondite nell'opera \"La nascita della tragedia\" (1872) rappresentano i due impulsi essenziali dai quali nacque l'antica tragedia attica, \u00ab\"opera artistica altrettanto dionisiaca quanto apollinea\"\u00bb.\nNell'ambito della polemica antipositivista della seconda met\u00e0 dell'Ottocento in Europa, lo spiritualismo assunse un ruolo primario, ma fu lo stesso antipositivismo che si tradusse in termini spiritualistici, come dimostra la stessa terminologia nietzschiana che parla appunto di \"spirito\" apollineo e dionisiaco. Solo al principio del Novecento lo spiritualismo, ormai distintosi dall'antipositivismo, si costitu\u00ec definitivamente come dottrina filosofica autonoma.\nNell'opera postuma \"Ecce homo\", un'autobiografia filosofica, Nietzsche analizza il valore dicotomico che contraddistingue la sua intera opera filosofica, descrivendo e rivedendo la sua vita alla luce dello spirito dionisiaco e del nichilismo passivo. In questo senso finir\u00e0 l'autobiografia con una domanda: \"Cristo o Dioniso?\", vedendo nel cristianesimo la negazione dei valori vitali dell'Oltreuomo (\"\u00dcbermensch\").\nLa nascita della tragedia.\nIl culto di Dioniso.\nIl termine \"dionisiaco\" deriva dalla figura del dio greco Dioniso, il quale \u00e8 derivato da una lunga tradizione giunta in Grecia ad opera delle tradizioni orientali. Attraverso l'analisi della nascita della tragedia da parte di Nietzsche \u00e8 possibile tracciare il percorso storico che accompagn\u00f2 il culto dionisiaco nella cultura greca, prima sotto forma di culto orfico (con Zagreo e l'omicidio di Dioniso per mano dei Titani) e poi sotto forma di rito orgiastico durante le feste dionisiache che avevano luogo nella Atene dell'et\u00e0 classica, in cui veniva festeggiato il Dio attraverso dei balli compulsivi a ritmo ditirambico, al fine di raggiungere lo stato d'ebbrezza e il superamento del proprio io individuale, del \"principium individuationis\", per fare emergere il proprio s\u00e9 naturale, tipico dell'impulso vitale, della creativit\u00e0, del desiderio colto nel suo aspetto pi\u00f9 istintivo e pre-razionale.\nNietzsche racconta in modo chiaro e distinto l'approccio dei greci nei confronti di questo culto orientale, il procedere dei suoi cortei, la manifestazione e lo scatenarsi dei partecipanti attraverso urla e grida, ed il suo lento, ma inesorabile riconoscimento all'interno della stessa cultura greca, la quale riadatt\u00f2 lo stile orientale aggiungendo quelle sfumature conseguenti dallo stile culturale greco governato e diretto dall'influsso apollineo, cos\u00ec da aggiungere all'originale corteo orientale l'impiego di flauti e maschere raffiguranti lo stesso Dioniso.\nDall'armonia con il dionisiaco al prevalere dell'apollineo.\nLa filologia classica al tempo di Nietzsche era convinta che il mondo della civilt\u00e0 greca fosse stato caratterizzato da uno spirito di equilibrio, di armonia che in realt\u00e0, secondo Nietzsche, conviveva in contrasto con lo spirito dionisiaco: il primo dominava nell'arte della scultura e dell'architettura, il secondo nella musica e nella poesia lirica. Accanto alla serena religione degli dei olimpici si svolgevano i riti dionisiaci caratterizzati da ebbrezza ed esaltazione entusiastica del sesso. Si possono perci\u00f2 distinguere nella storia greca tre periodi: nel primo avviene il miracolo della convivenza dello spirito apollineo e di quello dionisiaco separati tra loro come appaiono nelle tragedie di Eschilo e Sofocle, nel secondo i due spiriti si armonizzano, nella terza con Euripide e Socrate lo spirito apollineo prevale sempre pi\u00f9.\nLa tragedia attica di Eschilo e Sofocle, secondo Nietzsche, avrebbe rappresentato un perfetto equilibrio tra dionisiaco e apollineo. Questa armoniosa simmetria di contrasti avrebbe consentito al pubblico di immedesimarsi spontaneamente nell'eroe tragico, riscoprendo cos\u00ec l'unit\u00e0 del genere umano nella condizione precaria e caduca dell'esistenza. Per comprendere il pessimismo greco, che Nietzsche avvertiva essere forte e radicato ma allo stesso tempo non \"decadente\", Nietzsche riconosce come l'uomo greco percepisse a fondo la negativit\u00e0 e la caducit\u00e0 dell'esistenza, ma anche come riuscisse, tramite lo spirito dionisiaco, a superare il nichilismo che questo avrebbe comportato e a risollevarsi con un \"pessimismo del coraggio\".\nCi\u00f2 che porter\u00e0 la tragedia alla decadenza sar\u00e0 la sconfitta e la ritirata del dionisiaco: gli imputati principali sono Euripide e Socrate colpevoli di avere esasperato l'interpretazione razionale del mondo, sostenendone la comprensibilit\u00e0 ed un'ottimistica positivit\u00e0 \u2013 elementi che annullarono il dionisiaco\u00a0\u2013 di cui esso era l'antitesi per eccellenza\u00a0\u2013 e portarono alla decadenza della tragedia in Euripide.\nNell'incipit dell'opera Nietzsche scrive:\nLo spirito apollineo.\nLo spirito apollineo \u00e8 quel tentativo (proprio soprattutto dell'Antica Grecia) di cogliere la realt\u00e0 tramite costruzioni mentali ordinate, negando il caos che \u00e8 proprio della realt\u00e0 e non considerando l'essenziale dinamismo della vita. Lo spirito apollineo, cio\u00e8, \u00e8 la componente razionale e razionalizzante dell'individuo, contrapposta allo spirito dionisiaco, che rappresenta il suo contrario.\nL'uomo nell'arte e nella vita vive come in un \u00absogno\u00bb, di modo che in contrapposizione alla realt\u00e0 \u00ab\"la vita diviene tollerabile e meritevole di essere vissuta\"\u00bb. Il dolore si libera nel sogno; col sopraggiungere dello spirito dionisiaco invece l'uomo vive intensamente la natura e i rapporti con gli altri uomini:\nIl superamento dell'apollineo.\nNietzsche sostiene che ci sia una fondamentale visione dolorosa dell'esistenza in seno al pensiero greco, in cui l'idea della morte e della vanit\u00e0 di tutte le cose si radica ossessivamente. Rifacendosi a un testo di Plutarco, Nietzsche racconta il lungo inseguimento, da parte del re Mida, di Sileno per chiedergli il senso della vita. \u00c8 proprio l'essere dionisiaco, cio\u00e8 il Sileno, a rivelare per primo questa verit\u00e0 a re Mida che lo interrogava insistentemente su quale fosse il bene supremo della vita. Il Sileno rispondeva: \u00ab\"Stirpe miserabile ed effimera, figlio del caso e della pena, perch\u00e9 mi costringi a dirti ci\u00f2 che per te \u00e8 vantaggiosissimo (\"das Ersprie\u00dflichste\") non sentire? Il meglio \u00e8 per te assolutamente irraggiungibile: non essere nato, non essere, essere niente. Ma la cosa in secondo luogo migliore per te \u00e8 morire presto\".\u00bb. L'uomo non pu\u00f2 conseguire la vita migliore e allora, poich\u00e9 non si pu\u00f2 evitare di essere nato, la cosa migliore \u00e8 morire presto.\nIl terrore davanti a questa verit\u00e0 si colora davanti agli occhi dei greci con le immagini orride dei Titani, cio\u00e8 le divinit\u00e0 barbariche pelasgiche che nella tradizione occidentale, nella mitologia greca, uccidono facendo a pezzi Dioniso poi ricomposto da Apollo. Per esorcizzare la visione di questo panorama di morte i greci crearono le divinit\u00e0 olimpiche, la cui connotazione fondamentale \u00e8 la forza vitale. Ecco che un primo abbozzo dell'apollineo si viene a sovrapporre al primo abbozzo del dionisiaco sostituendolo.\nMa quella che a prima vista appare come dialettica di elementi irriducibili gli uni agli altri si viene in realt\u00e0 a smorzare nel momento in cui ci si rende conto che gli dei olimpici sono figli dei Titani, e di Crono e di Rea in particolare. Comunque sia, sulla scorta dei loro padri, gli eroi omerici dichiarano apertamente l'amore per la vita (l'ombra di Achille interrogata da Ulisse nel paese dei Cimmeri dichiara che preferirebbe essere schiavo di un contadino per godere ancora della luce del sole piuttosto che regnare tra i morti).\nAl di fuori della metafora della societ\u00e0 greca, Nietzsche propone come soluzione al crescente nichilismo e pessimismo dei suoi tempi l'accettazione senza remore e l'abbandono completo al flusso della vita. Essa \u00e8 incomprensibile, \u00e8 un continuo generare e distruggere, senza che l'uomo possa comprenderne il senso (mostrando cos\u00ec l'influenza di Anassimandro, Anassagora e soprattutto Eraclito, trattati in: \"La filosofia nell'epoca tragica dei Greci\", tra il 1870 ed il 1873).\nLa concezione deterministico-meccanicistica dell'universo, e consequenzialmente della vita, per Nietzsche \u00e8 fallace: la vita non \u00e8 un meccanismo, una rigida sequenza di cause ed effetti che l'uomo pu\u00f2 scomporre e ricomporre, anzi, ogni tentativo dell'uomo di \"impadronirsene\", ovvero di comprenderla, non pu\u00f2 che fallire, dal momento che la vita non \u00e8 sottoposta a un ordine razionale superiore. L'espressione che Nietzsche usa in questo senso \u00e8 \"natura rerum\", una natura delle cose che l'uomo pu\u00f2 forse comprendere solo in parte, ma di cui certamente non si pu\u00f2 appropriare per l'evidente trascendenza alla mente umana che la caratterizza. Quindi l'unico modo per reagire alla dolorosissima presa di coscienza che la vita non ha senso, n\u00e9 tanto meno uno scopo e una fine, \u00e8 abbandonarsi \"in toto\" a essa, con un coraggioso \"dire di s\u00ec\"."}
{"id": "1885933", "revid": "115610539", "url": "https://it.wikipedia.org/wiki?curid=1885933", "title": "Ramon Dekkers", "text": "Vinse otto volte il titolo mondiale di muay thai e fu inoltre il primo non thailandese a vincere il pi\u00f9 prestigioso dei premi nel mondo della muay thai, il \"Thai boxe Fighter of the Year\".\n\u00c8 scomparso nel 2013 all'et\u00e0 di 43 anni, a seguito di un malore occorsogli mentre si allenava in bicicletta."}
{"id": "1885934", "revid": "1086846", "url": "https://it.wikipedia.org/wiki?curid=1885934", "title": "Cagliari Calcio 2008-2009", "text": "Questa voce raccoglie le informazioni riguardanti il Cagliari Calcio nelle competizioni ufficiali della stagione 2008-2009.\nStagione.\nNonostante la salvezza raggiunta al termine del campionato 2007-08, Ballardini non venne riconfermato sulla panchina rossoblu. A prenderne il posto fu Massimiliano Allegri, gi\u00e0 calciatore della squadra. Nel ruolo di portiere, Marchetti sostitu\u00ec il partente Storari. La partenza in campionato parve condannare i sardi ad una stagione sofferta, impressione confermata dai risultati che \u2014 dopo 5 giornate \u2014 vedevano la squadra (uscita al quarto turno della coppa nazionale) relegata all'ultimo posto senza punti al proprio attivo. La classifica venne mossa soltanto in ottobre, grazie ad un pareggio casalingo con il Milan: le positive prestazioni fatte registrare nel periodo successivo allontanarono, in breve tempo, il Cagliari dal pericolo di retrocessione. Un filotto di 5 vittorie consecutive tra le mura amiche spinse la compagine a risalire la graduatoria, ipotecando la salvezza gi\u00e0 al giro di boa. I motivi della rimonta furono ascritti all'operato del tecnico, capace di imporre un gioco votato all'attacco: proprio le reti di Acquafresca, Jeda e Matri ebbero un peso decisivo nel risollevare le sorti della compagine. \nNel mese di febbraio i sardi \u2014 tornati nel frattempo a vincere dopo 41 anni in casa della Juventus \u2014 raggiunsero il settimo posto, conquistato in solitaria grazie all'affermazione sul Lecce: nel girone di andata, dopo la gara contro i salentini, il Cagliari era fanalino di coda. La formazione rimase in corsa per l'accesso alla Coppa UEFA anche in primavera, spingendo il presidente Cellino a dichiararsi pienamente soddisfatto di Allegri. Il possibile ingresso in Europa svan\u00ec tuttavia nelle giornate conclusive, per via delle sconfitte con Palermo e Reggina: rosanero ed amaranto erano, rispettivamente, in corsa per la Coppa UEFA e la salvezza. Malgrado l'esclusione dalle coppe continentali, il Cagliari coron\u00f2 una positiva stagione con il successo casalingo contro i campioni d'Italia dell'Inter; il sipario sul torneo fu calato dal pesante 6-2 contro l'Udinese, che corrispose al nono posto in classifica.\nMaglie e sponsor.\nLo sponsor tecnico per la stagione 2008-2009 \u00e8 Macron, mentre lo sponsor ufficiale \u00e8 Tiscali. Il secondo sponsor, presente sulle maglie in piccolo in alto a destra, \u00e8 Sky. Il logo della squadra \u00e8 al centro del petto, fra lo sponsor tecnico e quello secondario.\nLa divisa casalinga presenta una maglia divisa in due parti. Sul torace, la parte destra \u00e8 blu e quella sinistra \u00e8 rossa. La manica destra rossa mentre quella sinistra \u00e8 blu. I calzoncini sono blu come i calzettoni. I numeri e i nomi sul dorso della maglia sono bianchi; il numero sui pantaloncini, sempre bianco, \u00e8 sulla gamba sinistra.\nLa prima divisa da trasferta \u00e8 il classico completo bianco con bordature rosse e blu, i numeri sono blu\nLa seconda divisa da trasferta presenta maglia, pantaloncini e calzettoni rossi. Il numero sul dorso e sui calzoncini, e il nome, sono di colore bianco.\nOrganigramma societario.\nArea direttiva\nArea organizzativa\nArea comunicazione\nArea marketing\nArea tecnica\nArea sanitaria\nStatistiche.\n\"Statistiche aggiornate al 31 maggio 2009\".\nGiovanili.\nOrganigramma societario.\nArea direttiva\nArea tecnica"}
{"id": "1885935", "revid": "2184720", "url": "https://it.wikipedia.org/wiki?curid=1885935", "title": "Sedia elettrica", "text": "La sedia elettrica \u00e8 uno strumento utilizzato in vari stati per uccidere i condannati a morte. Inventata da Thomas Edison, fu introdotta negli Stati Uniti nel 1888. Negli stessi Stati Uniti, principali utilizzatori di questo strumento di morte, \u00e8 stata progressivamente sostituita dalla iniezione letale. Al di l\u00e0 di quello che si crede, la sedia \u00e8 generalmente costruita in materiale non conduttore, preferibilmente legno, quindi non \u00e8 la struttura della sedia chiamata appunto \"elettrica\" a condurvi l'elettricit\u00e0.\nStoria.\nL'iniziale idea di tale strumento di soppressione venne a un dentista americano di Buffalo, Alfred Southwick: ebbe lo spunto quando gli descrissero la morte di un ex impiegato della Brush Electric Light, George Smith, fulminato mentre era intento a sabotare una centralina elettrica della sua compagnia a causa del licenziamento per ubriachezza molesta. Colpito da ci\u00f2, Southwick pens\u00f2 alla costruzione di una sedia collegata ad un generatore elettrico per poter indurre una morte rapida ed indolore ai condannati. Sottopose l'idea ad un suo paziente, un senatore, che nel 1885 la ritrasmise a David Hill, governatore dello Stato di New York.\nNel 1887, una commissione dello Stato di New York si riun\u00ec per cercare un metodo pi\u00f9 \"umano\" di infliggere la pena capitale, e pi\u00f9 rapido dell'impiccagione. La fucilazione e la ghigliottina, seppur pi\u00f9 veloci, erano considerate troppo barbare. Hill si ricord\u00f2 dell'intuizione di Southwick e propose la realizzazione della sedia elettrica a Thomas Alva Edison. Egli prefer\u00ec per\u00f2 promuoverne la realizzazione da parte del suo rivale George Westinghouse, per screditarlo e dimostrare che la tensione generata dalla corrente alternata era in grado di uccidere una persona, precludendone l'utilizzo in campo civile. Scoperto ci\u00f2, Westinghouse si disinteress\u00f2 al progetto, che infine fu portato avanti da Edison. Dopo le prime sperimentazioni sugli animali, nel 1888 lo Stato di New York approv\u00f2 l'impiego della sedia elettrica. Il primo condannato a morte a venire giustiziato mediante sedia elettrica fu William Kemmler, reo di aver ucciso la compagna Matilda Ziegler nel 1889.\nL'esecuzione dur\u00f2 circa 8 minuti e provoc\u00f2 molte sofferenze al condannato, suscitando l'indignazione dell'opinione pubblica. Tuttavia, grazie all'attivismo di Edison, tra la fine dell'Ottocento e gli inizi del Novecento la sedia elettrica fu adottata anche in altri stati dell'Unione, fino a quando non divenne il metodo di esecuzione prevalente negli Stati Uniti, sostituendo la tradizionale forca fino alla met\u00e0 degli anni ottanta. Da allora la sedia elettrica fu sostituita in molti Stati dall'iniezione letale.\nMetodo di esecuzione.\nIl condannato \u00e8 fatto sedere sulla sedia ed \u00e8 assicurato a essa mediante cinghie che lo trattengono. Una volta in questa posizione gli sono applicati degli elettrodi inumiditi alla testa e ai polpacci, tutte parti del corpo che vengono prima rasate per garantire l'aderenza. In questo modo si crea la condizione per consentire alla corrente di attraversare completamente il corpo del condannato, che di fatto diventa mezzo conduttore dal capo ai polpacci. La corrente generata \u00e8 solitamente formata da pi\u00f9 scariche elettriche di corrente alternata la cui tensione varia da 500 a 2.000 volt; il decesso \u00e8 quindi causato da arresto cardiaco e da paralisi respiratoria. \nSolitamente la procedura adottata prevede due scariche: la prima da 500 volt serve a rendere incosciente il condannato causandone istantaneamente la morte cerebrale, la seconda, di maggior tensione, danneggia irreparabilmente gli organi interni e causa la morte definitiva per arresto cardiaco."}
{"id": "1885936", "revid": "339392", "url": "https://it.wikipedia.org/wiki?curid=1885936", "title": "L'Avvoltoio", "text": ""}
{"id": "1885937", "revid": "594360", "url": "https://it.wikipedia.org/wiki?curid=1885937", "title": "Chrystina Sayers", "text": ""}
{"id": "1885938", "revid": "767487", "url": "https://it.wikipedia.org/wiki?curid=1885938", "title": "The Plant", "text": "The Plant \u00e8 un racconto di Stephen King facente parte delle opere rare e introvabili, anche se fra tali opere \u00e8 una delle pi\u00f9 conosciute e pi\u00f9 facilmente reperibile.\nStruttura.\nIl racconto, originariamente distribuito in forma cartacea solo agli amici, \u00e8 suddiviso in tre parti:\nA partire dal 2000, Stephen King rende disponibile per il download tramite il suo sito le tre parti precedenti pi\u00f9 due nuovi capitoli:\nLa trama.\nIl libro parla di un curatore editoriale di una casa editrice che si occupa di tascabili. Un giorno il protagonista riceve un manoscritto che parla di magia. Il protagonista scrive una lettera di rifiuto per il manoscritto, ma vedendo le fotografie allegate, che sembrano autentiche, segnala la cosa alla polizia. Tale azione fa arrabbiare l'autore, che invia una pianta misteriosa all'editore.\nLa storia \u00e8 scritta in forma epistolare, composta interamente da lettere, appunti e cos\u00ec via.\nEvoluzione dell'opera.\nL'opera nasce come biglietto d'auguri natalizio inviato ad amici e familiari.\nIn seguito l'opera fu pubblicata dalla casa editrice di Stephen King in edizione limitata, numerata e autografata da King stesso.\nSuccessivamente l'opera fu al centro di un esperimento: la pubblicazione puntate sul web al costo di un dollaro a puntata. Ciascuna puntata era composta da 5000 parole. Il costo poteva essere corrisposto immediatamente o con l'impegno di pagare successivamente. Sul web uscirono sei puntate. L'interruzione dell'opera non fu presa bene da tutti coloro che avevano pagato per un e-book senza conclusione.\nL'opera \u00e8 incompiuta. Sull'interruzione ci sono due linee di pensiero: la prima sostiene che il progetto sia stato sospeso a causa dello scarso successo economico e al fatto che molti si impegnarono a pagare la quota pattuita e non lo fecero (King stesso dichiar\u00f2 \"If you pay, the story rolls. If you don't, the story folds\" (\"Se pagate la storia va avanti. Se non pagate, si interrompe\"); la seconda sostiene che ci fosse un'impasse dell'autore."}
{"id": "1885940", "revid": "362150", "url": "https://it.wikipedia.org/wiki?curid=1885940", "title": "Sa Spendula", "text": "Sa Spendula \u00e8 una cascata situata nel comune sardo di Villacidro, nella provincia del Sud Sardegna. Composta da tre salti, per un totale di 60 metri circa, \u00e8 formata dal torrente Coxinas, che prende poi il nome di Rio Seddanus. \u00c8 una meta frequentata nel periodo estivo in quanto poco distante dal centro del paese e ubicata nelle immediate vicinanze di un parco ricreativo. \nCaratteristiche.\nCome tutte le cascate ubicate nell'isola, alimentate da corsi d'acqua a regime torrentizio, la cascata si pu\u00f2 ammirare solo nel periodo autunno-primaverile, essendo in secca dalla tarda primavera in poi.\nCuriosit\u00e0.\nDurante il suo soggiorno in terra sarda Gabriele D'Annunzio rimase estasiato dal fascino di tale cascata cos\u00ec tanto da dedicarle una poesia dal titolo \"Sa Spendula\":\n&lt;poem&gt;\nDense di celidonie e di spineti\nle rocce mi si drizzano davanti\ncome uno strano popolo d'atleti\npietrificato per virt\u00f9 d'incanti.\nSotto fremono al vento ampi mirteti\nselvaggi e gli oleandri fluttuanti,\nverde plebe di nani; gi\u00f9 pei greti\nvan l'acque della Spendula croscianti.\nSopra, il ciel grigio, eguale. A l'umidore\ndella pioggia un acredine di effluvi\naspra esalano i timi e le mortelle.\nNe la conca verdissima il pastore\ncome fauno di bronzo, su 'l calcare,\nguarda immobile, avvolto in una pelle.\n&lt;/poem&gt;\nLa poesia, scritta il 17 maggio 1882, la sera stessa in cui fece la passeggiata nel sito di Villacidro, verr\u00e0 pubblicata il 21 maggio 1882 ne il \"Capitan Fracassa\", giornale letterario e satirico fondato a Roma nel 1880 da Gandolin."}
{"id": "1885945", "revid": "594360", "url": "https://it.wikipedia.org/wiki?curid=1885945", "title": "Natalie Mejia", "text": ""}
{"id": "1885961", "revid": "69794", "url": "https://it.wikipedia.org/wiki?curid=1885961", "title": "Quebec Bulldogs", "text": "I Quebec Bulldogs furono una squadra maschile di hockey su ghiaccio ufficialmente conosciuta prima come Quebec Hockey Club, e successivamente come Quebec Athletic Club. Il loro esordio avvenne nel 1889 nella Amateur Hockey Association of Canada (AHAC), bench\u00e9 un altro Quebec Hockey Club avesse giocato tornei prima di questa data. La squadra continu\u00f2 la sua carriera amatoriale attraverso diverse leghe, per poi entrare a far parte del circuito professionistico nel 1908, giocando le sue due ultime stagioni nella National Hockey League. Il nome \"Bulldog\" rimase inalterato fino a che la squadra si spost\u00f2 ad Hamilton nell'Ontario durante la stagione NHL 1920-21, stagione nella quale la squadra prese il nome di Hamilton Tigers."}
{"id": "1885962", "revid": "292162", "url": "https://it.wikipedia.org/wiki?curid=1885962", "title": "Tullia Maggiore", "text": "Tarquinio il Superbo avrebbe poi sposato la sorella Tullia Minore, insieme alla quale avrebbe complottato l'uccisione del suocero Servio Tullio.\nMatrimonio.\nTullia Maggiore and\u00f2 in sposa a Lucio Tarquinio, figlio di Tarquinio Prisco (quinto re di Roma) per volere di suo padre Servio Tullio, come narr\u00f2 lo storico Tito Livio:\nCarattere.\nDall'indole di gran lunga diversa rispetto a quella della sorella (\"ipsae longe dispares moribus\"), incitava il marito Lucio Tarquinio ad accrescere la stima del senato nei suoi confronti (\"et domi uxore Tullia inquietum animum stimulante\"). Disprezzata dalla sorella, che la accusava di venire meno all'audacia propria delle donne (\"muliebri cessaret audacia\") nei confronti del marito e la riteneva inferiore (\"impar\"), fu tradita dal marito, che si incontrava segretamente con la propria cognata Tullia Minore: quest'ultima, durante tali incontri segreti, insultava sia il marito, Arrunte Tarquinio, sia la sorella, Tullia Maggiore.\nMorte.\nQuando Tullia Minore e Lucio Tarquinio capirono che per loro sarebbe stato meglio rimanere senza i rispettivi consorti (\"et se rectius viduam et illum caelibem futurum fuisse contendere\") piuttosto che rinunciare ai propri progetti, la reggia di Roma fu teatro di un tragico fatto di sangue (\"sceleris tragici exemplum\"): la donna organizz\u00f2 l'intrigo che, in poco tempo, caus\u00f2 la morte di Arrunte Tarquinio e Tullia Maggiore.\nNon molto tempo dopo, in seguito al matrimonio tra Lucio Tarquinio e Tullia Minore, venne assassinato anche il re Servio Tullio (539 a.C.)."}
{"id": "1885963", "revid": "767487", "url": "https://it.wikipedia.org/wiki?curid=1885963", "title": "Merletto di mezzanotte", "text": "Merletto di mezzanotte (\"Midnight Lace\") \u00e8 un film del 1960 diretto da David Miller.\n\u00c8 ispirato allo spettacolo teatrale \"Matilda Shouted Fire\" (1958).\nTrama.\nKit, un'ereditiera americana, ha appena sposato Tony Preston, un uomo d'affari inglese col quale vive a Londra. In una giornata di fitta nebbia, mentre sta attraversando Hyde Park, sente una terrificante voce contraffatta elettronicamente che chiamandola per nome minaccia di ucciderla: lei, terrorizzata, fugge. Tony cerca di persuaderla che \u00e8 stata vittima di uno scherzo e le promette il tanto desiderato viaggio di nozze a Venezia che hanno gi\u00e0 rimandato. La stessa voce le telefona nei giorni successivi minacciandola nuovamente di morte entro la fine del mese.\nIl giorno dopo Kit viene pedinata e, la sera stessa, un uomo cerca di entrare in casa dalla finestra della sua camera ma fugge alle urla di terrore della donna. La mattina seguente, mentre si trova alla fermata dell'autobus accanto ad altre persone, all'arrivo del mezzo qualcuno la spinge in strada e per poco Kit non viene investita.\nMalgrado la paura per nuove possibili minacce, la donna \u00e8 confortata dal sostegno del marito, di sua zia Bea Vorman, della vicina di casa Peggy e di Brian Younger, un geometra che dirige i lavori di ristrutturazione dell'edificio, dimostrando peraltro un certo interesse verso di lei.\nLe telefonate minacciose continuano e Kit \u00e8 sempre pi\u00f9 terrorizzata e paranoica. Lei e Tony chiedono aiuto a Scotland Yard all'ispettore Byrnes, che per\u00f2 esprime all'uomo il dubbio che la moglie possa anche essersi inventata tutto per reagire alla solitudine. Kit, ormai prossima a un esaurimento nervoso, tenta di convincere il marito della reale esistenza del persecutore, mettendosi d'accordo con Peggy affinch\u00e9 la vicina finga di avere udito anche lei una telefonata del molestatore. Il caso vuole che in quel frangente la linea telefonica sia fuori uso e il sotterfugio della donna non fa altro che deporre a suo sfavore. Poco dopo, il maniaco ritelefona: risponde zia Bea fingendo di essere la nipote ma la persona al telefono intuisce l'inganno e finge addirittura di essere in combutta con Kit che ormai \u00e8 prossima al crollo. Il marito e la zia portano Kit da un medico, il cui responso dopo gli esami di routine \u00e8 che Kit fisicamente sta bene ma pare mentalmente dissociata: il consiglio \u00e8 di portarla da uno psichiatra per le cure del caso.\nCenando nel solito pub, una sera Brian nota un uomo sfigurato che si muove con disagio. La proprietaria del pub gli dice che l'individuo si aggira ultimamente nella zona, fermandosi a lungo sul marciapiedi davanti al palazzo di fronte, proprio quello dove abita Kit.\nKit risponde al telefono e Tony, dall'altro apparecchio, ascolta finalmente la voce del maniaco che l'avverte che non far\u00e0 il viaggio a Venezia col marito. Lei \u00e8 sollevata di esser creduta e Tony telefona all'ispettore, che gli dice di tendere una trappola per smascherare il persecutore: Tony deve uscire per far credere di essere andato a una riunione lasciando Kit da sola cos\u00ec da poter cogliere il maniaco in flagrante.\nIn strada Brian vede andar via in macchina il marito e vede aperta la porta del cantiere, che perlustra. Dopo pochi minuti, Tony torna a casa: il telefono suona e Kit risponde. Allora il marito dice di spegnere le luci: dalla finestra entra un uomo che ha una colluttazione con Tony, che lo ferisce. Preoccupata del ritardo della polizia, Kit corre al telefono per comporre il numero ma il marito blocca la chiamata, rivelando di non aver mai telefonato alla polizia. Tony le svela di aver architettato un piano per ucciderla: simulare il suo suicidio per accaparrarsi il patrimonio della donna e sanare i furti contabili milionari alla sua stessa azienda. Entra Peggy, alla quale Kit chiede aiuto: ma Tony le rivela che lei \u00e8 la sua complice e amante. \u00c8 Peggy a riconoscere l'uomo ferito nella lotta: suo marito Roy, che sospettava da tempo la moglie di tradimento. Approfittando della distrazione dei due complici, Kit corre verso il balcone e sale sull'impalcatura del cantiere per sfuggire alla minaccia mortale. Interviene Brian che, chiamata la polizia, vede la donna: sale sull'ascensore e si arrampica per metterla in salvo.\nQuando Byrnes arriva, rivela di aver fatto intercettare il telefono di Kit e di aver capito che lei era in pericolo quando Tony simulava la chiamata alla polizia. Brian e zia Bea confortano Kit mentre l'ispettore arresta il marito e la sua amante.\nCritica.\nIl Mereghetti. Dizionario dei film (1993): *\u00bd\nIl film ha raggiunto un indice di gradimento del 75% sull'aggregatore di recensioni Rotten Tomatoes, con un punteggio totale di 3.7/5, basato su 1,467 recensioni."}
{"id": "1885974", "revid": "712828", "url": "https://it.wikipedia.org/wiki?curid=1885974", "title": "Don Creek", "text": ""}
{"id": "1885978", "revid": "1543377", "url": "https://it.wikipedia.org/wiki?curid=1885978", "title": "Warner R-420", "text": "Il Warner R-420 Scarab 50 era un motore aeronautico radiale a 7 cilindri prodotto dall'azienda statunitense Warner Aircraft Corporation dal 1928.\nDestinato ad essere utilizzato su velivoli leggeri, venne utilizzato da un buon numero di aerei da addestramento e da turismo di produzione principalmente statunitense.\nTecnica.\nCome altri motori radiali simili dell'epoca, l'R-420 era caratterizzato dalla presenza di 7 cilindri realizzati in acciaio, posizionati su una singola fila, dotati di alettatura per il raffreddamento tramite l'aria che proveniva dal moto dell'elica e del velivolo. La distribuzione adottata era la classica a valvole in testa (OHV) a 2 valvole per cilindro e la trasmissione del moto all'elica avveniva direttamente senza alcun dispositivo di riduzione."}
{"id": "1885985", "revid": "767487", "url": "https://it.wikipedia.org/wiki?curid=1885985", "title": "Tomba della quadriga infernale", "text": "La Tomba della quadriga infernale si trova a Sarteano nella necropoli delle Pianacce ed \u00e8 una delle pi\u00f9 significative testimonianze della pittura parietale etrusca del IV secolo a.C.\n\u00c8 senza confronti, sia in ambito pittorico che ceramografico.\nDescrizione.\nScavata nel travertino ad una profondit\u00e0 di cinque metri \u00e8 munita di un dromos di venti metri di lunghezza. \u00c8 decorata con colori vivaci ed accesi che risaltano sull'intonaco bianco. Le pitture si sono conservate solo sulla parete sinistra e sulla parte sinistra della parete di fondo. La scena pi\u00f9 celebre \u00e8 quella del demone (probabilmente Charun o forse una divinit\u00e0 femminile) che conduce su un carro una quadriga formata da due leoni e due grifi, rivolto verso l'esterno della tomba. La quadriga \u00e8 preceduta da una figura alata frammentaria.\nIl limite dell'Ade \u00e8 simboleggiato da una porta dorica dipinta che incornicia una nicchia. Al di l\u00e0 di questa una consueta scena di banchetto con due personaggi maschili. Si tratta molto probabilmente di una coppia di amanti o di una coppia parentale (padre e figlio?). Accanto a loro un servitore con in mano un colino per filtrare il vino. Nella camera di fondo \u00e8 dipinto un grande serpente a tre teste. L'ippocampo sul frontone di fondo ha dimensioni eccezionali. Sotto il frontone si trova l'imponente sarcofago di alabastro con il defunto semirecumbente.\nCorredo.\nL'ipogeo ha restituito frammenti di ceramica a figure rosse e a vernice nera, bruciaprofumi decorati con uccelli, ceramiche grigie ed acrome, anfore e pedine da gioco in pasta vitrea.\nStoria.\nLa tomba \u00e8 stata scoperta nel 2003 a Sarteano negli scavi del Museo Civico Archeologico. La scoperta \u00e8 stata eccezionale, sia per lo straordinario stato di conservazione delle pitture, che per l'unicit\u00e0 delle scene rappresentate. Purtroppo \u00e8 stata riutilizzata come dimora in epoca medievale. Questo \u00e8 testimoniato dalle ceramiche da fuoco presente insieme al corredo etrusco."}
{"id": "1885986", "revid": "767487", "url": "https://it.wikipedia.org/wiki?curid=1885986", "title": "Ruben III d'Armenia", "text": "Era figlio del rupenide Stefano d'Armenia e di Rita di Barbaron; i suoi nonni furono Leone I, principe di Montagne, e l'hethumide Sembat, Signore di Barbaron.\nBiografia.\nDurante il regno di Mleh, Ruben e suo fratello Leone si rifugiarono a Barbaron, dallo zio materno Paguran.\nDopo l'assassinio di Mleh nel 1175, i baroni invitarono Ruben a salire sul trono.\nA quell'epoca i bizantini non erano pi\u00f9 una minaccia per gli armeni di Cilicia perch\u00e9 occupati a contenere l'avanzata dei turchi dopo la grave sconfitta subita dai Selgiuchidi alla battaglia di Miriocefalo (1176).\nLa sua generosit\u00e0 ed il buon carattere gli fecero guadagnare molte amicizie, ed egli riconquist\u00f2 Mamistra, Adana e Tarso.\nRuben finse di offrire una grande ricompensa agli assassini di Mleh, ma quando essi si rivelarono li fece mettere a morte, un episodio che rammenta la storia di Re Davide e gli assassini di Ishbosheth.\nEgli elimin\u00f2 tutti i residui dell'islamofilia di suo zio Mleh e si riavvicin\u00f2 agli stati crociati sposando una nobile del Regno di Gerusalemme.\nMa persistette l'inimicizia con suo vicino Boemondo III principe d'Antiochia che, per indebolirlo, sostenne il pi\u00f9 potente dei vassalli di Ruben: Aitone III, signore di Lampron e marito di una figlia di Thoros II.\nPer rimetterlo in riga Ruben dovette inviare suo fratello Leone ad assediare Lampron, il castello del suo vassallo. Episodio questo sintomatico dell'agitazione della nobilt\u00e0 armena.\nRuben stesso fu preso prigioniero da Boemondo nel 1182, forse grazie ad un tradimento o, secondo Smbat Sparapet, mentre visitava prostitute in Antiochia.\nSuo fratello Leone attacc\u00f2 Antiochia per liberarlo, infine fu riscattato ma, come parte delle condizioni per il suo rilascio, dovette consegnare Saravantikar, T'il e Chkar a Boemondo.\nNel 1185 Ruben abdic\u00f2 in favore di suo fratello Leone II e si ritir\u00f2 nel monastero di Trazarg dove mor\u00ec il 3 febbraio 1187.\nMatrimonio e discendenza.\nNel 1181 si rec\u00f2 nel Regno di Gerusalemme dove prese in moglie Isabella di Toron, sorella di Umfredo IV di Toron, dalla quale ebbe due figlie:"}
{"id": "1885989", "revid": "1573940", "url": "https://it.wikipedia.org/wiki?curid=1885989", "title": "Gama (Brasile)", "text": "Gama \u00e8 una regione amministrativa del Distretto Federale brasiliano.\nStoria.\nNell'agosto del 1746, il bandeirante Ant\u00f4nio Bueno de Azevedo lasci\u00f2 Paracatu, nel Minas Gerais, conducendo una grande truppa verso nord-ovest. Dopo aver attraversato pianure, fiumi, sentieri e torrenti, arriv\u00f2, il 13 dicembre, in un ruscello nelle cui sabbie scopr\u00ec l'oro. Decise di fondare un villaggio chiamato Santa Luzia, in onore del santo del giorno. Il torrente divenne noto come Rio Vermelho, poich\u00e9 le sue acque erano sempre fangose a causa del lavaggio dell'oro. Il villaggio di Santa Luzia oggi \u00e8 l'attuale citt\u00e0 di Luzi\u00e2nia, nel Goi\u00e1s.\nAll'inizio del 1747, il primo sacerdote arriv\u00f2 a Santa Luzia, su richiesta dello stesso Bueno: padre Lu\u00eds da Gama Mendon\u00e7a. Si suppone che, in omaggio al sacerdote, il nome \"Gama\" sia stato dato all'altopiano e al torrente. Le terre che attualmente costituiscono la regione amministrativa di Gama, appartenevano alle fazendas di Ip\u00ea, Alagado da Suzana, Ponte Alta e Gama.\nCon il trasferimento della capitale dal Brasile nell'entroterra del paese, le terre di queste quattro fazendas sono state espropriate dal governo del Goi\u00e1s, nel periodo dal 1956 al 1958, sotto la responsabilit\u00e0 della Comiss\u00e3o Goiana de Coopera\u00e7\u00e3o per la Mudan\u00e7a da Capital do Brasil, avendo, per presidente, Altamiro de Moura Pacheco.\nLa sede della Fazenda Gama era vicino al luogo in cui attualmente si trova il Catetinho (la prima residenza ufficiale di Juscelino Kubitschek), ma la citt\u00e0 venne fondata a otto chilometri da questo punto di riferimento. L'allora presidente della Repubblica Juscelino Kubitschek visit\u00f2 la Fazenda Gama il 2 ottobre 1956, in occasione della sua prima visita nella regione in cui sarebbe stata costruita la futura capitale federale.\nLa regione amministrativa, come le altre del Distretto Federale (ad eccezione del Plano Piloto), \u00e8 stata creata per ospitare persone che vivono in invasioni o centri temporanei di popolazione, una soluzione trovata per proteggere l'eccedenza di popolazione a causa della costruzione di Brasilia, le cosiddette \"citt\u00e0 satellite\", secondo la legge numero 3751 del 13 aprile 1960.\nL'architetto Paulo Hungria, nel maggio 1960, svilupp\u00f2 il piano urbano della citt\u00e0, sotto forma di alveare, dividendolo in cinque settori: Norte, Sul, Leste, Oeste e Central. Il Setor Central (per le attivit\u00e0 di mercato) non \u00e8 stato dettagliato in base alle esigenze future. Tuttavia, l'ingegnere Jos\u00e9 Maciel de Paiva, per ordine dell'allora sindaco, Israel Pinheiro (ex presidente della Novacap), install\u00f2 un nucleo pionieristico e promosse le prime spedizioni, a partire dal settembre 1960. Fu assistito dall'ingegnere Jos\u00e9 Carlos Godoy, dal procuratore Agnelo Dias Correia (che insieme alla moglie sono considerati i pionieri della citt\u00e0), dal maestro artigiano Joaquim Santana, tra gli altri. L'allora citt\u00e0 satellite fu fondata il 12 ottobre del 1960. L'insediamento iniziale \u00e8 stato effettuato con la rimozione di 30 famiglie che vivevano nel Barragem di Parano\u00e1 nel 1960. Successivamente la citt\u00e0 ha ricevuto una grande parte dei residenti di Vila Amaury e Vila Planalto. Nel 1970 furono trasferiti gli abitanti del Setor de Ind\u00fastria di Taguatinga."}
{"id": "1885997", "revid": "767487", "url": "https://it.wikipedia.org/wiki?curid=1885997", "title": "Bom Progresso", "text": "Bom Progresso \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886001", "revid": "647919", "url": "https://it.wikipedia.org/wiki?curid=1886001", "title": "Sorelle Missionarie di Nostra Signora d'Africa", "text": ""}
{"id": "1886002", "revid": "647919", "url": "https://it.wikipedia.org/wiki?curid=1886002", "title": "Suore Missionarie d'Africa", "text": ""}
{"id": "1886006", "revid": "1543377", "url": "https://it.wikipedia.org/wiki?curid=1886006", "title": "Calendario dariano", "text": "Il calendario dariano \u00e8 un sistema proposto per permettere di misurare lo scorrere del tempo su Marte nell'eventualit\u00e0 di una futura colonizzazione del pianeta rosso. \u00c8 stato creato dall'ingegnere aerospaziale e scienziato politico Thomas Gangale nel 1985 e chiamato cos\u00ec da lui in onore di suo figlio Darius.\nTempo marziano.\nI periodi temporali di base su cui \u00e8 costruito il calendario sono il giorno solare marziano (chiamato anche sol) e l'anno tropico marziano, che \u00e8 leggermente differente dall'anno tropico terrestre. Il sol \u00e8 39 minuti e 35,244 secondi pi\u00f9 lungo del giorno solare terrestre e l'anno tropico marziano dura 668,5907 sol. Il decennio marziano \u00e8 formato da sei anni da 669 sol (anni dispari) e quattro anni da 668 sol (anni pari). I primi sono chiamati anni bisestili anche se sono pi\u00f9 frequenti di quelli non bisestili.\nStruttura del calendario.\nL'anno \u00e8 diviso in 24 mesi ed in 4 quarti di 6 mesi ciascuno. I primi 5 mesi di ogni quarto hanno 28 sol; il sesto mese ne ha solo 27, a meno che non sia il ventiquattresimo mese di un anno bisestile: in tal caso contiene un giorno in pi\u00f9.\nIl calendario mantiene una settimana di 7 sol, ma la settimana riparte dal primo sol all'inizio di ogni mese. Se un mese ha 27 sol, l'ultimo sol della settimana \u00e8 omesso. Ci\u00f2 \u00e8 stato studiato per far s\u00ec che la lunghezza della normale settimana marziana coincida con la lunghezza della settimana terrestre, sebbene bisogni tener conto del fatto che 28 giorni terrestri sono uguali a 27 + \u00bc sol e non 27 + 5/6 sol. L'ultimo sol in un mese con 27 sol \u00e8 festivo, cos\u00ec da preservare il fine settimana di 2 sol.\nI nomi dei sol sono sol solis, sol lunae, sol martius, sol mercurii, sol jovis, sol veneris, sol saturni.\nNella tabella seguente \u00e8 rappresentato il calendario dariano. I sol in grassetto sono festivi.\nL'ultimo giorno di vrishika non \u00e8 presente in tutti gli anni.\nInizio dell'anno.\nL'anno marziano inizia vicino all'equinozio di primavera nell'emisfero nord del pianeta. Marte ha un'inclinazione assiale simile a quella della Terra, quindi le stagioni marziane sono percepibili, sebbene l'eccentricit\u00e0 orbitale dell'orbita marziana attorno al Sole sia molto grande confrontata con quella terrestre: ci\u00f2 significa che esse sono molto amplificate nell'emisfero sud e mascherate in quello nord. Calcoli sul calendario dariano hanno determinato che ci sar\u00e0 un lieve allungamento dell'anno tropico marziano tra diverse migliaia di anni. A causa di ci\u00f2 sarebbe necessario un calendario pi\u00f9 complesso.\nDispute.\nAlcuni punti del calendario dariano sono soggetti a dispute. La maggiore di esse riguarda la scelta dell'inizio degli anni (l\"anno zero\" del calendario dariano). All'inizio fu scelto il 1975 come riconoscimento del programma Viking statunitense come il primo tentativo di atterraggio sulla superficie marziana avvenuto con successo. Questa scelta per\u00f2 appariva eccessivamente campanilista e le maggiori osservazioni telescopiche dei passati 400 anni avrebbero avuto date negative. Ora l'anno zero pi\u00f9 indicato \u00e8 il 1609, suggerito da Peter Kokh, come riconoscimento dell'uso da parte di Giovanni Keplero delle osservazioni di Marte di Tycho Brahe per la formulazione delle leggi di Keplero sul moto dei pianeti e della prima osservazione di Marte di Galileo Galilei con il telescopio.\nAnche la nomenclatura \u00e8 soggetta a disputa, sebbene con meno forza. I nomi dei 24 mesi furono scelti provvisoriamente da Gangale prendendoli dai nomi delle costellazioni dello zodiaco in latino ed in sanscrito. I nomi dei 7 sol della settimana sono stati presi dai nomi del Sole, della Luna e dei 5 pianeti pi\u00f9 luminosi visti da Marte, compresa la Terra. Anche queste scelte sono state criticate perch\u00e9 ritenute campaniliste. Quindi sono stati proposti diversi altri calendari, identici per struttura ma differenti per nomenclatura. Il calendario dariano Defrost, ad esempio, utilizza nuovi nomi per i mesi scegliendo le lettere e la lunghezza del nome seguendo l'ordine dei mesi e delle stagioni. Il calendario utopistico progettato dal Mars Time Group nel 2001 ha ulteriori suggerimenti per la modifica della nomenclatura.\nIl calendario non mantiene il ciclo dei giorni della settimana. Ci\u00f2 \u00e8 inaccettabile per i membri di religioni che includono la settimana di 7 giorni nel loro credo. \u00c8 stata questa una delle cause che hanno impedito l'adozione del calendario mondiale.\nCalendario martiana.\nNel 2002 Gangale escogit\u00f2 una variante del calendario dariano che riconcilia i mesi ed i sol della settimana in un modello che si ripete e rimosse il bisogno di omettere giorni della settimana. Nella variante martiana tutti i mesi in un dato quarto iniziano con lo stesso sol della settimana, ma il sol con cui inizia ogni mese cambia da un quarto a quello successivo.\nLa tabella seguente mostra il sol della settimana col quale inizia ogni mese nel quarto. Il primo quarto corrisponde alla primavera nell'emisfero settentrionale di Marte ed all'autunno nell'emisfero meridionale.\nL'aggiunta di un sol avviene alla fine degli anni dispari come nel calendario dariano originale. Se l'ultimo mese degli anni dispari contiene 28 sol, l'anno seguente comincia con il sol solis, come risultato di un ciclo biennale in cui il rapporto dei sol della settimana con i mesi si ripete. Il sol che si aggiunge ogni 10 anni non \u00e8 contato come parte della settimana, di conseguenza la rotazione biennale dei sol della settimana non \u00e8 interrotta. Lo schema martiana evita la necessit\u00e0, propria del calendario dariano, di accorciare la settimana a 6 sol tre o quattro volte all'anno. Lo svantaggio \u00e8 che lo schema risulta in un ciclo biennale per riconciliare i sol della settimana con i mesi, mentre il calendario dariano \u00e8 ripetibile di mese in mese.\nAltri calendari dariani.\nNel 1998 Gangale adatt\u00f2 il calendario dariano per l'uso sulle quattro lune galileiane di Giove scoperte da Galileo nel 1610: Io, Europa, Ganimede e Callisto. Nel 2003 ha creato una variante del calendario per Titano."}
{"id": "1886013", "revid": "998348", "url": "https://it.wikipedia.org/wiki?curid=1886013", "title": "Primelephas", "text": "Primelephas \u00e8 un genere estinto di elefanti vissuto alla fine del Miocene in Africa centrale.\nDescrizione.\nLa specie \"Primelephas gomphotheroides\" era alta approssimativamente come una femmina di elefante indiano (e cio\u00e8 un'altezza alle spalle di circa 3 m) ed aveva due paia di zanne dirette in avanti: le superiori lunghe pi\u00f9 di un metro e le inferiori circa 20 centimetri.\nConfrontato con specie precedenti, come \"Gomphotherium\", presenta un tronco pi\u00f9 lungo ed un aumento del numero di creste molari necessarie a masticare e macinare la vegetazione grezza della savana.\nTassonomia.\n\u00c8 stato scoperto nel 1965 in Ciad da Yves Coppens che chiam\u00f2 inizialmente la nuova specie \"Stegodon korotorensis\". Cinque anni dopo, Vincent J. Maglio riesamin\u00f2 lo stesso esemplare ed altri fossili concludendo che quella specie non doveva essere classificata negli stegodontidi, ma fra gli elefantidi e le diede il nuovo nome \"Primelephas gomphotheroides\". Secondo questa nuova interpretazione, siamo di fronte al pi\u00f9 antico e diretto antenato dei mammut e dei moderni elefanti appartenenti ai due generi \"Loxodonta\" ed \"Elephas\".\nDistribuzione e habitat.\n\"Primelephas\" viveva in ambienti di savana alberata aperta ed i suoi resti risalgono alla fine del Miocene (7-5 milioni di anni fa)."}
{"id": "1886014", "revid": "767487", "url": "https://it.wikipedia.org/wiki?curid=1886014", "title": "Braga (Rio Grande do Sul)", "text": "Braga \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886017", "revid": "110157", "url": "https://it.wikipedia.org/wiki?curid=1886017", "title": "Campo Novo", "text": "Campo Novo \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886018", "revid": "1863966", "url": "https://it.wikipedia.org/wiki?curid=1886018", "title": "Samuele Romanin", "text": "Biografia.\nFiglio di Leone di Samuel Vita e di Vittoria Bellavita Todeschi, nacque da una modesta famiglia ebraica, per parte di padre originaria della comunit\u00e0 di San Vito al Tagliamento. La sua esistenza fu gravemente segnata dalla prematura morte del padre, alla quale segu\u00ec, verso il 1820, il trasferimento a Venezia assieme al fratello Girolamo.\nSi form\u00f2 presso le scuole israelitiche della citt\u00e0, per passare poi al liceo Foscarini. Nel 1827 ottenne la licenza di maestro elementare privato ma, grazie all'ottima conoscenza delle lingue antiche (tra cui l'ebraico) e moderne (francese e tedesco), altern\u00f2 l'attivit\u00e0 di precettore a quelle di interprete giurato nei tribunali e di traduttore di opere letterarie, tra cui la \"Storia dell'Impero osmano\" di Joseph von Hammer-Purgstall (edita tra il 1828 e il 1831) e \"L'arciduca Carlo. Opera biografico-storica\" di Eduard Duller (1845-1846).\nNel 1830 spos\u00f2 Vittoria Dalmedico, anch'essa ebrea ma di famiglia benestante, impegnata nell'industria vetraria. Il cognato Angelo Dalmedico lo sostenne negli studi, ma strinse legami anche con i rabbini Abraham Lattes e Samuel David Luzzatto.\nTra il 1842 e il 1844 furono dati alle stampe i tre volumi della sua prima opera storica rilevante, \"Le storie dei popoli europei\" a partire dalla caduta dell'Impero Romano. Particolare rilievo fu dato al tema dell'istruzione delle donne, per il quale Romanin fu sempre molto sensibile; strinse peraltro rapporti con Caterina Franceschi Ferrucci, fondatrice dell'Istituto italiano di educazione femminile, e con Eugenia Pavia Gentilomo, poetessa.\nLo studioso viene ricordato soprattutto per la sua imponente \"Storia documentata di Venezia\" (1853-1861), opera a cui lavor\u00f2 per molti anni, tra coloro che l'aiutarono a concretizzare la pubblicazione vi fu anche Carolina di Borbone-Due Sicilie, duchessa di Berry (che a quel tempo risiedeva a Venezia). "}
{"id": "1886020", "revid": "1573940", "url": "https://it.wikipedia.org/wiki?curid=1886020", "title": "Lutz Dombrowski", "text": "Biografia.\nSesto in una famiglia di dodici figli, \u00e8 considerato il pi\u00f9 grande saltatore in lungo della storia della Repubblica Democratica Tedesca.\nPrima di venire ingaggiato per la squadra di atletica del Karl-Marx-Stadt Sport Club nel 1979, \u00e8 stato calciatore ed operaio in fabbrica.\nLa misura di 8,54\u00a0m, che gli ha regalato la vittoria alle Olimpiadi di Mosca 1980, risult\u00f2 all'epoca la seconda migliore prestazione di sempre nel salto in lungo, dopo il salto di 8,90\u00a0m di Bob Beamon alle Olimpiadi di Citt\u00e0 del Messico 1968, ed \u00e8 tuttora il record nazionale tedesco all'aperto e rimase anche assoluto fino all'8,71\u00a0m indoor di Sebastian Bayer stabilito nel 2009.\nAttualmente Dombrowski lavora come istruttore sportivo in Germania."}
{"id": "1886021", "revid": "110157", "url": "https://it.wikipedia.org/wiki?curid=1886021", "title": "Derrubadas", "text": "Derrubadas \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886024", "revid": "1318658", "url": "https://it.wikipedia.org/wiki?curid=1886024", "title": "Santuario di Jes\u00fas Nazareno de Atotonilco", "text": "Il santuario di Jes\u00fas Nazareno de Atotonilco \u00e8 un edificio religioso situato nella piccola localit\u00e0 di Atotonilco, nello stato messicano di Guanajuato.\nImportante attrazione turistica locale nonch\u00e9 meta di numerosi pellegrinaggi, il santuario viene considerato uno dei migliori esempi di architettura barocca in Messico.\nFa parte dei patrimoni dell'umanit\u00e0 dell'UNESCO.\nStoria.\nLa costruzione della struttura, in gran parte progettata dall'architetto Luis Felipe Neri, risale al 1740, anno a partire dal quale vennero costruite la facciata, la navata principale e le cappelle annesse. La costruzione dell'edificio termin\u00f2 nel 1776, ma fu necessario un periodo di oltre trent'anni per dipingere le pareti interne.\nDurante gli anni novanta, a causa della sua condizione di trascuratezza, l'edificio entr\u00f2 a far parte dei monumenti protetti dal WMF, venne promosso dall'organizzazione non profit locale Adopte una Ombra de Arte e vennero effettuati lavori di restauro, finanziati, fra gli altri, dall'American Express e dal governo locale.\nDal 2008 \u00e8 entrato a far parte dei patrimoni dell'umanit\u00e0 dell'UNESCO, in coppia con la citt\u00e0 di San Miguel de Allende.\nDescrizione.\nIl santuario si trova a circa 14\u00a0km dalla citt\u00e0. \u00c8 costruito in stile barocco, ed ornato da opere d'arte dello stesso stile. Include, al suo interno, uno schema di murali, sculture e opere intarsiate in argento.\nIl complesso \u00e8 formato da una grande chiesa e da numerose cappelle. Questi edifici sono stati decorati da un nativo del posto, Miguel Antonio Mart\u00ednez de Pocasangre, con opere ad olio e murales.\nSecondo l'UNESCO:\nNell'edificio \u00e8 presente una statua lignea, \"El Se\u00f1or de la Columna\", che viene considerata autrice di miracoli."}
{"id": "1886025", "revid": "110157", "url": "https://it.wikipedia.org/wiki?curid=1886025", "title": "Doutor Maur\u00edcio Cardoso", "text": "Doutor Maur\u00edcio Cardoso \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886026", "revid": "767487", "url": "https://it.wikipedia.org/wiki?curid=1886026", "title": "Io sono Valdez", "text": "Io sono Valdez (\"Valdez Is Coming\") \u00e8 un film western del 1971 diretto da Edwin Sherin e tratto da un racconto di Elmore Leonard pubblicato in Italia con il titolo \"Buoni e cattivi\" nell'antologia \"Tutti i racconti western\", successivamente ampliato nel romanzo \"Arriva Valdez\" (\"Valdez Is Coming\").\nTrama.\nIl vice-sceriffo messicano Bob Valdez (Burt Lancaster) interviene in un conflitto a fuoco tra il ricco allevatore Tanner, assistito da un nutrito manipolo di sgherri pronti a tutto, ed un uomo di colore che si \u00e8 asserragliato in una baracca con la sua compagna di razza apache, la quale aspetta un bambino. Valdez, uomo di mezz'et\u00e0 e dal carattere mite e riflessivo, cerca di risolvere pacificamente la questione. Il ragazzo di colore \u00e8 stato riconosciuto da Tanner come un disertore rinnegato, reo d'aver ucciso un suo amico ufficiale dell'esercito. Quando Valdez cerca di convincere l'uomo assediato ad arrendersi, \u00e8 invece costretto a sparargli per legittima difesa, a causa dell'intervento inopportuno di un ragazzo del paese, Davis, che aspira a lavorare per Tanner.\nDopo che il ricercato \u00e8 morto, si scopre che c'\u00e8 stato un errore di persona: non era lui il rinnegato e presunto assassino riconosciuto da Tanner. Valdez, pieno di rimorso per quello che ha dovuto fare, vorrebbe convincere Tanner a risarcire almeno la donna apache, rimasta sola ad allevare l'orfano che nascer\u00e0. Ma all'allevatore non importa nulla della sorte della donna e ordina anzi ai suoi uomini di dare una severa e dura lezione anche al messicano, allo scopo di intimidirlo. Nel frattempo si viene a sapere che l'allevatore intende sposare la vedova del suo amico, morto per mano del fantomatico rinnegato.\nValdez, a stento sopravvissuto alle brutalit\u00e0 della gente di Tanner (viene salvato all'ultimo momento dal giovane Davis, che si fa prendere da un inatteso scrupolo umanitario), riscopre il suo orgoglio e il suo eroico passato di militare dell'esercito, e non si d\u00e0 per vinto. Guarito dalle ferite, attacca nuovamente la gente di Tanner e rapisce la futura moglie del suo nemico, facendosi inseguire sulle vicine montagne. In breve: il messicano si rivela essere un osso duro per la spavalda gente di Tanner.\nDurante la fuga, Valdez scopre che la donna sua prigioniera \u00e8 la vera responsabile della morte del marito, ucciso in un momento di esasperazione per le sue violenze e i soprusi; anche per questo la donna inizia a coltivare una crescente ammirazione per il coraggio e la determinazione del suo rapitore. Quando infine Valdez viene raggiunto, gli uomini di Tanner sono stati decimati e i superstiti, tutti messicani, finiscono con il solidarizzare con il fuggiasco. Alla fine si rifiutano di giustiziarlo vigliaccamente, come pretenderebbe il loro capo, e lasciano invece Tanner e Valdez a regolare i conti in duello tra loro.\nTanner non si dimostra competitivo, nell'uso della pistola."}
{"id": "1886027", "revid": "339392", "url": "https://it.wikipedia.org/wiki?curid=1886027", "title": "Selenita", "text": ""}
{"id": "1886028", "revid": "1305772", "url": "https://it.wikipedia.org/wiki?curid=1886028", "title": "Seleniti", "text": ""}
{"id": "1886029", "revid": "110157", "url": "https://it.wikipedia.org/wiki?curid=1886029", "title": "Esperan\u00e7a do Sul", "text": "Esperan\u00e7a do Sul \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886031", "revid": "1543377", "url": "https://it.wikipedia.org/wiki?curid=1886031", "title": "Horizontina", "text": "Horizontina \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886032", "revid": "1788047", "url": "https://it.wikipedia.org/wiki?curid=1886032", "title": "Sobradinho", "text": "Sobradinho pu\u00f2 riferirsi a diversi toponimi del Brasile:"}
{"id": "1886033", "revid": "110157", "url": "https://it.wikipedia.org/wiki?curid=1886033", "title": "Humait\u00e1 (Rio Grande do Sul)", "text": "Humait\u00e1 \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886037", "revid": "110157", "url": "https://it.wikipedia.org/wiki?curid=1886037", "title": "Miragua\u00ed", "text": "Miragua\u00ed \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886040", "revid": "767487", "url": "https://it.wikipedia.org/wiki?curid=1886040", "title": "Nova Candel\u00e1ria", "text": "Nova Candel\u00e1ria \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886041", "revid": "110157", "url": "https://it.wikipedia.org/wiki?curid=1886041", "title": "Redentora", "text": "Redentora \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886045", "revid": "110157", "url": "https://it.wikipedia.org/wiki?curid=1886045", "title": "Ponte della Baia di Hangzhou", "text": "Il ponte della Baia di Hangzhou () \u00e8 un ponte che attraversa la baia di Hangzhou, nella costa orientale della Cina. Inaugurato il 14 giugno 2007, unisce la citt\u00e0 di Shanghai con Ningbo nel provincia di Zhejiang. L'effettiva apertura al traffico si \u00e8 svolta il 1\u00ba maggio 2008 con otto mesi d'anticipo sul progetto originale.\nIl ponte \u00e8 lungo 36\u00a0km, giunge a un'altezza massima di 63\u00a0m, e ha 3 corsie di marcia nelle due direzioni. La velocit\u00e0 di riferimento progettuale dell'opera \u00e8 di 100\u00a0km/h e la sua durata utile prevista di 100 anni. Il costo totale dell'investimento \u00e8 di 11,8 miliardi di renminbi, di cui il 35% proveniente da compagnie private della citt\u00e0 di Ningbo ed il 59% dalla banca nazionale cinese e da altre banche regionali. Le compagnie private verranno remunerate tramite un pedaggio sulle automobili private che attraverseranno il ponte.\nIl ponte della Baia di Hangzhou \u00e8 il pi\u00f9 grande ponte mai costruito in Cina; collega le citt\u00e0 Cixi e Jiaxing. Il ponte \u00e8 a forma di serpentina e si estende per 36 chilometri lungo il mare. La zona in cui \u00e8 stato costruito \u00e8 una zona sismica dove ci sono frequenti terremoti e uragani ed \u00e8 stimato in grado di resistere a onde anomale e terremoti di grado 7 della scala Richter. Una parte del ponte si appoggia ad un'isola artificiale dove sono stati costruiti hotel, centri commerciali e una torre panoramica, perch\u00e9 questa costruzione attirer\u00e0 milioni di turisti. Il ponte \u00e8 anche una spinta all'economia del paese perch\u00e9 facilita i trasporti e il viaggio. Sul ponte si viaggia al massimo alla velocit\u00e0 di 100\u00a0km/h."}
{"id": "1886048", "revid": "76963", "url": "https://it.wikipedia.org/wiki?curid=1886048", "title": "Bridget Neval", "text": "Biografia.\nNata in India e trasferita in Canada dopo pochi mesi, a 13 anni Neval si trasfer\u00ec in Australia a Melbourne dove tuttora vive.\nLa sua carriera inizia con il ruolo di Reine Davidson nel cast principale della serie \"Ginevra Jones\". In seguito, recita come protagonista in \"Geni per caso\". Nel 2004 viene scelta per interpretare 15 episodi della soap opera \"Neighbours\". Nel 2006, \u00e8 nello spettacolo teatrale \"Chasing Pegasus\". In seguito, preferisce ridurre le sue apparizioni televisive per proseguire gli studi universitari. Tra il 2007 e il 2008 si limita a condurre qualche evento ed apparire in qualche programma televisivo australiano. Nel 2009 ritorna come protagonista in \"Damned by Dawn\". Prosegue la sua carriera conducendo qualche programma musicale e qualche show in australia. Ha recitato nel 2012 in \"Crawlspace\", film di fantascienza.\nVita privata.\n\u00c8 sposata dal 2011 con Amos Phillips (anche lui attore nel film Crawlspace) ed ha successivamente cambiato legalmente il suo nome in \"Bridget Phillips\". Nello stesso anno ha aperto un blog."}
{"id": "1886049", "revid": "110157", "url": "https://it.wikipedia.org/wiki?curid=1886049", "title": "S\u00e3o Martinho", "text": "S\u00e3o Martinho \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886056", "revid": "149587", "url": "https://it.wikipedia.org/wiki?curid=1886056", "title": "Camaro (torrente)", "text": ""}
{"id": "1886059", "revid": "767487", "url": "https://it.wikipedia.org/wiki?curid=1886059", "title": "Sede Nova", "text": "Sede Nova \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886062", "revid": "110157", "url": "https://it.wikipedia.org/wiki?curid=1886062", "title": "Tenente Portela", "text": "Tenente Portela \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886063", "revid": "149587", "url": "https://it.wikipedia.org/wiki?curid=1886063", "title": "Loreto (Maranh\u00e3o)", "text": ""}
{"id": "1886064", "revid": "767487", "url": "https://it.wikipedia.org/wiki?curid=1886064", "title": "Tiradentes do Sul", "text": "Tiradentes do Sul \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886067", "revid": "110157", "url": "https://it.wikipedia.org/wiki?curid=1886067", "title": "Taguatinga (Distretto Federale)", "text": "Taguatinga \u00e8 una regione amministrativa del Distretto Federale brasiliano.\nPopolazione: abitanti (PDAD 2010/2011).\nTaguatinga oggi \u00e8 considerata la capitale economica del Distretto Federale."}
{"id": "1886068", "revid": "110157", "url": "https://it.wikipedia.org/wiki?curid=1886068", "title": "Tr\u00eas Passos", "text": "Tr\u00eas Passos \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886076", "revid": "767487", "url": "https://it.wikipedia.org/wiki?curid=1886076", "title": "Vista Ga\u00facha", "text": "Vista Ga\u00facha \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Tr\u00eas Passos."}
{"id": "1886078", "revid": "110157", "url": "https://it.wikipedia.org/wiki?curid=1886078", "title": "Sobradinho (Distretto Federale)", "text": "Sobradinho \u00e8 una regione amministrativa del Distretto Federale brasiliano."}
{"id": "1886080", "revid": "110157", "url": "https://it.wikipedia.org/wiki?curid=1886080", "title": "Brazl\u00e2ndia", "text": "Brazl\u00e2ndia \u00e8 una regione amministrativa del Distretto Federale brasiliano."}
{"id": "1886081", "revid": "287204", "url": "https://it.wikipedia.org/wiki?curid=1886081", "title": "Planaltina", "text": ""}
{"id": "1886085", "revid": "271907", "url": "https://it.wikipedia.org/wiki?curid=1886085", "title": "Forze terrestri russe", "text": "Le Forze terrestri russe o SVR () costituiscono l'esercito della Federazione Russa ed assieme a Marina ed Aeronautica, compongono le Forze armate di quest'ultima. Istituite a partire dal 1991, sono le eredi naturali delle forze di terra sovietiche e sono solite includere nel proprio lignaggio anche l'Armata rossa e l'Esercito imperiale russo.\nCon compiti legati alla difesa dell'integrit\u00e0 del territorio della Federazione e la protezione degli interessi del Paese, a partire dagli anni duemila sono oggetto di un vasto ed impegnativo piano di riforma e riorganizzazione nonch\u00e9 di rinnovamento degli equipaggiamenti, venendo incluse in un sistema di programmi decennali di approvvigionamento degli armamenti. Il programma in corso, previsto per il decennio 2018-2027, prevede una spesa pari a 282 miliardi di dollari.\nCaratterizzate da un inventario costituito da numerosi veicoli sovietici, nel 2020 la quota di mezzi e sistemi d'arma aggiornati ha raggiunto il 70% del totale.\nLe riforme, portate avanti con successo a partire dagli anni duemiladieci, hanno permesso alle condizioni generali di servizio dei soldati russi di migliorare in modo sostanziale e migliorare coordinamento e gestione della forza armata. Ulteriori sforzi sono stati profusi per l'adeguamento della rete di stoccaggio e rifornimento, strutture abitative, cliniche ed uffici. A partire dal 2009 la ferma obbligatoria \u00e8 diminuita da 24 a 12 mesi.\nAl 2021, le forze terrestri sono caratterizzate dalla presenza sia di coscritti che personale a contratto.\nStoria.\nCon il dissolversi dell'Unione Sovietica vi fu un grande sforzo per mantenere unite le Forze armate sovietiche in un solo corpo militare al servizio della neonata Comunit\u00e0 degli Stati Indipendenti. L'ultimo ministro della difesa sovietico, il maresciallo Evgenij \u0160apo\u0161nikov, venne nominato comandante in capo della Forze armate della CSI nel dicembre 1991. Fra i numerosi accordi firmati dalle varie repubbliche con lo scopo di regolare il periodo di transizione ci fu quello di un accordo generale che ammetteva l'esistenza di un unico blocco militare, che venne firmato a Minsk il 14 febbraio 1992. Divenne tuttavia chiaro che l'Ucraina, e con essa altre repubbliche, erano ben determinate a opporsi a questo accordo di un fronte militare unico con lo scopo di creare delle proprie Forze armate e per questo motivo il nuovo governo russo prese i suoi provvedimenti.\nIl presidente Boris El'cin firm\u00f2 un decreto per la creazione di un Ministero della difesa russo il 7 maggio 1992, portando in essere le Forze di terra russe insieme ad altri corpi d'armata delle Forze armate della Federazione Russa. A quel tempo il Comando generale era impegnato nel processo di ritiro di decine di migliaia di soldati dalla Germania, dalla Polonia, dalla Cecoslovacchia e dalla Mongolia.\nVennero ritirate in totale trentasette divisioni e quattro distretti militari, per un totale di cinquantasette divisioni, vennero riassegnate in Bielorussia e Ucraina. Questo processo di ritiro delle truppe dai territori dell'ex-Patto di Varsavia fu per le Forze sovietiche di Terra in dissolvimento una fase estremamente dispendiosa e difficile. Poich\u00e9 i distretti militari rimasti in Russia dopo il collasso dell'Unione Sovietica erano composti in gran parte da formazioni autotrasportate, la creazione delle Forze di terra russe rappresentarono un immane sforzo per sostituire con le ben addestrate ed efficaci truppe provenienti dai paesi dell'Est a quelle mal equipaggiate e insufficientemente preparate dei distretti russi. Tuttavia, le caserme e le basi militari russe si dimostrarono troppo inadeguate per un simile flusso di personale ed equipaggiamento e molte unit\u00e0 \"vennero scaricate dai vagoni dei treni in aperta campagna.\"\nLa necessit\u00e0 di distruggere e trasferire una ingente quantit\u00e0 di armamenti in rispetto al Trattato CFE ha ulteriormente aggravato la situazione sopra descritta.\nI piani di riforma post-Sovietica.\nUn piano di riforma venne pubblicato il 21 luglio 1992 sullo \"Stella Rossa\", il giornale del Ministero della difesa. Successivamente un commentatore disse che esso venne ideato \"con una certa solerzia\" dal Comando generale \"per soddisfare la richiesta della popolazione per un cambiamento radicale\".\" Il Comando generale rappresent\u00f2, da questo punto di vista, un bastione conservatore, che caus\u00f2 un sovraccarico di problemi che resero ancor pi\u00f9 critica la situazione. Il piano di riforma prevedeva il mutamento da una struttura con schema Armata-Divisione-Reggimento a uno schema Corpi-Brigata. Le nuove strutture sarebbero state maggiormente efficaci in una situazione senza fronti di conflitto ben definiti e indipendenti nell'azione a tutti i livelli. Tagliando un intero livello di comando, e lasciando solo due scaglioni superiori tra i quartieri generali di guerra e i battaglioni in azione si sarebbero ottenuti minori dispendi di risorse, una maggiore flessibilit\u00e0 e una migliore efficacia nel sistema di comando e controllo delle operazioni. Questo cambiamento cos\u00ec radicale \u00e8 rimasto tuttavia inattuato, parziale e, in alcuni casi, addirittura revisionato.\nLa crisi interna del 1993.\nLe Forze di terra vennero coinvolte con una certa riluttanza nella crisi costituzionale russa esplosa nel 1993 dopo che l'allora presidente Jeltsin aveva proclamato un decreto (da molti ritenuto illegittimo) con il quale dissolveva di fatto il Parlamento russo a seguito della strenua opposizione di quest'ultimo ai suoi tentativi di consolidamento del suo potere personale e delle sue riforme neo-liberali. Un gruppo di deputati, compreso il vicepresidente Aleksandr Ruckoj, si barricarono nel Parlamento in segno estremo di protesta. Mentre davano pubblicamente supporto al presidente, le Forze armate, guidate dal generale Gra\u010d\u00ebv, cercarono di fatto di mantenersi neutrali, seguendo esclusivamente gli ordini dei loro ufficiali. Yeltsin dovette aspettare diverse ore nel tentativo di ottenere il consenso delle alte sfere militari, poco convinte della legittimit\u00e0 della sua causa e della fedelt\u00e0 dei propri soldati, ma alla fine venne raggiunto l'accordo per attaccare il palazzo del Parlamento.\nQuando l'attacco venne finalmente sferrato, le forze in esso utilizzate provenivano da cinque differenti divisioni provenienti dai dintorni di Mosca e il personale coinvolto era composto per la maggior parte da ufficiali e sottufficiali. Alcune fonti sostengono che alcune formazioni entrarono a Mosca solo dietro enormi pressioni. Tuttavia, una volta che il Parlamento venne evacuato e i suoi \"leader\" arrestati, con l'imposizione della censura, Yeltsin riusc\u00ec a ottenere nuovamente il potere.\nIl conflitto in Cecenia.\nIl popolo ceceno non aveva mai accettato di buon grado la supremazia russa, e con la dissoluzione dell'Unione Sovietica, dichiar\u00f2 la propria indipendenza nel novembre 1991 sotto la \"leadership\" dell'ex ufficiale dell'aviazione, il generale D\u017eokhar Dudaev. Poich\u00e9 la proclamazione dell'indipendenza cecena inizi\u00f2 a essere interpretata da pi\u00f9 parti come una minaccia all'autorit\u00e0 centrale di Mosca, e il relativo diffondersi di una situazione di totale anarchia in territorio ceceno che dava adito al sorgere di bande criminali, sorse all'interno del governo russo un gruppo di sostenitori della linea dura che proclamavano a gran voce una forte politica di repressione. Fu per questo motivo che il presidente Jeltsin venne indotto nel novembre 1994 a decidere per un giro di vite. Nel Consiglio di Sicurezza del 29 novembre 1994 egli ordin\u00f2 ai Ceceni di abbandonare le armi, con la minaccia di far intervenire le truppe di Mosca per restaurare l'ordine. Il ministro della difesa Pavel Gra\u010d\u00ebv assicur\u00f2 Yeltsin che avrebbe preso Groznyj con l'uso di un solo reggimento di truppe aerotrasportate in due ore. L'operazione inizi\u00f2 l'11 dicembre 1994 e il 31 dicembre le forze d'assalto russe entrarono nella capitale cecena. Alla 131\u00aa Brigata motorizzata venne dato l'ordine di fare una rapida incursione nel centro cittadino, ma venne di fatto decimata dagli agguati dei ribelli ceceni. Dopo aver definitivamente conquistato Groznyj, nonostante una strenua e feroce resistenza, l'esercito spost\u00f2 le operazioni nelle altre roccaforti della resistenza cecena. Quando i militanti ceceni presero degli ostaggi nell'ospedale di Bud\u00ebnnovsk nel territorio di Stavropol' nel giugno 1995, la possibilit\u00e0 di una pace sembr\u00f2 allontanarsi nel tempo e i combattimenti diventarono sempre pi\u00f9 intensi. Dudaev venne assassinato nell'aprile del 1996 e in quella stessa estate una controffensiva cecena port\u00f2 alla riconquista di Groznyj da parte dei ribelli. L'allora segretario del Consiglio di sicurezza Aleksandr Lebed' intraprese una serie di colloqui di mediazione con il \"leader\" dei ribelli ceceni Aslan Maschadov nell'agosto 1996, con il quale firm\u00f2 un accordo tra il 22 ed il 23 agosto, che port\u00f2 alla fine dei combattimenti a fine mese. L'accordo formale per il cessate il fuoco venne siglato nella citt\u00e0 daghestana di Chasavjurt il 31 agosto 1996 e in esso si giunse a un accordo secondo il quale non si sarebbero aperte relazioni diplomatiche tra la Repubblica Cecena di Ichkeria e il governo federale russo prima della fine del 2001.\nL'efficacia delle Forze di terra russe durante la prima guerra cecena \u00e8 stata valutata come \"alquanto insufficiente\". Scrivendo un secondo articolo sei anni dopo, Michael Orr afferm\u00f2 che \"una delle cause alla radice del fallimento della campagna russa del 1994\u201396 fu l'incapacit\u00e0 di organizzare e schierare una forza militare debitamente addestrata.\" Nel dicembre del 1996, il ministro della difesa Igor Rodionov ordin\u00f2 persino le dimissioni del comandante delle forze di terra, Vladimir Semjanov, per attivit\u00e0 incompatibili con la sua posizione - cio\u00e8 per le attivit\u00e0 economiche di sua moglie.\nLa seconda guerra cecena inizi\u00f2 nell'agosto 1999 in seguito a un attacco militare delle forze ribelli cecene nel territorio del Daghestan, seguito subito dopo da una serie di quattro bombardamenti in territorio russo agli inizi di settembre, che ebbero come pronta risposta un'azione di rappresaglia contro gli assalitori da parte delle forze russe. Inizialmente la principale tattica russa fu di attuare un intenso bombardamento da terra e dal cielo prima di far avanzare le forze di terra. Nel frattempo, all'interno delle Forze di terra, nell'intervallo di tempo tra il 1996 e il 1999, erano stati compiuti notevoli progressi, e quando inizi\u00f2 il conflitto, invece di schierare dei reggimenti mal composti e creati alla rinfusa, senza alcun addestramento, furono impiegate formazioni ben equipaggiate e ben supportate da truppe di riserva cospicue, addestrate specificamente al conflitto in corso e poi dislocate sul campo di battaglia. Di conseguenza le prestazioni delle truppe russe migliorarono notevolmente e una larga parte delle forze nemiche subirono notevoli danni.\nLa maggior parte dei \"leader\" separatisti ceceni morirono nei combattimenti o furono uccisi, incluso l'ex presidente ceceno Aslan Maschadov e la \"mente\" del terrorismo ceceno e trafficante d'armi \u0160amil Basaev. Comunque sia continuarono a verificarsi scontri su piccola scala che, a partire dal novembre 2007, si allargarono in altre zone della Russia caucasica. Divent\u00f2 un conflitto che cre\u00f2 forti tensioni anche all'interno delle stesse Forze terrestri russe, in cui addirittura un alto ufficiale fu costretto alle dimissioni per essere rimasto indifferente agli ordini del governo: il generale Gennadij Tro\u0161ev venne estromesso nel 2002 per essersi rifiutato di lasciare il comando del Distretto militare del Caucaso del Nord per il meno importante Distretto militare della Siberia.\nLa seconda guerra cecena fu dichiarata ufficialmente finita il 16 aprile 2009.\nLe Riforme di Sergeev (1997-1999).\nNel contesto di una crescente crisi di fiducia nell'esercito, il 16 maggio 1996 il Presidente della Federazione Russa firm\u00f2 il decreto n. 722 con cui veniva pianificato il passaggio dell'esercito da base volontaria a professionale entro il 2000. Pertanto, quando Igor' Sergeev divenne ministro della difesa nel 1997, inizi\u00f2 un processo di vera riforma in una situazione molto difficile.\nVenne ridotto il numero di centri di addestramento militare, rimasto invariato dal 1991, mentre fu ordinata l'unione del Distretto militare Siberiano con quello della Transbajkalia. Un gran numero di divisioni dell'esercito cambiarono il loro \"status\" in truppe sempre pronte ad entrare in combattimento, con l'obiettivo di rendere in ogni momento operativo l'80% dell'organico e il 100% dell'equipaggiamento. Nell'agosto del 1998 Sergeev annunci\u00f2 che vi sarebbero state, entro la fine dell'anno, ben 6 divisioni e 4 reggimenti pronti a essere impiegati sul campo con un preavviso di 24 ore. Furono annunciati inoltre i tre livelli su cui venivano organizzate le Forze armate russe: truppe immediatamente operative, truppe a basso livello di operativit\u00e0 e riserve strategiche.\nNonostante ci\u00f2, la bassa qualit\u00e0 del personale continu\u00f2 a essere un problema. La mancanza di benzina da destinare agli addestramenti e una mancanza di giovani ufficiali ben addestrati causava un calo di efficienza combattiva delle truppe. Comunque sia, dando ascolto agli interessi del suo vecchio gruppo di appartenenza, le Forze Missilistiche Strategiche, Sergeev diresse personalmente lo smembramento del quartier generale delle Forze di terra nel dicembre 1997. La sua smobilitazione fu un autentico \"\"nonsense\" militare\", secondo Michael Orr, \"spiegabile soltanto in termini di scelte politiche interne al Ministero della difesa\". Risultato di ci\u00f2 fu un calo del prestigio delle Forze terrestri, dato che la smobilitazione del loro quartier generale fu - almeno in teoria - causa di un loro abbassamento di livello nei confronti dell'Aviazione e della Marina.\nLa prima riforma Putin (2001-2004).\nDurante la presidenza di Vladimir Putin incominciarono a venire investite considerevoli risorse finanziarie nelle Truppe terrestri. Venne riformato il loro quartier generale e si fecero passi avanti verso la professionalizzazione dell'esercito. I piani di riforma prevedevano anche di ridurre il servizio di leva a 18 mesi nel 2007 e a 1 anno a partire dal 2008, mentre rimaneva la composizione mista delle Forze terrestri, con effettivi di leva ed altri a contratto.\nGrazie ad una leggera ripresa dalla crisi economica che impervers\u00f2 nella Russia post-sovietica ed a un aumento delle entrate dovute all'estrazione di idrocarburi, la Russia dichiar\u00f2 ufficialmente di aver aumentato le risorse destinate alla difesa per la prima volta dalla formazione della Federazione. Il budget aument\u00f2 da 141 miliardi di rubli nel 2000 fino a ben 219 miliardi di rubli nel 2001. Buona parte di queste nuove risorse furono spese nelle retribuzioni del personale maggiori nel 2001 anche del 20% rispetto all'anno precedente. Il programma di professionalizzazione dell'esercito, inclusa la nuova formazione di 26.000 sergenti, venne stimato bisognoso di una spesa di 31 miliardi di rubli (1.1 miliardi di dollari USA). Ma le spese non furono limitate al personale; si invest\u00ec anche in ricerca e sviluppo.\nNel 2003, sotto il ministro della Difesa della Federazione Russa S. B. Ivanov , \u00e8 stato proposto un nuovo piano di riforma, in base al quale tutte le unit\u00e0 e le formazioni in continua disponibilit\u00e0, dovevano convertirsi al metodo contrattuale, tuttavia il progetto si aren\u00f2 nuovamente per mancanza di fondi.\nAl 2008, nessuna delle riforme dell'esercito intraprese dal momento della loro istituzione era riuscita a giungere a compimento.\nLa seconda riforma Putin (2008-2020).\nIl conflitto armato nell'Ossezia meridionale scoppiato nell'agosto 2008, acceler\u00f2 grandemente i piani di riforma.\nSi suddivise tali piani in 3 fasi:\nFase I.\nNel 2010, la suddivisione militare-amministrativa della Federazione \u00e8 stata modificata portando alla destituzione dei 6 distretti militari allora esistenti e la conseguente istituzione di 4 distretti militari allargati: quello occidentale, meridionale, centrale ed orientale.\nLa struttura di comando \u00e8 stata snellita, riducendo in media del 61% il numero degli ufficiali nei ranghi tra il 2008 ed il 2012.\nSono state realizzate ulteriori infrastrutture a supporto della medicina militare, che hanno portato a conteggiare:\nFase II.\nIn questa fase sono stati ridotti i problemi di tipo sociale di cui soffrivano gli effettivi. Lo stipendio \u00e8 stato aumentato da 2 a 3 volte per ciascun grado, integrato da numerosi bonus e coefficienti relativi al servizio svolto.\nDal 2010 al 2017, sono stati forniti alloggi permanenti a pi\u00f9 di 482.000 soldati.\nA partire da gennaio 2012, tutti i militari a contratto sono tenuti a seguire corsi di addestramento intensivo in centri di formazione appositamente creati. Nei primi sei mesi del 2012, pi\u00f9 di 6,5mila militari si sono formati nel solo distretto militare meridionale, 5.500 con successo mentre circa 1.000 militari non hanno superato il test.\nFase III.\nNel 2016 sono iniziati i lavori per la creazione di 24 complessi produttivi e logistici (PLC) entro il 2020. I PLC sono progettati per sostituire circa 330 tra magazzini dell'esercito e basi di stoccaggio, riducendo cos\u00ec le spese del ministero della difesa da 29,4 miliardi a 14,8 miliardi di rubli.\nNel 2018, il Ministero della difesa defin\u00ec un vero e proprio sistema di riserva di mobilitazione, in base al quale i soldati e gli ufficiali di riserva concludono un contratto con il Ministero della Difesa e sono tenuti a frequentare i campi di addestramento ogni anno, nonch\u00e9 corsi speciali ogni mese. Il contratto prevede pagamenti e risarcimenti. Durante il servizio, il riservista riceve uno stipendio intero e nei restanti mesi il 12% del totale.\nRuolo e funzione.\nIl ruolo principale per le Forze di terra \u00e8 la difesa dei confini nazionali, il combattimento a terra, la sicurezza dei territori sottoposti a occupazione e lo scontro con eventuali forze nemiche. Tutti questi obiettivi debbono essere perseguiti dalle truppe di Terra sia in un ipotetico conflitto nucleare che in una guerra convenzionale, con l'esclusione dell'uso di armi di distruzione di massa. Oltre a ci\u00f2, essi debbono essere in grado di proteggere gli interessi della nazione all'interno degli obblighi e dei patti militari stipulati a livello internazionale.\nIl Comando generale delle Forze di terra \u00e8 ufficialmente deputato ai seguenti obiettivi:\nOrganizzazione.\nIl Presidente russo \u00e8 il comandante in capo supremo delle Forze armate. Le attivit\u00e0 delle Forze terrestri russe sono dirette dal Comando centrale (\"Glavkomat\"), con sede a Mosca. Questa struttura fu abolita nel 1997, per poi essere ripristinata dal presidente Putin nel 2001, nominando come comandante delle Forze terrestri il generale Nikolaj Kormilcev, in carica anche come ministro della difesa. Kormilcev ha ceduto il suo comando al generale Aleksej Maslov nel 2004, e nel quadro di una riorganizzazione degli incarichi e delle responsabilit\u00e0, il comandante in capo delle Forze terrestri perse il suo ruolo di ministro della difesa. Come Kormilcev, anche Maslov (in carica come capo delle Forze terrestri) fu promosso al grado di generale d'armata.\nIl Comando centrale delle Forze terrestri \u00e8 costituito dallo stato maggiore delle Truppe terrestri e dai dipartimenti delle Forze di mantenimento della pace, degli armamenti delle Forze terrestri, dei servizi segreti delle Forze terrestri, dei Quadri delle Forze terrestri (personale amministrativo), della dottrina e dell'educazione militare. Vi erano altri dipartimenti al tempo in cui il comandante delle Forze terrestri era anche ministro della difesa. Essi sono il Dipartimento delle truppe di difesa da radiazioni, attacchi chimici e biologici, il Dipartimento del genio militare, il Dipartimento delle truppe di supporto aereo e altre ancora. A oggi il titolare di questi dipartimenti \u00e8 sconosciuto.\nEquipaggiamento.\nL'esercito di terra della Federazione Russa dispone di un grande numero di veicoli corazzati, blindati ed artiglierie. Segue tabella riassuntiva dell'inventario dell'esercito russo per categoria di veicolo, al 2020.\nGradi e insegne.\nLa gerarchia dei gradi dell'Esercito russo ha mantenuto in gran parte quella dell'esercito sovietico, con alcune piccole modifiche. La differenza principale dallo stile occidentale abituale \u00e8 qualche variazione nei titoli di grado dei generaliin almeno un caso, colonnello Generale, deriva dall'uso tedesco. La maggior parte dei nomi di grado sono stati presi in prestito dai gradi esistenti tedesco/prussiani, francesi, inglesi, olandesi, e polacchi al momento della formazione dell'esercito regolare russo nel tardo XVII secolo, e sono ancora in vigore con poche modifiche del titolo attraverso il periodo sovietico."}
{"id": "1886086", "revid": "1573940", "url": "https://it.wikipedia.org/wiki?curid=1886086", "title": "Planaltina (Distretto Federale)", "text": "Planaltina \u00e8 una regione amministrativa del Distretto Federale brasiliano.\nStoria.\nA partire dalla prima met\u00e0 del secolo XVIII, i bandeirantes iniziano l'esplorazione delle miniere d'oro e di smeraldi de ouro e esmeralda e comincia a popolarsi l'interiore di Goi\u00e1s; da allora questa regione comincia ad essere frequentata in quanto punto di passaggio della strada reale, usata per il commercio di oro e per l'affitto dei decimi territoriali della corona.\nI documenti esistenti non indicano la data esatta della fondazione di Planaltina, perci\u00f2 si considera convenzionalmente come data il 19 agosto 1859, ma esistono cronache di alcuni storici secondo le quali la citt\u00e0 abbia pi\u00f9 di 200 anni.\nSecondo la tradizione orale, il primo nome del villaggio fu Mestre d'Armas, dovuto al fatto che nella regione si fosse stabilito un fabbro, esperto nell'arte di aggiustare e maneggiarmi armi, il quale ricevette il titolo di Mastro (\"Mestre\"), espressione che pass\u00f2 ad identificare tutto l'abitato.\nSi attribuisce la fondazione del nucleo abitato dal quale sorse Planaltina a Jos\u00e9 Gomes Rabelo, fazendeiro che si trasfer\u00ec dall'allora Capitale della Provincia di Goi\u00e1s a Lagoa Bonita, estendendo in un secondo momento i suoi possedimenti fino alla dimora del \"Mastro d'Armi\". Costruirono una Capella de Taipa, come ex-voto fatto a San Sebastiano, perch\u00e9 li liberasse da un'epidemia che si era diffusa all'epoca. Dona Marta Carlos Alarc\u00e3o, inoltre, si fece mandare dal Portogallo un'immagine del Santo, lavorata nel legno, perch\u00e9 fosse collocata nella cappella; questa fu poi sostituita da un'immagine pi\u00f9 grande quando si ampli\u00f2 l'intera costruzione. L'attuale chiesa di San Sebastiano conserva tuttora le stesse caratteristiche della sua creazione.\nIl territorio dove si trovava \"Mestre D'armas\" appartenne, all'inizio a Vila di Santa Luzia (oggi Luzi\u00e2nia), essendosi trasferito a Julgado de Couros (oggi Formosa) il 20 giugno 1837. Ci furono successivi annessioni e cedimenti territoriali, provocate da sollevamenti popolari, per cui l'abitato appartenne alternativamente al territorio di Vila de Santa Luzia e a quello di Vila de Formosa.\nIl 19 agosto 1859 secondo la Legge n\u00b003 dell'Assemblea Provinciale di Goi\u00e1s, fu creato il Distretto di Mestre D'armas, che secondo i termini della legge apparteneva al municipio di Formosa. Questa pass\u00f2 ad essere la data ufficiale della fondazione di Planaltina, secondo l'articolo 2 del Decreto N n\u00b0571 del 19 gennaio 1967.\nIl 14 giugno 1917, secondo la legge n\u00ba 451, la citt\u00e0 viene rinominata Planaltina.\nSuccessivamente, in citt\u00e0 fu posto un ufficio delle imposte per la riscossione delle imposte statali e federali. Nel 1892, l'arrivo della Commissione Cruls che realizz\u00f2 i primi studi sulla fondazione della futura capitale federale nel Planalto Centrale, lega la storia di Planaltina a quella di Brasilia. L'allora Presidente della Repubblica Epit\u00e1cio Pessoa emise il decreto n\u00ba 4494 del 18 gennaio 1922, decidendo la posa della prima pietra della futura capitale brasiliana. La posa avvenne il 7 settembre 1922.\nPlanaltina oggi conta circa 189 412 abitanti.\nDivisione.\nA partire dal 21 aprile 1960, data dell'inaugurazione di Brasilia come capitale brasiliana, Planaltina vide il suo territorio diviso in due parti. L'antica sede del municipio goiano era localizzata nella parte che fu inclusa nel Distretto Federale e nella sua struttura amministrativa, come parte della regione amministrativa del Distretto Federale. L'altra parte, invece, che rimase esclusa dal quadrilatero del Distretto Federale, continu\u00f2 a far parte dello stato di Goi\u00e1s e la sua nuova sede ricevette il nome di Planaltina de Goi\u00e1s, popolarmente conosciuta come Brasilinha ('Piccola Brasilia')."}
{"id": "1886088", "revid": "149587", "url": "https://it.wikipedia.org/wiki?curid=1886088", "title": "Planaltina (Distrito Federal)", "text": ""}
{"id": "1886089", "revid": "21079", "url": "https://it.wikipedia.org/wiki?curid=1886089", "title": "Campioni bernoulliani", "text": ""}
{"id": "1886090", "revid": "486946", "url": "https://it.wikipedia.org/wiki?curid=1886090", "title": "Sukhoputnye Voiska Ross\u00edyskoy Feder\u00e1cii", "text": ""}
{"id": "1886091", "revid": "110157", "url": "https://it.wikipedia.org/wiki?curid=1886091", "title": "Parano\u00e1", "text": "Parano\u00e1 \u00e8 una regione amministrativa del Distretto Federale brasiliano."}
{"id": "1886094", "revid": "1543377", "url": "https://it.wikipedia.org/wiki?curid=1886094", "title": "N\u00facleo Bandeirante", "text": "N\u00facleo Bandeirante \u00e8 una regione amministrativa del Distretto Federale brasiliano.\nStoria.\nPrecedentemente conosciuta come \"Citt\u00e0 Libera\" (\"Cidade Livre\"), \u00e8 stata la prima citt\u00e0 occupata dai candango, e dopo essere urbanizzata, \u00e8 diventata una delle citt\u00e0 del Distretto Federale.\nLa Casa dei Pionieri (Casa do Pioneiro) e la Parrocchia Don Bosco (Par\u00f3quia Dom Bosco) sono alcuni dei principali luoghi di N\u00facleo Bandeirante. L'antica stazione ferroviaria Bernardo Say\u00e3o \u00e8 disattivata. La stazione era un terminal importante per i passeggeri negli anni sessanta e settanta."}
{"id": "1886095", "revid": "110157", "url": "https://it.wikipedia.org/wiki?curid=1886095", "title": "Ceil\u00e2ndia", "text": "Ceil\u00e2ndia \u00e8 una regione amministrativa del Distretto Federale brasiliano."}
{"id": "1886098", "revid": "404338", "url": "https://it.wikipedia.org/wiki?curid=1886098", "title": "Fiore della vita", "text": ""}
{"id": "1886100", "revid": "287204", "url": "https://it.wikipedia.org/wiki?curid=1886100", "title": "Guar\u00e1", "text": "Guar\u00e1 pu\u00f2 riferirsi a diversi toponimi del Brasile:"}
{"id": "1886101", "revid": "133248", "url": "https://it.wikipedia.org/wiki?curid=1886101", "title": "Holy Blood, Holy Grail", "text": ""}
{"id": "1886103", "revid": "133248", "url": "https://it.wikipedia.org/wiki?curid=1886103", "title": "The Holy Blood and the Holy Grail", "text": ""}
{"id": "1886104", "revid": "287204", "url": "https://it.wikipedia.org/wiki?curid=1886104", "title": "Guar\u00e1 (Distretto Federale)", "text": "Guar\u00e1 \u00e8 una regione amministrativa del Distretto Federale brasiliano."}
{"id": "1886105", "revid": "1318658", "url": "https://it.wikipedia.org/wiki?curid=1886105", "title": "Cruzeiro (Distretto Federale)", "text": "Cruzeiro \u00e8 una regione amministrativa del Distretto Federale brasiliano."}
{"id": "1886107", "revid": "111674727", "url": "https://it.wikipedia.org/wiki?curid=1886107", "title": "Samambaia", "text": "Samambaia \u00e8 una regione amministrativa del Distretto Federale brasiliano."}
{"id": "1886120", "revid": "1705737", "url": "https://it.wikipedia.org/wiki?curid=1886120", "title": "Hallgr\u00edmskirkja", "text": "La Hallgr\u00edmskirkja (in italiano: \"chiesa di Hallgr\u00edmur\") \u00e8 un luogo di culto luterano di Reykjav\u00edk, la capitale dell'Islanda.\nCon i suoi 74,5 metri \u00e8 la quinta struttura architettonica pi\u00f9 alta d'Islanda.\nStoria.\nLa progettazione di una nuova chiesa per la citt\u00e0 di Reykjav\u00edk, capitale dell'Islanda, venne commissionata nel 1937 all'architetto di stato Gu\u00f0j\u00f3n Sam\u00faelsson. Tuttavia, si diede inizio alla costruzione dell'edificio soltanto nel 1945, al termine della seconda guerra mondiale, e la struttura fu completata dopo 38 anni di lavoro, nel 1983.\nLa chiesa venne allora dedicata al poeta e pastore islandese Hallgr\u00edmur P\u00e9tursson (1614-1674), autore degli \"Inni della Passione\".\nDescrizione.\nArchitettura.\nSituata nel centro di Reykjav\u00edk, la Hallgr\u00edmskirkja \u00e8 facilmente individuabile da qualunque angolo della citt\u00e0.\n\u00c8 considerata il capolavoro di quello che \u00e8 stato definito lo \u00abstile nazionale \"basaltico\" islandese\u00bb, che ritroviamo anche nella parrocchiale luterana di Akureyri.\nLo stile della costruzione \u00e8, all'esterno, assimilabile alle architetture espressioniste della Chiesa di Grundtvig (dedicata al pastore, filologo, filosofo e pedagogo Nicolai Frederik Severin Grundtvig) in Danimarca e, all'interno, alle architetture neogotiche.\nLa facciata \u00e8 costituita da blocchi di cemento disposti come due ali ai lati del campanile. Quest'ultimo, alto 74,5 metri, \u00e8 coronato da un'ampia cuspide piramidale all'interno della quale \u00e8 stato disposto il concerto di 29 campane.\nL'interno della chiesa \u00e8 a sala, con tre alte navate con volta a crociera separate da due file di pilastri polistili. Lungo le pareti laterali si aprono delle alte trifore gotiche.\nL'abside semicircolare presenta, al centro, l'altare marmoreo e, sulla destra, il pulpito ligneo e il moderno fonte battesimale.\nOrgani a canne.\nNella chiesa si trovano due organi a canne.\nLo strumento principale \u00e8 situato sulla cantoria in controfacciata e venne costruito nel 1992 dalla ditta tedesca Klais (\"opus 1702\"). Con le sue 5.275 canne raggruppate in 72 registri, \u00e8 il pi\u00f9 grande organo a canne islandese. Ha due consolle, entrambe con quattro tastiere di 58 note ciascuna, e pedaliera concavo-radiale di 32 note: la consolle in cantoria \u00e8 a trasmissione mista, meccanica per i manuali e il pedale ed elettrica per i registri e le combinazioni; la consolle in navata, installata nel 1997, \u00e8 integralmente a trasmissione elettronica.\nNell'ultima campata della navata laterale di sinistra, si trova un organo positivo realizzato nel 1985 dalla ditta danese Frobenius (\"opus 941\"). A trasmissione integralmente meccanica, ha due tastiere di 56 note ciascuna ed una pedaliera dritta di 30 note. Le canne sono tutte chiuse entro cassa espressiva, con portelle trasparenti poste davanti alla mostra."}
{"id": "1886121", "revid": "599013", "url": "https://it.wikipedia.org/wiki?curid=1886121", "title": "Ivica \u0160urjak", "text": "Caratteristiche tecniche.\nAla sinistra estrosa e potente, era uno specialista delle punizioni.\nCarriera.\nClub.\nNel corso degli anni settanta ha giocato con l'Hajduk Spalato, vincitrice del Campionato jugoslavo nel 1974, 1975 e 1979, e della Coppa di Jugoslavia nel 1972, 1973, 1974, 1976 e 1977.\nPrima di concludere la propria carriera calcistica nel 1985, venne ingaggiato dal Paris SG, con il quale vinse la Coppa di Francia nel 1982, dall' che lasci\u00f2 per far posto al brasiliano Zico (all'epoca erano permessi due soli stranieri e nell'Udinese militava anche l'altro brasiliano Edinho) e infine dal .\nNell'annata in Friuli, nelle gare casalinghe, i suoi calci piazzati si infrangevano spesso sui \"legni\" delle porte. A stagione inoltrata l'allenatore Enzo Ferrari, insospettito, fece misurare le porte dello Stadio Friuli che si rivelarono pi\u00f9 basse di 4-5 centimetri. Furono messe a norma in segreto per evitare la raffica di 0-2 a tavolino che ne sarebbero conseguiti.\nNazionale.\nNella Nazionale jugoslava disput\u00f2 54 incontri, segnando 10 reti. Ha disputato due Mondiali (1974 e 1982) e un Europeo (1976) con la sua Nazionale, segnando due goal ai Mondiali del '74.\nDopo il ritiro.\nTra il 1999 ed il 2003 svolge l'attivit\u00e0 di direttore sportivo nell'Hajduk Spalato nel campionato croato, funzione che torn\u00f2 a svolgere nel 2007."}
{"id": "1886123", "revid": "767487", "url": "https://it.wikipedia.org/wiki?curid=1886123", "title": "Minime suore del Sacro Cuore", "text": "Le minime suore del Sacro Cuore sono un istituto religioso femminile di diritto pontificio: le suore di questa congregazione pospongono al loro nome la sigla M.S.C.\nStoria.\nNel 1896 Maria Margherita Caiani (1863-1921) e due consorelle del terz'ordine francescano si riunirono per condurre vita comune a Poggio a Caiano e iniziarono a dedicarsi a diverse opere di carit\u00e0 (istruzione, visita ai malati) in parrocchia. Il 15 dicembre del 1902 la comunit\u00e0 venne eretta in istituto religioso e le suore assunsero il titolo di Minime del Sacro Cuore, la forma del loro abito fu copiata da quella dell'abito indossato da santa Margherita Maria Alacoque: alla morte della fondatrice contavano tredici case in Italia e 124 religiose impegnate in asili, orfanotrofi e ospedali.\nLa congregazione ottenne il riconoscimento ecclesiastico di istituzione di diritto pontificio con il decreto di lode del 3 febbraio 1926; le sue costituzioni vennero definitivamente approvate dalla Santa Sede il 21 novembre del 1933 e il loro Ordine ebbe il riconoscimento giuridico del Governo, con decreto firmato da Vittorio Emanuele III e da Benito Mussolini. A Firenze le suore prestarono assistenza presso l'Ospedale di San Giovanni di Dio in Borgo Ognissanti, poi si trasferirono a Montughi, dove rimasero fino al 1935, quindi si stabilirono a Poggio a Caiano.\nLe Minime del Sacro Cuore si segnalarono particolarmente nell'opera assistenziale svolta negli ospedali di guerra: la loro fondatrice \u00e8 stata beatificata da papa Giovanni Paolo II nel 1989.\nAttivit\u00e0 e diffusione.\nLa finalit\u00e0 dell'istituto \u00e8 la pratica di qualunque opera di misericordia: le suore si dedicano particolarmente all'assistenza agli anziani e agli invalidi sia a domicilio che negli ospedali e nelle case di riposo, all'istruzione e all'educazione cristiana della giovent\u00f9, alla cura degli orfani e all'apostolato missionario.\nOltre che in Italia, le minime suore del Sacro Cuore sono presenti in Brasile, Egitto, Israele e Sri Lanka: la sede generalizia \u00e8 a Poggio a Caiano.\nAl 31 dicembre 2005, la congregazione contava 263 religiose in 31 case."}
{"id": "1886124", "revid": "272605", "url": "https://it.wikipedia.org/wiki?curid=1886124", "title": "Ivica Suriak", "text": ""}
{"id": "1886127", "revid": "204012", "url": "https://it.wikipedia.org/wiki?curid=1886127", "title": "Pene curvo", "text": ""}
{"id": "1886129", "revid": "1442080", "url": "https://it.wikipedia.org/wiki?curid=1886129", "title": "Claudio Mutti", "text": "Biografia.\nGi\u00e0 da giovanissimo ader\u00ec al Movimento Sociale Italiano venendo successivamente espulso, ader\u00ec poi al movimento europeista-nazionalista Giovane Europa di Jean Thiriart nel quale era entrato anche Franco Cardini.\nDopo la crisi del movimento nel 1969 si un\u00ec al gruppo nazimaoista Lotta di Popolo e nel 1973 divenne presidente dell'associazione Italia-Libia. In quegli anni \u00e8 autore di articoli volti a celebrare il socialismo libico. Nel 1979 \u00e8 artefice di un'altra iniziativa: l'Associazione Europa-Islam con sede a Venezia.\nSi \u00e8 dedicato per molti anni alla filologia ugrofinnica, lavorando come assistente presso l'Universit\u00e0 di Bologna, divenendo autore di una trentina di articoli e saggi sul folklore magiaro e sulla letteratura ungherese. Si \u00e8 anche interessato all'utilizzo \"politico\" della lingua come strumento di egemonia culturale, definendo la lingua inglese come una sovrastruttura della proiezione egemonica degli USA a cavallo tra XX e XXI secolo.\nConoscitore della lingua e della cultura rumene, nel 1979 divenne titolare di una cattedra presso l'Istituto Italiano di Cultura di Bucarest, revocatagli in seguito ad un'interrogazione parlamentare dell'on. Antonello Trombadori, il quale chiedeva al governo \"se fosse necessario affidare ad un nazista la rappresentanza della cultura italiana all'estero\". Ha tradotto e presentato numerosi documenti della Guardia di Ferro e di Corneliu Zelea Codreanu per le Edizioni di Ar di Franco Freda. Interessato alle questioni musulmane, ha diretto, alla met\u00e0 degli anni '80, la rivista Jihad, pubblicata \nin Italia e sostenuta dall'ambasciata iraniana a Roma. Ha tradotto numerosi testi sull'Islam, attaccando a pi\u00f9 riprese lo stato di Israele.\nHa fondato la casa editrice \"Edizioni all'Insegna del Veltro\", in cui ha pubblicato studi sul simbolismo tradizionale, traduzioni commentate di filosofi greci, studi di storia medievale e contemporanea. Nel catalogo della casa editrice sono presenti autori quali Julius Evola, Corneliu Codreanu, Johann von Leers, Ren\u00e9 Gu\u00e9non, Frithjof Schuon, Henry Corbin, B\u00e9la Hamvas, Werner Sombart, Drieu La Rochelle, Robert Brasillach, Karl Haushofer e Savitri Devi, nonch\u00e9 opere dello storico revisionista Robert Faurisson, e testi di autori marxisti \"eretici\" come Costanzo Preve e Gennadij Zjuganov.\nDal 2004 \u00e8 nella redazione della rivista di geopolitica Eurasia, della quale \u00e8 divenuto direttore nel dicembre 2011.\nHa insegnato fino all'a.s. 2010-2011 Italiano, Storia, Geografia, Latino e Greco presso il Liceo ginnasio statale Gian Domenico Romagnosi di Parma.\nSi interessa di questioni riguardanti l'esoterismo, il simbolismo e le religioni.\nHa dedicato vari studi a filosofi e pensatori come Mircea Eliade, Emil Cioran, Friedrich Nietzsche, Ren\u00e9 Gu\u00e9non e Julius Evola. Scrive sui periodici \"Vie della Tradizione\" e \"Fuoco\".\nAutore di una introduzione ai lavori del sociologo tedesco Werner Sombart, si \u00e8 interessato anche all'estetica del nazismo e alla sua influenza.\nNel marzo 2014 Mutti \u00e8 stato invitato in Iran da Hamed Ghashghavi, per partecipare alla Conferenza internazionale sul Profeta dell'Islam Muhammad, Cinema &amp; Letteratura Mondiale.\nHa un figlio, Solimano Mutti, che \u00e8 conosciuto come artista musicista neofolk sotto lo pseudonimo di Thulesehnsucht in der Maschinenzeit."}
{"id": "1886135", "revid": "599013", "url": "https://it.wikipedia.org/wiki?curid=1886135", "title": "Porto San Pancrazio", "text": "Porto san Pancrazio \u00e8 un quartiere di Verona. Il quartiere \u00e8 abitato da 7126 persone. \u00c8 chiuso a nord da Viale Venezia, che lo separa da Borgo Venezia e dai quartieri attigui, a ovest e a sud dal fiume Adige, che lo separa dalla Citt\u00e0 Antica e da Borgo Roma. A nord ovest il quartiere \u00e8 delimitato da via Francesco Torbido, che lo separa dal centro storico, specificatamente dal quartiere di Veronetta. \nImmediatamente a nord-ovest si trova il Cimitero Monumentale.\n\u00c8 un quartiere piuttosto piccolo, residenziale, a circa 2km ad est dal centro storico.\nStoria.\nIl nome \"porto\" deriva dal fatto che una volta, nel luogo dell'attuale Ponte del Pestrino, che lo collega alla zona chiamata Oltre Adige o Pestrino appunto, e che separa il quartiere da Borgo Roma, faceva servizio un piccolo traghetto.\nNel passato il quartiere era abitato prevalentemente da operai che lavoravano nelle fabbriche dei quartieri a nord-est e da agricoltori che avevano piccole aziende agricole lungo l'argine dell'Adige. Il terreno coltivato era ed \u00e8 tuttora ottimo perch\u00e9 molto sabbioso (probabilmente era il vecchio letto del fiume) e facilmente irrigabile data la presenza di numerose sorgenti e di una roggia chiamata \u201cla Morandina\u201d che percorre tutte le propriet\u00e0. Un tempo i terreni erano coltivati a rotazione con foraggio per animali e cereali. Non mancavano bellissimi frutteti e vigneti. Ottima era la produzione degli asparagi e delle fragole."}
{"id": "1886136", "revid": "125929966", "url": "https://it.wikipedia.org/wiki?curid=1886136", "title": "Felipillo", "text": "Il suo vero nome non \u00e8 conosciuto, ma \u00e8 ricordato con quello che gli diedero gli spagnoli.\nOrigini.\nVi \u00e8 discordanza tra le fonti spagnole dell'epoca circa la localit\u00e0 di nascita di Felipillo. Secondo alcuni era nativo di Tumbez e secondo altri era nato nella regione di Poechos, quindi di etnia Tallan, ma una versione isolata lo vuole originario dell'isola di Puna.\nIl giovane indigeno, all'et\u00e0 di circa quindici anni, si aggreg\u00f2 alla schiera di Francisco Pizarro in occasione della scoperta di Tumbez e segu\u00ec il suo nuovo signore a Panama e successivamente in Spagna. Ebbe cos\u00ec modo di apprendere il castigliano, seppur superficialmente e si guadagn\u00f2 la qualifica di interprete in occasione della successiva spedizione che avrebbe determinato la conquista dell'impero Inca.\nSe la sua conoscenza della lingua spagnola poteva dirsi imperfetta, altrettanto approssimativa risultava la sua padronanza del vocabolario quechua, che non era il suo idioma originario. Nell'impero degli Inca il quechua costituiva, di fatto, la lingua ufficiale, ma la sua diffusione non comportava la padronanza assoluta del suo impiego e spesso si limitava ad un uso convenzionale e piuttosto semplificato. A ci\u00f2 si aggiunga l'esistenza di numerosi dialetti in cui si differenziava, a seconda della collocazione geografica, e si avr\u00e0 un'immagine concreta delle difficolt\u00e0 in cui si sarebbe dibattuto l'interprete ufficiale degli Spagnoli.\nInterprete a Cajamarca.\nCiononostante Felipillo fu prescelto per tradurre le ambascerie inviate dall'Inca Atahualpa e addirittura per assistere Vicente de Valverde durante la sua famosa intervista con l'imperatore inca. Per la verit\u00e0 un cronista isolato sostiene che l'interprete, in quell'occasione, fu un altro, di nome Martinillo, ma la maggioranza dei cronisti presenti all'avvenimento sono concordi nell'identificare in Felipillo il traduttore del frate domenicano. Considerando la elaborata dialettica di Valverde e i suoi complicati riferimenti teologici, \u00e8 logico dubitare della comprensione di simili concetti da parte del sovrano Inca, alla luce della traduzione approssimativa del giovane indigeno.\nDurante la prigionia di Atahualpa, Felipillo si distinse ovviamente nell'esercizio delle sue funzioni e fece da tramite durante gli interrogatori del sovrano prigioniero da parte dei conquistadores. Una leggenda tardiva lo vuole innamorato di una delle spose di Atahualpa e lo identifica come responsabile della sua esecuzione grazie a delle traduzioni volutamente errate, ma questa circostanza non traspare dalle cronache dell'epoca.\nLa campagna di Quito.\nDopo la morte dell'Inca, Felipillo venne destinato ad accompagnare l'adelantado Diego de Almagro nella sua spedizione nei territori di Quito e la circostanza gli permise di dispiegare la sua vera natura.\nAlmagro si trov\u00f2 confrontato a Pedro de Alvarado, l'ambizioso conquistatore che, agli ordini di Hern\u00e1n Cort\u00e9s aveva collaborato alla Conquista del Messico e che ora cercava di ritagliarsi un dominio autonomo nel Per\u00f9.\nLo scontro sembrava imminente e Felipillo, abbandon\u00f2 il suo comandante per schierarsi agli ordini del suo antagonista. Nell'occasione convinse un capo locale a seguirlo con tutti i suoi uomini e, secondo lo storico dell'epoca, Agust\u00edn de Z\u00e1rate, si accord\u00f2 con i suoi compatrioti rimasti con Almagro perch\u00e9 fossero pronti a cambiare di campo ad un suo cenno.\nCon le sue informazioni sull'esiguit\u00e0 delle forze dell'adelantado cerc\u00f2 di incoraggiare gli Spagnoli ad uno scontro fratricida, ma il dissidio tra le due armate fin\u00ec per comporsi e il giovane indigeno si trov\u00f2 accusato di tradimento. Almagro lo avrebbe voluto morto, ma grazie all'intercessione di Alvarado, Felipillo riusc\u00ec a salvarsi. La stessa buona sorte non tocc\u00f2 per\u00f2 al \u201ccuraca\u201d che lo aveva seguito che venne bruciato vivo come monito per i possibili traditori.\nLa spedizione in Cile e la morte.\nSuccessivamente Felipillo riusc\u00ec a ricomporre i suoi rapporti con l'adelantado, che pur aveva tradito, e quando costui si rec\u00f2 nelle terre meridionali dell'impero, alla conquista del territorio chiamato Cile, ottenne di seguirlo con la qualifica di interprete ufficiale dell'impresa.\nLa spedizione attravers\u00f2 traversie di ogni genere e fu falcidiata dalla penuria di viveri e dall'ostilit\u00e0 delle trib\u00f9 locali. La resistenza si fece pi\u00f9 vivace quando gli Spagnoli, ormai scoraggiati decisero di prendere la via del ritorno. Le campagne risultavano prive di viveri e gli indigeni di servizio presero la fuga lasciando i soldati iberici senza guida e senza ausiliari per il trasporto dei bagagli. Il Gran Sacerdote Villac Umu che li aveva accompagnati, su ordine di Manco II, il nuovo Inca supremo, prese la fuga lasciando le truppe sconcertate e, infine, anche Felipillo scomparve improvvisamente.\nAlmagro, che gi\u00e0 nutriva dei sospetti, invi\u00f2 un distaccamento al suo inseguimento e Felipillo venne catturato mentre cercava, incautamente, di attraversare un nevaio scoperto. Sottoposto a tortura confess\u00f2 di avere sempre agito per la rovina degli Spagnoli e conferm\u00f2 che tutte le traversie che questi avevano dovuto sopportare erano dovute a sue istigazioni.\nQuesta volta non vi era un Alvarado per salvarlo e il giovane interprete venne immediatamente giustiziato. Il suo corpo, come si conveniva ai traditori, venne squartato e ciascuna delle parti in cui risult\u00f2 diviso venne appesa in cammini differenti a monito degli indigeni rivoltosi.\nGiudizio su Felipillo.\nNegli anni successivi alla Conquista si svilupp\u00f2 una leggenda su Felipillo, divenuto il traditore per antonomasia, secondo la quale su di lui sarebbe ricaduta ogni responsabilit\u00e0 sull'uccisione di Atahuallpa. Il giovane interprete avrebbe, secondo questa versione, falsificato abilmente le risposte del sovrano prigioniero, durante gli interrogatori, provocandone volutamente la fine.\nLa ragione di questo suo gesto sarebbe da attribuirsi ad una insana passione che avrebbe contratto per una sposa del monarca e per il timore di una possibile vendetta di questi, ove avesse riguadagnato la libert\u00e0 e il suo illimitato potere.\nGli storici peruviani moderni, primo tra tutti Guillen Guillen, hanno per\u00f2 smontato quella che definiscono una vera e propria falsificazione storica. I motivi che hanno addotto consistono anzitutto sulla presenza di almeno altri tre interpreti durante la prigionia dell'Inca, autonomi e avversi, almeno nel caso di Martinillo, a Filipillo e ben capaci di smascherare una sua possibile traduzione infedele. Pare in effetti che la storia del presunto tradimento del giovane interprete non sia stata rilevata dai cronisti presenti a Cajamarca, ma abbia iniziato a circolare, nella Colonia, solo successivamente, quando l'uccisione dell'Inca imbarazzava i suoi esecutori costretti a difendersi dalle accuse di ingiustizia recepite dalla Corona. Felipillo, in questo contesto, sarebbe diventato un utile capro espiatorio su cui scaricare ogni responsabilit\u00e0. Giova osservare che l'attento storico contemporaneo Gonzalo Fern\u00e1ndez de Oviedo y Vald\u00e9s a cui dobbiamo il resoconto dettagliato della morte dell'interprete ha raccolto le sue confessioni sui tradimenti perpetrati in Cile, ma non ha fatto il minimo cenno ad eventuali nefandezze commesse in Cajamarca.\nDiverso \u00e8 invece il caso dell'accertato tradimento verso Almagro, nella campagna di Quito. Felipillo, in questi frangenti manifesta tutta la sua ostilit\u00e0 verso gli Spagnoli che ritiene invasori della sua patria. Il giovane indigeno era di nazionalit\u00e0 Tallan e come tale legato alla fazione di Hu\u00e1scar ed \u00e8 quindi del tutto naturale che abbia mostrato avversione verso Atahuallpa che considerava un tiranno. Quando per\u00f2 la scomparsa del sovrano mise di fronte Spagnoli e Inca, la natura di Felipillo lo spinse ad abbracciare incondizionatamente la causa dei suoi compatrioti.\nSfruttando la sua posizione cerc\u00f2 di portare il maggior danno possibile ai conquistadores ed accarezz\u00f2 il disegno di spingerli a combattere tra loro per poi poter avere pi\u00f9 facilmente ragione dei superstiti. Smascherato il suo progetto riprese a dissimulare i suoi veri sentimenti in attesa di un'altra occasione. Questa si present\u00f2 durante la campagna del Cile e Felipillo attu\u00f2 ogni possibile azione per portare a perdimento l'importante armata di Almagro.\nCome gi\u00e0 Villac Umu, anche Felipillo evidentemente sapeva che Manco stava preparando la ribellione e mentre operava contro gli Spagnoli era, con ogni probabilit\u00e0, convinto che il suo nuovo Signore avesse gi\u00e0 avuto ragione dei contingenti rimasti al Cuzco.\nPer questi motivi i moderni storici peruviani, nell'ansia di rimodellare la storia della Conquista alla luce del punto di vista degli Inca, insistono per considerare Felipillo un patriota caduto in difesa della sua nazione e non gi\u00e0 l'indigeno iberizzato e traditore che hanno cercato di dipingere gli antichi storici spagnoli.\nBibliografia.\nCronache di testimoni oculari\nScrittori spagnoli dell'epoca\nOpere moderne"}
{"id": "1886143", "revid": "287204", "url": "https://it.wikipedia.org/wiki?curid=1886143", "title": "Santa Maria (Distretto Federale)", "text": "Santa Maria \u00e8 una regione amministrativa del Distretto Federale brasiliano."}
{"id": "1886146", "revid": "111674606", "url": "https://it.wikipedia.org/wiki?curid=1886146", "title": "S\u00e3o Sebasti\u00e3o (Distretto Federale)", "text": "S\u00e3o Sebasti\u00e3o \u00e8 una regione amministrativa del Distretto Federale brasiliano."}
{"id": "1886149", "revid": "92723", "url": "https://it.wikipedia.org/wiki?curid=1886149", "title": "Cattedrale di Sale", "text": ""}
{"id": "1886150", "revid": "111674714", "url": "https://it.wikipedia.org/wiki?curid=1886150", "title": "Recanto das Emas", "text": "Recanto das Emas \u00e8 una regione amministrativa del Distretto Federale brasiliano."}
{"id": "1886151", "revid": "97701", "url": "https://it.wikipedia.org/wiki?curid=1886151", "title": "Fanny Dallari", "text": ""}
{"id": "1886153", "revid": "123151654", "url": "https://it.wikipedia.org/wiki?curid=1886153", "title": "Lago Sul", "text": "Lago Sul \u00e8 una regione amministrativa del Distretto Federale brasiliano."}
{"id": "1886154", "revid": "17643877", "url": "https://it.wikipedia.org/wiki?curid=1886154", "title": "Vincenzo Sarnelli", "text": ""}
{"id": "1886155", "revid": "110157", "url": "https://it.wikipedia.org/wiki?curid=1886155", "title": "Riacho Fundo", "text": "Riacho Fundo \u00e8 una regione amministrativa del Distretto Federale brasiliano."}
{"id": "1886156", "revid": "1776051", "url": "https://it.wikipedia.org/wiki?curid=1886156", "title": "R\u00e9vf\u00fcl\u00f6p", "text": "R\u00e9vf\u00fcl\u00f6p (pronuncia ) \u00e8 un comune della provincia di Veszpr\u00e9m, in Ungheria. Si trova sulla costa nord del lago Balaton tra Balatonrendes e Balatonszepezd. \u00c8 stato menzionato per la prima volta nel XIII secolo. Pi\u00f9 tardi divenne un importante punto di partenza per la costa sud del lago, mentre nel XXI secolo \u00e8 diventata una localit\u00e0 turistica."}
{"id": "1886157", "revid": "111674649", "url": "https://it.wikipedia.org/wiki?curid=1886157", "title": "Lago Norte", "text": "Lago Norte \u00e8 una regione amministrativa del Distretto Federale brasiliano."}
{"id": "1886158", "revid": "1573940", "url": "https://it.wikipedia.org/wiki?curid=1886158", "title": "Candangol\u00e2ndia", "text": "Candangol\u00e2ndia \u00e8 una regione amministrativa del Distretto Federale brasiliano."}
{"id": "1886160", "revid": "135224", "url": "https://it.wikipedia.org/wiki?curid=1886160", "title": "HK G36", "text": ""}
{"id": "1886168", "revid": "124198020", "url": "https://it.wikipedia.org/wiki?curid=1886168", "title": "Italo Mussa", "text": "Biografia.\nEra un autodidatta, ma la sua cultura era di grande raffinatezza ed \u00e8 stato molto apprezzato per la sua grande umanit\u00e0 e attenzione verso l\u2019arte contemporanea. Inizi\u00f2 la sua attivit\u00e0 a Roma con Arturo Bovi, intorno agli anni Sessanta, e pubblic\u00f2 per \"Campidoglio\" un interessante saggio su Pietro da Cortona. Ben presto, per\u00f2, i suoi studi si indirizzeranno, senza pi\u00f9 ripensamenti, verso l\u2019arte contemporanea. Nel 1971 venne chiamato a collaborare da Mario Penelope, allora Commissario del Settore Arti Visive della Biennale di Venezia, per la Biennale della Grafica.\nRealizz\u00f2 molte presentazioni e articoli su riviste d\u2019arte (nel corso della sua carriera collabor\u00f2 a: Flash Art, Art Now, Capitolium, Segno, Tema Celeste e molte altre) dedicati a Corpora, Sironi, Cagli, Vasarely, eccetera. Si dedic\u00f2 per un certo periodo allo studio della pittura analitica, organizzando due importanti rassegne internazionali\": La riflessione sulla pittura\", nel 1973 (alla 7\u00aa edizione della \"Rassegna internazionale d'arte\" di Acireale, presieduta dall'avv. Francesco Grasso Leanza senior) e i \"Colori della pittura\", nel 1976. Fu tra i primi in Italia a interessarsi all\u2019Iperrealismo con la pubblicazione \"Il vero pi\u00f9 vero del vero,\" del 1974. Nello stesso anno, organizz\u00f2 e present\u00f2 a Roma, al Palazzo delle Esposizioni e insieme a Giovanna Dalla Chiesa, la retrospettiva dedicata a Giulio Turcato. Di estremo valore si rivel\u00f2 anche l'esposizione dedicata a Man Ray, sempre presso l Palazzo delle Esposizioni e, nello stesso periodo, si dedic\u00f2 alla pubblicazione del volume \"Il Gruppo Enne: situazione dei gruppi in Europa negli anni Sessanta.\" In questo studio venivano analizzate tutte le ricerche sull\u2019arte cinetica e visuale di gruppo che ebbero il loro massimo sviluppo in Europa tra gli anni 1956 e 1965.\nNegli anni ottanta pubblic\u00f2 una monografia su Carlo Maria Mariani, di cui sin dagli esordi aveva individuato le possibilit\u00e0 innovative \u2013 ancora in campo concettuale \u2013 nella ripresa dell\u2019esercizio pittorico. Nella figura di Mariani stabil\u00ec una sorta di caposcuola per quel movimento pittorico che and\u00f2 perfezionando sotto la nominazione di \"pittura colta,\" e di cui fecero parte, oltre a Carlo Maria Mariani: Alberto Abate, Ubaldo Bartolini, Carlo Bertocci, Lorenzo Bonechi, G\u00e9rard Garouste. La \"pittura colta,\" che fu proposta in mostra nel 1984 da Pio Monti, sar\u00e0 il suo cavallo di battaglia, sino alla fine. Ci\u00f2 non gli imped\u00ec, per\u00f2, di dedicare le sue attenzioni ad artisti di grandissimo spicco del panorama artistico italiano, come Arnaldo Pomodoro, per il quale present\u00f2, nel 1984 a Firenze, al Forte di Belvedere, la memorabile esposizione di sculture. Nel 1986 sent\u00ec la necessit\u00e0 di avere uno spazio espositivo per il perfezionamento del suo impegno critico, e cos\u00ec intese fondare il Centro di Cultura Ausoni, che si contraddistinse per circa quattro anni come uno degli spazi espositivi pi\u00f9 attivi a Roma e in Italia, sia nella proposta di artisti delle ultime generazioni, sia di artisti di maggiore affermazione. L\u2019ultimo atto della sua attivit\u00e0, gi\u00e0 negli anni della malattia, si \u00e8 concentrato nel 1990 con il collocamento della \"Sfera\" di Arnaldo Pomodoro nel Cortile della Pigna, nella Citt\u00e0 del Vaticano. Italo Mussa \u00e8 morto a Milano l\u2019undici novembre del 1990.\nNel 2017 al Castello di Belgioioso di Pavia \u00e8 stata organizzata una mostra, curata da Giuliano Allegri, dedicata alla figura del critico con le opere di quattro artisti Colti che lui segu\u00ec e raccont\u00f2 (Alberto Abate, Carlo Bertocci, Lorenzo Bonechi, Ubaldo Bartolini)."}
{"id": "1886169", "revid": "229244", "url": "https://it.wikipedia.org/wiki?curid=1886169", "title": "Italo mussa", "text": ""}
{"id": "1886181", "revid": "110157", "url": "https://it.wikipedia.org/wiki?curid=1886181", "title": "Everything's OK", "text": "Everything's OK \u00e8 un EP della band pop punk The Queers, pubblicato nel 1998 dalla Hopeless Records."}
{"id": "1886202", "revid": "122914284", "url": "https://it.wikipedia.org/wiki?curid=1886202", "title": "Lago di Cama", "text": "Il lago di Cama \u00e8 un lago delle Alpi Lepontine situato in Svizzera. \nDescrizione.\nIl lago \u00e8 situato a 1265 m di quota nella val Cama, facente parte della pi\u00f9 grande val Mesolcina, all'interno del Canton Grigioni, il pi\u00f9 grande dei cantoni della Svizzera.\nL'altitudine e la localizzazione geografica del lago fanno s\u00ec che questo piccolo specchio d'acqua resti gelato per tutto il periodo che va da novembre fino a fine aprile. Il lago \u00e8 contenuto in una conca rocciosa chiusa a valle da sbarramenti torrentizi e da accumulazioni detritiche staccatesi dai sovrastanti Piz d'Ugin e Piz de Cressim.\nAll'interno del lago \u00e8 facile incontrare esemplari di trota iridea, salmerino alpino e sanguinerola."}
{"id": "1886204", "revid": "1543377", "url": "https://it.wikipedia.org/wiki?curid=1886204", "title": "Monte Faggeto", "text": "Il monte Faggeto (1259\u00a0m) \u00e8 un rilievo situato tra i comuni di Itri e di Campodimele in provincia di Latina, e quello di Esperia in provincia di Frosinone, nel Lazio, all'interno del territorio del parco naturale dei Monti Aurunci.\nDescrizione.\nLa cima del monte Faggeto offre scorci sul mar Tirreno, la Piana di Fondi, la valle del Liri e l'abbazia di Montecassino."}
{"id": "1886208", "revid": "111674723", "url": "https://it.wikipedia.org/wiki?curid=1886208", "title": "Riacho Fundo II", "text": "Riacho Fundo II \u00e8 una regione amministrativa del Distretto Federale brasiliano."}
{"id": "1886209", "revid": "111674604", "url": "https://it.wikipedia.org/wiki?curid=1886209", "title": "Sudoeste/Octogonal", "text": "Sudoeste/Octogonal \u00e8 una regione amministrativa del Distretto Federale brasiliano."}
{"id": "1886210", "revid": "599013", "url": "https://it.wikipedia.org/wiki?curid=1886210", "title": "Varj\u00e3o", "text": "Varj\u00e3o pu\u00f2 riferirsi a diversi toponimi del Brasile:"}
{"id": "1886212", "revid": "111674613", "url": "https://it.wikipedia.org/wiki?curid=1886212", "title": "Varj\u00e3o (Distretto Federale)", "text": "Varj\u00e3o \u00e8 una regione amministrativa del Distretto Federale brasiliano."}
{"id": "1886213", "revid": "111674672", "url": "https://it.wikipedia.org/wiki?curid=1886213", "title": "Park Way", "text": "Park Way \u00e8 una regione amministrativa del Distretto Federale brasiliano."}
{"id": "1886215", "revid": "767487", "url": "https://it.wikipedia.org/wiki?curid=1886215", "title": "Setor Complementar de Ind\u00fastria e Abastecimento", "text": "Setor Complementar de Ind\u00fastria e Abastecimento (acronimo SCIA) \u00e8 una regione amministrativa del Distretto Federale brasiliano. Comprende, oltre all'area industriale e commerciale, il sobborgo di Vila Estrutural."}
{"id": "1886218", "revid": "111674603", "url": "https://it.wikipedia.org/wiki?curid=1886218", "title": "Sobradinho II", "text": "Sobradinho II \u00e8 una regione amministrativa del Distretto Federale brasiliano."}
{"id": "1886219", "revid": "110157", "url": "https://it.wikipedia.org/wiki?curid=1886219", "title": "Jardim Bot\u00e2nico", "text": "Jardim Bot\u00e2nico \u00e8 una regione amministrativa del Distretto Federale brasiliano."}
{"id": "1886220", "revid": "117022183", "url": "https://it.wikipedia.org/wiki?curid=1886220", "title": "Itapo\u00e3", "text": "Itapo\u00e3 \u00e8 una regione amministrativa del Distretto Federale brasiliano.\nDista circa 30\u00a0km dalla Capitale Brasilia consta di circa 95\u00a0000 abitanti.\nL'occupazione dell'area, che anteriormente era di competenza della V' Regione Amministrativa di Sobradinho, \u00e8 molto prossima alla citt\u00e0 di Parano\u00e1 - DF, \u00e8 cominciata con una invasione irregolare. Senza regola da parte del Governo del Distretto Federale (GDF), l'invasione e cresciuta, con l'aumento parallelo degli indici di violenza e povert\u00e0 nella regione. Per cambiare questa situazione e attendere alle istanze della popolazione, il 3 gennaio 2005, il GDF creo' la RA XXVIII dell'Itapo\u00e3 - DF.\nAttualmente, la regione continua a mancare di molte infrastrutture: una sola unit\u00e0 sanitaria locale e una sola scuola. Mancano le cloache le aree di divertimento (acqua e elettricit\u00e0, secondo l'amministrazione della RA, sono state completate per il 100%). La strada a lato margine dell'Itapo\u00e3 \u00e8 stata duplicata, e questo ha diminuito l'indice di incidenti e investimenti. La strada commerciale \u00e8 stata asfaltata.\nAnche se trasformata in RA, l'invasione dell'Itapoa' \u00e8 in una situazione irregolare, fatto questo che impedisce il concretizzarsi di alcuni benefici. In altre parole, Itapo\u00e3 \u00e8 diventata RA, ma continua essendo una invasione-favela. La regione \u00e8 caratterizzata per l'alto indice di violenza, fango per le strade durante le piogge, sostituita dalla polvere durante il tempo secco."}
{"id": "1886221", "revid": "767487", "url": "https://it.wikipedia.org/wiki?curid=1886221", "title": "Setor de Ind\u00fastria e Abastecimento", "text": "Setor de Ind\u00fastria e Abastecimento (acronimo SIA) \u00e8 una regione amministrativa del Distretto Federale brasiliano."}
{"id": "1886229", "revid": "1829344", "url": "https://it.wikipedia.org/wiki?curid=1886229", "title": "Jos\u00e9 Carlos Mari\u00e1tegui", "text": "Conosciuto anche come l'Amauta, \u00e8 considerato uno tra i primi e pi\u00f9 importanti pensatori marxisti dell'America Latina. Fu tra i fondatori del Partito Socialista Peruviano, della Confederaci\u00f3n General de Trabajadores del Per\u00fa ed \u00e8 l'ispiratore dell'organizzazione comunista Sendero Luminoso (nome ufficiale completo Partito Comunista del Per\u00fa sul sentiero luminoso di Mari\u00e1tegui).\nTra le sue opere principali ricordiamo i \"Sette saggi sulla realt\u00e0 peruviana\" e la rivista \"Amauta\", che diresse dal 1926 fino all'anno della sua morte. I suoi scritti vertono principalmente sulle possibilit\u00e0 e modalit\u00e0 di creazione di un comunismo con una forte connotazione india (da Mari\u00e1tegui chiamato \"socialismo indoamericano\") in Per\u00f9 e in America Latina, sulla critica letteraria e artistica, e sulla sociologia politica.\nMariategui a Roma.\nMariategui si trasfer\u00ec a Roma alla fine del 1919. In Italia trov\u00f2 le chiavi rivelatrici di una ricerca personale, di una conoscenza e affermazione di identit\u00e0 che inizi\u00f2 presto e angosciante nella sua adolescenza letteraria. D'altra parte, il clima di Roma e dei suoi dintorni era favorevole; anche l'inverno romano \u00e8 pi\u00f9 tollerabile che in altre citt\u00e0 in Italia e in Europa. Alcuni itinerari di Mariategui a Roma possono essere ricostruiti attraverso la lettura delle sue opere in contrasto con l'attuale realt\u00e0 di Roma.\nLa targa che ricorda Via della Scrofa 10, indica la casa in cui visse dal 1920 al 1922: \"Jos\u00e9 Carlos Mariategui (1894-1930) pensatore e saggista peruviano, 5 aprile 1995\"."}
{"id": "1886230", "revid": "69794", "url": "https://it.wikipedia.org/wiki?curid=1886230", "title": "Lega Pro Seconda Divisione 2008-2009", "text": "La Lega Pro Seconda Divisione 2008-2009 (ex Serie C2) \u00e8 stato il 31\u00ba campionato di calcio italiano di categoria. La stagione \u00e8 iniziata il 31 agosto 2008 ed \u00e8 terminata il 21 giugno 2009.\nSquadre partecipanti.\nAl torneo prendono parte 54 squadre, divise in tre gironi da 18; tra esse figurano le due retrocesse al termine della Serie C1 2007-2008, ovvero e . Al termine della regular season erano retrocesse in Lega Pro Seconda Divisione anche , e ma sono state ripescate (insieme alla ) in Lega Pro Prima Divisione per completamento organico. \nRetrocesso in Lega Pro Seconda Divisione anche il che per\u00f2 non ha presentato la domanda d'iscrizione al campionato. \nLe nove neopromosse dalla Serie D 2007-2008 sono , , , , , , , e il . \nLa e la Sassari Torres non si sono iscritte al campionato, cos\u00ec come e .\nNovit\u00e0.\nPer rimediare alle carenze di organico sono state ripescate in Lega Pro Seconda Divisione il , il , il , dalla vecchia C2, , , , e dalla Serie D. \nLa \u00e8 stata autorizzata dalla Lega Pro a disputare le gare casalinghe il sabato e non la domenica (escluse le ultime quattro giornate) su esplicita richiesta per ogni gara casalinga.\nFormula.\nPer la promozione, la squadra 1\u00aa classificata veniva promossa direttamente, mentre le squadre dalla 2\u00aa alla 5\u00aa posizione si scontravano in due semifinali con partite di andata e ritorno. Le due squadre vincenti disputavano una finale con partite di andata e ritorno dove la squadra vincente veniva promossa nella categoria superiore.\nPer le retrocessioni, l'ultima classificata di ogni girone retrocedeva direttamente, mentre le squadre dalla 14\u00aa alla 17\u00aa posizione si scontravano in due semifinali con partite di andata e ritorno. Le due squadre perdenti retrocedevano nella categoria inferiore.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nNote:"}
{"id": "1886232", "revid": "10431", "url": "https://it.wikipedia.org/wiki?curid=1886232", "title": "Monte Appiolo", "text": "Il monte Appiolo (901\u00a0m) \u00e8 situato nel comune di Lenola in provincia di Latina nel Lazio e fa parte del Parco naturale dei Monti Aurunci.\nSul Monte Appiolo \u00e8 situato un rifugio usufruibile dai turisti."}
{"id": "1886239", "revid": "287204", "url": "https://it.wikipedia.org/wiki?curid=1886239", "title": "Rolls-Royce Turbom\u00e9ca", "text": "La Rolls-Royce Turbom\u00e9ca Limited \u00e8 una joint venture anglofrancese attiva nello sviluppo e produzione di motori aeronautici ad uso militare.\nCreata dalla decisione di sviluppare progetti comuni di velivoli da combattimento ed addestramento tra il governo britannico e quello francese, sfociato nella produzione del cacciabombardiere SEPECAT Jaguar, la britannica Rolls-Royce plc e la francese Turbomeca iniziarono una cooperazione nel maggio 1965 per lo sviluppo del motore che sarebbe stato proposto per equipaggiare il Jaguar.\nDopo l'affermazione dell'Adour nella fornitura propulsiva del nuovo apparecchio giunta nel novembre 1965, venne formalmente fondata l'azienda nel maggio 1966 e siglato l'accordo definitivo tra le due case madri il giugno successivo.\n l'azienda \u00e8 concentrata nella produzione e sviluppo del turboalbero RTM322 destinato all'uso elicotteristico."}
{"id": "1886243", "revid": "253269", "url": "https://it.wikipedia.org/wiki?curid=1886243", "title": "Ron Rifkin", "text": "\u00c8 sposato con la moglie Iva dal 1966."}
{"id": "1886244", "revid": "15756", "url": "https://it.wikipedia.org/wiki?curid=1886244", "title": "Scacco al re", "text": "Scacco al re, o pi\u00f9 semplicemente scacco, \u00e8 la locuzione che nel gioco degli scacchi indica il fatto che il re sia sotto minaccia di presa da parte di un pezzo avversario. Alla mossa seguente il giocatore il cui re \u00e8 sotto scacco deve rimuovere la condizione: se nessuna mossa consentisse di fare ci\u00f2, lo scacco \u00e8 detto \"matto\" e la partita termina con la vittoria dell'avversario.\nNel corso della partita una mossa \u00e8 considerata illegale se lascia il proprio re sotto scacco (tranne che in alcune varianti eterodosse del gioco o nelle partite lampo). Si noti anche che non si pu\u00f2 dare scacco al re avversario con il proprio re in quanto questo verrebbe a trovarsi a sua volta sotto scacco; \u00e8 possibile trovarsi sotto scacco dopo una mossa di re se tale re libera una linea di attacco di un proprio pezzo precedentemente ostruita (\"scacco di scoperta\").\nIn questa accezione, le parole \"scacco\" e \"scacchi\" provengono da una derivazione araba del persiano \"sh\u0101h\", che significa re.\nQuesta terminologia \u00e8 usata inoltre anche in altri giochi affini agli scacchi come lo sh\u014dgi e lo xiangqi ed \u00e8 entrata nell'uso comune come metafora di una situazione di conflitto in cui una delle due parti tiene sotto una grave minaccia l'altra, minaccia che potrebbe risultare decisiva per l'esito finale dello scontro.\nNotazione e annuncio di scacco.\nNella notazione algebrica una mossa che d\u00e0 scacco viene indicata aggiungendo il segno \"+\" al termine della consueta notazione. Nelle partite amichevoli \u00e8 uso comune che il giocatore che d\u00e0 scacco annunci la propria mossa dicendo \"Scacco\" anche se non \u00e8 richiesto dal regolamento e nelle partite ufficiali non \u00e8 solitamente fatto. Anticamente (e pi\u00f9 raramente) era usato anche l'avvertimento \"garde\" nel caso di una minaccia analoga allo scacco al re, ma che veniva portata alla donna avversaria (una sorta di \"scacco alla regina\"). Questa abitudine fu per\u00f2 abbandonata nel XIX secolo.\nLa difesa.\nCi possono essere fino a tre possibili difese contro lo scacco:\nNella posizione del diagramma il Bianco pu\u00f2 difendersi dallo scacco in tre modi:\nSe un re \u00e8 posto sotto scacco doppio (cio\u00e8 minacciato da due pezzi contemporaneamente), esso si deve difendere da entrambe le minacce alla mossa successiva. Dato che \u00e8 impossibile mangiare due pezzi o bloccare due linee in una sola mossa, lo scacco doppio pu\u00f2 essere rimediato solo con una mossa di re, eventualmente anche catturando uno dei pezzi attaccanti.\nSe nessuna difesa risulta possibile si verifica lo scacco matto.\nTipi di scacco.\nIl pi\u00f9 semplice tipo di scacco si verifica quando un pezzo viene mosso per attaccare direttamente il re avversario. A volte lo scacco al re viene effettuato come arma tattica congiuntamente ad una forchetta, ad un'infilata o ad un attacco di scoperta. In altri casi pu\u00f2 essere una risorsa proprio contro queste tattiche. Esistono alcune particolari casistiche di scacco.\nLo scacco di scoperta.\nSi verifica quando il pezzo che \u00e8 stato mosso non porta una minaccia al re avversario, ma libera la linea di attacco per un altro pezzo. Lo scacco di scoperta pu\u00f2 essere un'importante risorsa tattica perch\u00e9 permette un doppio attacco: quello portato al re avversario (che deve essere obbligatoriamente parato) ed un altro portato col pezzo che \u00e8 stato mosso a qualche altro obiettivo, rendendo cos\u00ec difficile parare entrambe le minacce.\nLo scacco doppio.\nSi verifica quando il re \u00e8 posto contemporaneamente sotto la minaccia di due pezzi avversari. Ci\u00f2 si verifica in genere quando in uno scacco di scoperta anche il pezzo che \u00e8 stato mosso d\u00e0 scacco al re avversario o, pi\u00f9 raramente, quando una presa en passant apre contemporaneamente due linee di attacco. Nella notazione algebrica lo scacco doppio viene indicato con \"++\" invece del solito \"+\" che indica l'usuale scacco al re. Nella moderna letteratura scacchistica pu\u00f2 capitare che \"++\" indichi lo scacco matto invece di \"#\".\nIl controscacco.\nSi verifica quando uno scacco \u00e8 il risultato della risposta ad uno scacco immediatamente precedente, in particolare quando lo scacco \u00e8 portato dal pezzo che ha effettuato la parata del precedente.\nStrategia e tattica.\nDare scacco al re avversario in una partita di scacchi non assegna punti di vantaggio per vincere e talvolta non \u00e8 nemmeno utile. Uno scacco inutile pu\u00f2 persino dare al giocatore che lo subisce un tempo di vantaggio per poter muovere il proprio re in una posizione pi\u00f9 vantaggiosa. In ogni caso esistono molti casi in cui dare scacco al re avversario pu\u00f2 essere una tattica utile (o parte di essa), sia in una situazione di attacco che in una di difesa. Lo scacco \u00e8 spesso usato nel contesto di combinazioni unitamente ad altre tattiche o semplicemente per forzare l'avversario in una posizione da cui trarre vantaggio. Alcuni attacchi comprendono numerosi scacchi per costringere l'avversario in una posizione perdente, specialmente quando il re risulta essere in una posizione esposta. Uno scacco inatteso in una combinazione forzata o un controscacco non visto in una seria pianificata di scacchi pu\u00f2 risultare in uno Zwischenzug, rovinando il piano.\nAlcuni usi dello scacco al re:"}
{"id": "1886247", "revid": "287204", "url": "https://it.wikipedia.org/wiki?curid=1886247", "title": "Ivica Surjak", "text": ""}
{"id": "1886251", "revid": "1243", "url": "https://it.wikipedia.org/wiki?curid=1886251", "title": "Stazione de Il Neto", "text": ""}
{"id": "1886254", "revid": "1243", "url": "https://it.wikipedia.org/wiki?curid=1886254", "title": "Stazione del Neto", "text": ""}
{"id": "1886255", "revid": "1522738", "url": "https://it.wikipedia.org/wiki?curid=1886255", "title": "Vulcano Rosso", "text": ""}
{"id": "1886257", "revid": "88812", "url": "https://it.wikipedia.org/wiki?curid=1886257", "title": "Un uomo una donna", "text": ""}
{"id": "1886262", "revid": "110157", "url": "https://it.wikipedia.org/wiki?curid=1886262", "title": "Malmy\u017e", "text": "Malmy\u017e \u00e8 una cittadina della Russia europea nordorientale (Oblast' di Kirov), situata sul fiume \"\u0160o\u0161ma\" nel punto in cui vi confluiscono i tre affluenti \"Zasora\", \"Mok\u0161a\" e \"Krupnyj La\u010d\", 294 km a sudest del capoluogo Kirov; \u00e8 il capoluogo amministrativo del Malmy\u017eskij rajon.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1886264", "revid": "287204", "url": "https://it.wikipedia.org/wiki?curid=1886264", "title": "Malmyz", "text": ""}
{"id": "1886265", "revid": "80339", "url": "https://it.wikipedia.org/wiki?curid=1886265", "title": "Malmyzh", "text": ""}
{"id": "1886266", "revid": "114325", "url": "https://it.wikipedia.org/wiki?curid=1886266", "title": "Saga di Herraud", "text": ""}
{"id": "1886267", "revid": "114325", "url": "https://it.wikipedia.org/wiki?curid=1886267", "title": "B\u00f3sa saga ok Herrauds", "text": ""}
{"id": "1886268", "revid": "695564", "url": "https://it.wikipedia.org/wiki?curid=1886268", "title": "With Me", "text": ""}
{"id": "1886281", "revid": "320578", "url": "https://it.wikipedia.org/wiki?curid=1886281", "title": "Brigata di Kfir", "text": ""}
{"id": "1886283", "revid": "599013", "url": "https://it.wikipedia.org/wiki?curid=1886283", "title": "Scacco al re (disambigua)", "text": ""}
{"id": "1886284", "revid": "24823", "url": "https://it.wikipedia.org/wiki?curid=1886284", "title": "Scacco", "text": ""}
{"id": "1886288", "revid": "327943", "url": "https://it.wikipedia.org/wiki?curid=1886288", "title": "Centopiedi", "text": ""}
{"id": "1886289", "revid": "287204", "url": "https://it.wikipedia.org/wiki?curid=1886289", "title": "Era di Vendel", "text": "L'Era di Vendel (550-793) \u00e8, nella storia della Svezia, la fase che collega l'Et\u00e0 delle migrazioni con l'epoca vichinga propriamente detta. Durante questo periodo, infatti, la societ\u00e0 germanica della Scandinavia svilupp\u00f2 i caratteri della societ\u00e0 vichinga propriamente detta uscendo alla sua fase preistorica/protostorica.&lt;br&gt;\nDurante l'Era di Vendel, le spedizioni svedesi cominciarono ad esplorare le vie d'acqua di quella che sarebbe diventata la Russia ed ebbero luogo le Guerre tra Sueoni e Geati descritte nel \"Beowulf\".\nContesto storico.\nNel VI secolo, le migrazioni e gli sconvolgimenti in Europa centrale erano diminuiti, e due centri di potere erano apparsi nel continente: il regno dei Merovingi e i principati slavi in Europa orientale e nei Balcani; un terzo potere, la Chiesa cattolica, aveva cominciato ad espandere la sua influenza.\nIn Scandinavia, la societ\u00e0 germanica organizzata in clan era ancora molto attiva.&lt;br&gt; \nIn Uppland (Svezia centro-orientale), il villaggio di Gamla Uppsala (\"Vecchia Uppsala\", circa 4 chilometri a nord dell'attuale Uppsala) era probabilmente il centro della vita religiosa e politica, in quanto sede del famoso tempio pagano, di un bosco sacro e di grandi tumuli reali. Gamla Uppsala \u00e8 infatti ricordata come la residenza dei re svedesi della leggendaria dinastia degli Ynglingar, poich\u00e9 le pi\u00f9 antiche fonti scandinave (es. \"Ynglingatal\" e \"Gutasaga\") si riferiscono ai sovrani di Svezia come \"Re a Uppsala\".\nC'erano frequenti contatti con l'Europa centrale, e gli Scandinavi continuarono ad esportare ferro, pellicce e schiavi; in cambio acquisirono abilit\u00e0 e innovazioni, come la staffa.\nGli scavi archeologici.\nNel triennio 1881-1883, l'archeologo Hjalmar Stolpe (1841-1905) rinvenne, nell'angolo sud-est del sito occupato dalla chiesa di Vendel 14 tombe, molte delle quali composte da navi funerarie lunghe fino a 9 metri riccamente fornite di corredi d'armi (tra cui alcune spade), elmi, scudi, calderoni, letti ed utensili vari. La similitudine tra i corredi rinvenuti a Vendel e quelli degli anglosassoni a Sutton Hoo gett\u00f2 le basi per la successiva codifica della \"Teoria di Vendel\".&lt;br&gt;\nA Husby, vicino Vendel, venne esplorato, nel 1917, un tumulo noto ai locali come \"Ottarsh\u00f6gen\". All'interno del complesso vennero rinvenuti i resti di un guerriero che si suppose potesse essere Ohthere, il semi-leggendario re della casata dei Yngling/Scylfing citato, tra gli altri, nel \"Beowulf\". Infine, negli anni venti, venne scoperto il ricco sito funebre di Valsg\u00e4rde, tre chilometri a nord di Gamla Uppsala.\nLa Societ\u00e0 di Vendel.\nI ritrovamenti a Vendel Valsg\u00e4rde mostrano che l'Uppland era un'area importante e potente, fatto confermato dalle saghe che parlano di un regno svedese. Alcune delle ricchezze furono probabilmente acquisite tramite il controllo di aree minerarie e l'estrazione di ferro.&lt;br&gt; \nI capi avevano truppe di cavalieri d'\u00e9lite con costose armature; sono stati ritrovati tumuli di cavalieri con staffe e selle ornate con motivi di rapaci in bronzo dorato incastonato di pietre. Questi cavalieri d'\u00e9lite sono menzionati nell'opera dello storico goto del VI secolo Giordane, che scrisse che gli Svedesi avevano i migliori cavalli dopo i Turingi. Ve ne sono tracce anche nelle pi\u00f9 tarde saghe norrene, in cui re Adils (...-fine VI secolo) \u00e8 sempre descritto mentre combatte a cavallo: sia contro \u00c1li sia contro Hr\u00f3lfr Kraki). Snorri Sturluson scrisse che Adils aveva i migliori cavalli del suo tempo.\nI giochi erano popolari, come dimostrano i ritrovamenti di tavole da hnefatafl, pedoni e dadi."}
{"id": "1886291", "revid": "47767", "url": "https://it.wikipedia.org/wiki?curid=1886291", "title": "Millepiedi", "text": ""}
{"id": "1886295", "revid": "114325", "url": "https://it.wikipedia.org/wiki?curid=1886295", "title": "Et\u00e0 di Vendel", "text": ""}
{"id": "1886309", "revid": "28402", "url": "https://it.wikipedia.org/wiki?curid=1886309", "title": "Serie A italiana di calcio maschile", "text": ""}
{"id": "1886311", "revid": "15756", "url": "https://it.wikipedia.org/wiki?curid=1886311", "title": "Incontri internazionali di rugby a 15 di met\u00e0 anno 1978", "text": "A met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nA dominare la scena in questo periodo dell'anno 1978 sono il tour di un ottimo Galles e i combattuti test tra un'Australia rinata e la Nuova Zelanda"}
{"id": "1886316", "revid": "1573940", "url": "https://it.wikipedia.org/wiki?curid=1886316", "title": "Incontri internazionali di rugby a 15 di fine anno 1978", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud, a fine della loro stagione si recano in tour in Europa.\nDue tour dominano la scena di met\u00e0 anno: il Grande Slam (rugby XV) della e quello dell'Argentina, in grado di fermare Galles B ed Inghilterra, ma poi distrattamente sconfitta dall'Italia."}
{"id": "1886317", "revid": "31886", "url": "https://it.wikipedia.org/wiki?curid=1886317", "title": "Quarab", "text": "Il Quarab \u00e8 un incrocio tra un cavallo arabo e un Quarter horse. Unisce la solidit\u00e0 e l'equilibrio psichico del Quarter alla resistenza e intelligenza dell'Arabo.&lt;br&gt;\nL'incrocio tra un Arabo e un Paint horse viene chiamato Paint-arab.\nLa testa \u00e8 solitamente ben definita, con la fronte ampia, gli occhi grandi e un profilo pressappoco rettilineo.\nIl Quarab esibisce un aspetto che varia a seconda del \"tipo morfologico\", ovvero dipende se somiglia di pi\u00f9 all'arabo o al quarter/paint.\nOttimo sia per le specialit\u00e0 \"western\", \"endurance\" e \"dressage\"."}
{"id": "1886321", "revid": "1522738", "url": "https://it.wikipedia.org/wiki?curid=1886321", "title": "Esercito Popolare Rivoluzionario", "text": "L'Esercito Popolare Rivoluzionario (Ej\u00e9rcito Popular Revolucionario in spagnolo, EPR) \u00e8 un'organizzazione armata di ispirazione comunista attiva in Messico. Opera principalmente nello Stato di Guerrero, ma ha condotto operazioni anche in altri Stati come Oaxaca, Chiapas, Veracruz, Guanajuato e Tlaxcala.\nL'EPR annunci\u00f2 la sua esistenza il 28 giugno 1996, alla commemorazione del massacro di Aguas Blancas, avvenuto un anno prima.\nA causa delle differenze presenti tra l'EPR e l'Esercito Zapatista di Liberazione Nazionale (EZLN), il subcomandante Marcos ha preso le distanze dall'EPR.\nl'Ej\u00e9rcito Revolucionario del Pueblo Insurgente, a gennaio del 1998, si distacco dall'EPR per ragioni ideologiche. Lo stesso gruppo afferm\u00f2 in seguito, in un comunicato ufficiale, di \"aver rotto con lo schema centralista in vigore (l'EPR)\", affermando che questa divisione era molto pi\u00f9 flessibile e meno dogmatica.\nOltre all'ERPI, un altro gruppo che si \u00e8 distaccato dall'EPR \u00e8 Tendencia Democr\u00e1tica Revolucionaria-Ej\u00e9rcito del Pueblo, un sottogruppo che si distacc\u00f2 dall'EPR il 12 dicembre 2000 per alcuni conflitti interni al gruppo. Anche se il TDR-EP \u00e8 diventato indipendente dall'EPR, ha mantenuto comunque gli stessi ideali.\nIdeologia politica.\nL'EPR ha un'ideologia di tipo marxista-leninista e punta alla nascita di uno Stato socialista nel Messico.\nIl movimento ha fondato anche un partito politico, il \"Partido Democratico Popular Revolucionario\", che sostiene un programma economico-sociale di tipo socialista e che lotta per l'instaurazione del comunismo in Messico.\nAttivit\u00e0.\nSebbene l'EPR sia attivo in una decina di Stati, opera principalmente negli Stati di Guerrero, Oaxaca e Chiapas. La sua prima apparizione pubblica risale al 28 giugno 1996, a una commemorazione per l'uccisione da parte della polizia di 17 campesinos avvenuta durante il massacro di Aguas Blancas.\nL'attivit\u00e0 dell'EPR crebbe notevolmente dopo le elezioni del 2006, che videro la vittoria del conservatore Felipe Calder\u00f3n. Da allora vi sono stati numerosi attentati e imboscate a danno di esponenti governativi, polizia ed esercito.\nComunicati.\nIl 10 luglio del 2007 l'EPR rese noto il primo comunicato ufficiale, in cui l'organizzazione rivendicava alcuni attentati compiuti contro un condotto di gas."}
{"id": "1886322", "revid": "339392", "url": "https://it.wikipedia.org/wiki?curid=1886322", "title": "Polonia e Lituania", "text": ""}
{"id": "1886327", "revid": "122246", "url": "https://it.wikipedia.org/wiki?curid=1886327", "title": "Nazionale di pallavolo femminile del Giappone", "text": "La nazionale di pallavolo femminile del Giappone \u00e8 una squadra asiatica ed oceaniana composta dalle migliori giocatrici di pallavolo del Giappone ed \u00e8 posta sotto l'egida della Federazione pallavolistica del Giappone.\nRosa.\nSegue la rosa delle giocatrici convocate per i Giochi della XXXII Olimpiade."}
{"id": "1886330", "revid": "1589242", "url": "https://it.wikipedia.org/wiki?curid=1886330", "title": "Hrei\u00f0gotaland", "text": "Hrei\u00f0gotaland (reperibile anche nelle forme di \"Hreidgotaland\" o \"Reidgotaland\") \u00e8 la terra che, secondo le fonti della mitologia norrena \u00e8 il luogo di provenienza dei Goti. La parola norrena \"hrei\u00f0r\" significa \"nido d'uccello\" e forse la parola \"Hrei\u00f0gotaland\" \u00e8 un kenning che indica la tradizione dei Goti di spostarsi e insediarsi in nuovi territori. Un'altra possibile origine del nome \u00e8 \"rei\u00f0\" \"tragitto, viaggio\" (vedi la runa Raido). La seconda parte del nome si riferisce ovviamente ai Goti, chiamati \"gutar\" o \"gotar\". L'identificazione di questo territorio varia a seconda delle fonti; ecco la lista di significati dati a Hrei\u00f0gotaland dal \"Nordisk familjebok\":\nLa seconda edizione del \"Nordisk familjebok\" spiega che lo \"hrai\u00f0gutum\" della pietra runica di R\u00f6k in \u00d6sterg\u00f6tland indicava un popolo che corrispondeva agli Ostrogoti dell'Europa sud-orientale. Nella \"Saga di Herv\u00f6r\" il nome \"Hrei\u00f0gotaland\" era applicato ai territori degli Ostrogoti. Nell'Edda di Snorri \u00e8 stato usato sia come riferimento alla penisola dello Jutland sia all'intera Scandinavia, mentre le isole erano chiamate \"Eygotaland\"; tuttavia nelle saghe leggendarie, il nome \"Eygotaland\" \u00e8 stato usato solo per l'isola di Gotland nel Mar Baltico."}
{"id": "1886332", "revid": "148782", "url": "https://it.wikipedia.org/wiki?curid=1886332", "title": "Cajenna", "text": ""}
{"id": "1886334", "revid": "114325", "url": "https://it.wikipedia.org/wiki?curid=1886334", "title": "Reidgotaland", "text": ""}
{"id": "1886335", "revid": "287204", "url": "https://it.wikipedia.org/wiki?curid=1886335", "title": "Hreidgotaland", "text": ""}
{"id": "1886336", "revid": "266508", "url": "https://it.wikipedia.org/wiki?curid=1886336", "title": "Superscan", "text": ""}
{"id": "1886337", "revid": "599013", "url": "https://it.wikipedia.org/wiki?curid=1886337", "title": "Tour dei New Zealand M\u0101ori 1979", "text": "I New Zealand Maori, selezione rugbystica di giocatori di etnia M\u0101ori di \"rugby a 15\" nel 1979 si imbarcarono per un tour in Australia dove supera Queensland e pareggia con New South Wales. Seguono tre successi contro le tre nazionali delle isole del Sud Pacifico."}
{"id": "1886350", "revid": "1573940", "url": "https://it.wikipedia.org/wiki?curid=1886350", "title": "Incontri internazionali di rugby a 15 di met\u00e0 anno 1979", "text": "A met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nNel 1979 fa colpo la doppia vittoria dell' sull' e la vittoria nel secondo match della sulla \nI Tour.\nFu un tour carico di grandi risultati per i verdi d'Irlanda: conquistarono 7 successi su 8 partite, con due vittorie contro l'Australia e solo una sconfitta contro una selezione di Sydney, in un incontro in cui gli irlandesi non schierarono i titolari."}
{"id": "1886351", "revid": "1480390", "url": "https://it.wikipedia.org/wiki?curid=1886351", "title": "Villa Clio Carpello", "text": "Villa Clio Carpello \u00e8 la villa pi\u00f9 insigne del territorio folignate, commissionata dalla famiglia Jacobilli a met\u00e0 del XVI secolo per seguire, dalla collina di Carpello, i lavori di bonifica della piana di Foligno. \nRiccamente decorata dagli affreschi datati anno 1670 firmati dal genovese Giovanni Andrea Carlone.\nSi compone da un piano nobile composto da un salone sei stanze e un cortile interno con i soffitti a volta interamente affrescati nel 1670 dal pittore genovese Giovanni Andrea Carlone. Un piano interrato composto dalle cucine dispensa e la chiesina. Un primo piano composto da un salone pi\u00f9 sei stanze. Il sottotetto. La torretta da dove si pu\u00f2 vedere la valle umbra da Perugia a Spoleto passando per Assisi, Spello, Foligno, Trevi e, di fronte, Montefalco."}
{"id": "1886358", "revid": "834", "url": "https://it.wikipedia.org/wiki?curid=1886358", "title": "Ouro Nimini Tchagnirou", "text": ""}
{"id": "1886359", "revid": "30610", "url": "https://it.wikipedia.org/wiki?curid=1886359", "title": "Vita (Lucio Dalla e Gianni Morandi)", "text": "Vita \u00e8 un brano musicale scritto da Mario Lavezzi e Mogol, contenuto nell'album \"Dalla/Morandi\", dei cantanti Lucio Dalla e Gianni Morandi pubblicato nella primavera del 1988.\nInizialmente la canzone, che cominciava con \"Cara in te ci credo\", fu proposta a Mina, ma fu rifiutata da lei. Mogol, quindi, la propose a Dalla e fu cambiato l'incipit."}
{"id": "1886378", "revid": "767487", "url": "https://it.wikipedia.org/wiki?curid=1886378", "title": "Machar di Aberdeen", "text": "Le poche notizie sulla sua vita sono tratte dal Breviario di Aberdeen: di origine irlandese, fu missionario, accompagnatore di San Colombano in Scozia, vescovo sull'isola di Mull della quale \u00e8 ritenuto l'evangelizzatore. Fu nominato, in tarda et\u00e0, arcivescovo di Tours, in Francia, da papa Gregorio Magno. La tradizione vuole che l'acqua del pozzo di San Machar fosse un tempo utilizzata per i battesimi officiati nella cattedrale. Esiste, nella biblioteca universitaria di Cambridge, una \u201cVita\u201d del santo redatta nel XIV secolo."}
{"id": "1886381", "revid": "3831", "url": "https://it.wikipedia.org/wiki?curid=1886381", "title": "Chioma di Berenice, targhe speciali", "text": ""}
{"id": "1886388", "revid": "108261538", "url": "https://it.wikipedia.org/wiki?curid=1886388", "title": "Praia das Catedrais", "text": "La Praia das Catedrais o Praia de Aguas Santas (dal galiziano, rispettivamente \"Spiaggia delle Cattedrali\" e \"Spiaggia delle Acque Sante\"), conosciuta anche col nome castigliano Playa de Las Catedrales, \u00e8 una famosa e lunga spiaggia situata ad ovest della cittadina di Ribadeo, nella comunit\u00e0 spagnola nord-occidentale della Galizia, anche se una parte finisce anche nelle confinanti Asturie.\nPunto turistico di notevole interesse, uno dei pi\u00f9 conosciuti della Galizia, la \"Praia das Catedrais\" deve il suo nome alle numerose e particolari formazioni rocciose situate sulla spiaggia che formano una serie molto suggestiva di archi naturali attraversabili a piedi durante la bassa marea e che ricordano molto gli archi rampanti delle cattedrali gotiche.\nSono molto interessanti anche le formazioni rocciose in mare antistanti la spiaggia, con ponti naturali di roccia, scogli scavati dal vento ed altri archi naturali."}
{"id": "1886391", "revid": "339392", "url": "https://it.wikipedia.org/wiki?curid=1886391", "title": "Simbolo di lira", "text": ""}
{"id": "1886397", "revid": "149587", "url": "https://it.wikipedia.org/wiki?curid=1886397", "title": "Santa Maria Domenica Mazzarello", "text": ""}
{"id": "1886398", "revid": "287204", "url": "https://it.wikipedia.org/wiki?curid=1886398", "title": "Sebastian Lang", "text": "Professionista dal 2002 al 2011, in carriera \u00e8 stato campione nazionale a cronometro.\nCarriera.\nPass\u00f2 professionista nel 2002, e fino al 2008 milit\u00f2 nella Gerolsteiner, formazione tedesca di categoria GS1/UCI ProTour. Specialista delle prove a cronometro, nel 2006 conquist\u00f2 il titolo nazionale di specialit\u00e0 battendo Michael Rich e Jens Voigt. Dal 2009 al 2011 vest\u00ec la divisa del team Silence-Lotto (poi divenuto Omega Pharma-Lotto), senza per\u00f2 ottenere vittorie. Il definitivo ritiro dalle corse arriv\u00f2 al termine della stagione 2011, stagione nella quale fu l'unico ciclista ad arrivare al traguardo di tutti i tre Grandi Giri."}
{"id": "1886401", "revid": "174925", "url": "https://it.wikipedia.org/wiki?curid=1886401", "title": "Gea (mitologia)", "text": ""}
{"id": "1886402", "revid": "767487", "url": "https://it.wikipedia.org/wiki?curid=1886402", "title": "Izzy Stradlin and the Ju Ju Hounds", "text": "Izzy Stradlin and the Ju Ju Hounds \u00e8 il primo album solista di Izzy Stradlin, pubblicato nel 1992 per l'etichetta Geffen Records."}
{"id": "1886409", "revid": "1935652", "url": "https://it.wikipedia.org/wiki?curid=1886409", "title": "Poste vaticane", "text": "Il servizio Poste Vaticane \u00e8 l'operatore postale dello Stato della Citt\u00e0 del Vaticano. Dipende dalla direzione delle telecomunicazioni del governatorato.\nStoria.\nLe Poste Vaticane nascono ufficialmente con la nascita dello Stato della Citt\u00e0 del Vaticano l'11 febbraio 1929, con la firma dei Patti Lateranensi.\nIl 1\u00ba giugno 1929 la Citt\u00e0 del Vaticano entr\u00f2 nell'UPU (\"Unione Postale Universale\") e il governo italiano forn\u00ec al nuovo stato tutti i mezzi per la nuova istituzione.\nL'attivazione del servizio postale vaticano fu stabilita dall'Ordinanza VIII del 30 luglio 1929, che entr\u00f2 in vigore il giorno successivo.\nLe cartoline con francobolli vaticani possono essere spedite solo da Citt\u00e0 del Vaticano.\nDal 1\u00ba febbraio 2008 il direttore delle telecomunicazioni \u00e8 Fernando V\u00e9rgez Alzaga. Il capo ufficio del servizio \u00e8 don Attilio Riva.\nDal 1998 Poste Vaticane \u00e8 membro dello Small European Postal Administrations Cooperation.\nSedi.\nIl Servizio Poste Vaticane dispone di una sede centrale, situata in Via della Posta, a circa 100 metri dall'entrata di Porta Sant'Anna, e di tre succursali, denominate per la loro posizione Guardia Svizzera, Arco Campane e Musei Vaticani.\nA queste si aggiunge, dal 20 dicembre 2010, un ufficio mobile, sito nell'emiciclo sinistro di Piazza San Pietro."}
{"id": "1886410", "revid": "1573940", "url": "https://it.wikipedia.org/wiki?curid=1886410", "title": "Incontri internazionali di rugby a 15 di fine anno 1979", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud, a fine della loro stagione si recano in tour in Europa."}
{"id": "1886414", "revid": "767487", "url": "https://it.wikipedia.org/wiki?curid=1886414", "title": "Matthew Tuck", "text": "Carriera.\nMatt oltre alla chitarra suona anche altri strumenti come la batteria, tastiera e armonica a bocca. Prima ancora di unirsi alla band Bullet for My Valentine, lavorava in un Virgin Megastore.\nNel 2007 ha contratto una laringite che lo ha portato ad operarsi a giugno, ma poich\u00e9 gli fu imposto dal medico personale un periodo di riposo, \u00e8 stato costretto insieme alla band a cancellare molti concerti o a chiedere supporto ad altre band. Matt riusc\u00ec comunque a registrare il secondo album della band, \"Scream, Aim, Fire\", in tempo, ma sacrificando un po' la qualit\u00e0 della voce in alcune canzoni. Infatti l'EP \"Road to Nowhere\" ripropone 5 canzoni gi\u00e0 presenti nell'album (alcune solamente nella Deluxe Edition) con miglioramenti anche sostanziali (soprattutto per il pezzo \"Ashes of the Innocent\") in questo campo. Nel 2011, Matthew Tuck d\u00e0 il via ad un suo personale side project, creando la band metalcore nota come AxeWound.\nOltre al frontman dei Bullet For My Valentine, la band comprende anche Liam Cormier (gi\u00e0 voce dei Cancer Bats), il chitarrista Mike Kingswood, il bassista Joe Copcutt e il batterista Jason Bowld (che entrer\u00e0 nei Bullet For My Valentine nel 2017). Nel 2012 la band pubblica il suo primo album: \"Vultures\", anticipato dai singoli \"Post Apocalyptic Party\", \"Cold\" e \"Exorchrist\".\nCollaborazioni.\nMatt ha collaborato con Max Cavalera, l'ex leader dei Sepultura, nella canzone \"Repressed\" degli Apocalyptica.\nOccasionalmente accompagna anche M. Shadows, frontman e cantante degli Avenged Sevenfold, gruppo con cui i Bullet for My Valentine hanno ottimi rapporti, nell'esecuzione di \"Walk\", cover della canzone dei Pantera, ed in alcuni live.\nHa cantato in live insieme ai Funeral for a Friend, una band originaria di Bridgend come i Bullet for My Valentine, in alcuni loro brani come \"This year's most open heartbreak\".\nInoltre ha collaborato con Gabriel Garcia, frontman dei Black Tide nella canzone \"Ashes\" che si trova nell'album di questi intitolato \"Post Mortem\", uscito nell'estate del 2011. Matt ha cantato questo brano con i Black Tide anche sul palco dell'Uproar Festival tenutosi a Washington il 1\u00ba ottobre 2011\nInfluenze.\nL'influenza principale per Matt Tuck \u00e8 stata la band thrash metal Metallica, come testimoniano le cover, eseguite dai Bullet for My Valentine, di \"Welcome Home (Sanitarium)\" e \"Creeping Death\". Scopr\u00ec i Metallica a 12 anni tramite MTV e i riff della canzone \"Enter Sandman\" lo ispirarono alla carriera di musicista. Tuttavia ha citato altri gruppi e artisti come M\u00f6tley Cr\u00fce, Ozzy Osbourne, Zakk Wylde, Black Label Society, Pantera, Iron Maiden, Judas Priest, Trivium e Megadeth.\nVita privata.\nMatt ha avuto il primo figlio il 25 marzo 2010, Evann, dalla sua fidanzata Charlotte \"Charly\" Beedell, con la quale \u00e8 fidanzato da ottobre 2005. Il 7 settembre 2013, i due convolano a nozze."}
{"id": "1886416", "revid": "834", "url": "https://it.wikipedia.org/wiki?curid=1886416", "title": "Le Porte romane di Aosta", "text": ""}
{"id": "1886422", "revid": "122246", "url": "https://it.wikipedia.org/wiki?curid=1886422", "title": "Nazionale di pallavolo femminile dei Paesi Bassi", "text": "La nazionale di pallavolo femminile dei Paesi Bassi \u00e8 una squadra europea composta dalle migliori giocatrici di pallavolo dei Paesi Bassi ed \u00e8 posta sotto l'egida della Federazione pallavolistica dei Paesi Bassi.\nRosa.\nSegue la rosa delle giocatrici convocate per il campionato europeo 2021."}
{"id": "1886426", "revid": "599013", "url": "https://it.wikipedia.org/wiki?curid=1886426", "title": "Lars-B\u00f6rje Eriksson", "text": "\u00c8 figlio di Eivor Berglund, a sua volta sciatrice alpina di alto livello.\nBiografia.\nEriksson ottenne il primo risultato internazionale di rilievo ai Mondiali di Crans-Montana 1987, quando si classific\u00f2 9\u00ba nella combinata. In Coppa del Mondo ottenne il primo piazzamento il 10 gennaio 1988 a Val-d'Is\u00e8re: 9\u00ba in supergigante. Fu quindi selezionato dalla nazionale svedese per partecipare ai XV Giochi olimpici invernali di : in quella sua unica presenza olimpica ottenne la medaglia di bronzo nel supergigante, fu 27\u00ba nella discesa libera e non complet\u00f2 la combinata.\nNella stagione 1988-1989 partecip\u00f2 ai Mondiali di Vail, piazzandosi 7\u00ba nel supergigante, 11\u00ba nello slalom gigante e 12\u00ba nella combinata, e ottenne la sua prima vittoria, nonch\u00e9 primo podio, in Coppa del Mondo, il 18 febbraio ad Aspen in supergigante. L'11 agosto 1989 a Thredbo colse in slalom gigante la sua seconda e ultima vittoria in Coppa del Mondo, mentre il suo ultimo podio fu il 2\u00ba posto ottenuto nel supergigante di Sestriere del 12 dicembre successivo. L'ultimo piazzamento di rilievo della sua attivit\u00e0 agonistica fu il 10\u00ba posto nel supergigante di Coppa del Mondo disputato a Valloire il 2 dicembre 1990.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante\nGS = slalom gigante"}
{"id": "1886431", "revid": "287204", "url": "https://it.wikipedia.org/wiki?curid=1886431", "title": "Lars-Borje Eriksson", "text": ""}
{"id": "1886434", "revid": "1373765", "url": "https://it.wikipedia.org/wiki?curid=1886434", "title": "Carlo Costantini", "text": "Ha svolto gli studi liceali a Paderno del Grappa (Treviso) e a Pescara, dove ha conseguito la maturit\u00e0 classica e si \u00e8 laureato in Giurisprudenza presso l'Universit\u00e0 La Sapienza di Roma.\nLa carriera politica.\nHa iniziato il suo impegno politico alla fine del 1993, candidandosi alla carica di consigliere comunale del Comune di San Giovanni Teatino (Chieti) ed in poco pi\u00f9 di dieci anni ha avuto la possibilit\u00e0 di ricoprire le cariche di Consigliere Comunale, Assessore e Sindaco di San Giovanni Teatino, di Consigliere Regionale in Abruzzo con l'incarico di Presidente della Commissione di Vigilanza, di Consigliere Comunale di Pescara con l'incarico di Presidente della Commissione Urbanistica, di Presidente dell'Azienda di Promozione Turistica Regionale e, nell'aprile 2006, di Deputato eletto nella lista abruzzese dell'Italia dei Valori.\nNel 2008, eletto nuovamente Deputato nella lista dell'IdV, ricopre gli incarichi di Capogruppo nella 1\u00aa Commissione Affari Costituzionali della Camera dei Deputati, di componente del Comitato per la Legislazione e di Vice Presidente della Commissione Bicamerale per la semplificazione della legislazione. Durante la convention del partito a Vasto, Antonio Di Pietro lo ha scelto come candidato presidente per l'Abruzzo alle elezioni del 14 e 15 dicembre 2008, ed ha avuto l'appoggio del Partito Democratico e delle forze di sinistra. Perde le consultazioni regionali, raccogliendo il 42,67% dei consensi, con elezioni caratterizzate da forte astensionismo (52,97% votanti).\nIl 16 gennaio 2009, comunica la decisione di lasciare il Parlamento dimettendosi dalla carica di Deputato per restare in Abruzzo a sostenere l'opposizione al Governo Gianni Chiodi. Nel 2012 \u00e8 nominato da Di Pietro commissario straordinario per l'IdV nel Lazio.\nNel 2013 in polemica con la scelta di Antonio Di Pietro di non tenere primarie aperte per rinnovare il partito in seguito alla sconfitta della lista Rivoluzione Civile, fonda insieme al sindaco di Palermo Leoluca Orlando il Movimento 139.\n\u00c8 stato promotore del referendum consultivo relativo alla fusione dei Comuni di Pescara, Montesilvano e Spoltore (la Nuova Pescara di quasi 200000 abitanti), che si \u00e8 svolto il 25 maggio 2014, guidando il fronte del S\u00cc. Il referendum ha visto trionfare i favorevoli con il 64% dei voti.\nPer portare a compimento tale progetto, il 17 febbraio 2019 ha annunciato la sua candidatura a Sindaco di Pescara a capo di una coalizione di liste civiche. Ha ottenuto il 6,35% e lo scranno di consigliere.\nIl 30 settembre 2021 aderisce al partito progressista di ispirazione liberalsocialista Azione.\nIniziative di legge.\nAlcune delle iniziative di legge:"}
{"id": "1886438", "revid": "114379629", "url": "https://it.wikipedia.org/wiki?curid=1886438", "title": "Letteratura dalmata rinascimentale", "text": "La letteratura dalmata rinascimentale pu\u00f2 essere considerata come l'insieme delle opere scritte da autori della Dalmazia che scrissero, perlopi\u00f9 in latino, nel periodo del Rinascimento.\nAl tempo in cui questi autori scrissero, la Dalmazia era territorio veneto e i sentimenti di appartenenza nazionale non si erano ancora sviluppati. Tuttavia in Croazia, dopo l'indipendenza nazionale, tutti i seguenti scrittori sono considerati come croati latinisti ed i loro nomi sono stati tradotti in lingua croata (1). Riportiamo qui la versione del nome, con la quale gli autori si firmavano alla loro epoca con accanto la versione croata per gli autori che oltre che in latino ed in italiano scrissero le loro opere anche in lingua slava croata."}
{"id": "1886441", "revid": "767487", "url": "https://it.wikipedia.org/wiki?curid=1886441", "title": "Coppa Nevigata", "text": "Coppa Nevigata \u00e8 un sito archeologico preistorico in Puglia, a sudovest di Manfredonia, sulle coste a sud del Gargano.\nLa frequentazione umana sul sito, situato ai margini della costa, con facile accesso al mare e numerose risorse naturali, risale al Neolitico, ossia intorno al 6000 a.C. Nell'et\u00e0 del Bronzo - intorno al 1750 a.C. - si sviluppa un insediamento notevole, che vanta anche contatti con la civilt\u00e0 minoica: si praticava ampiamente l'estrazione della porpora dai murici e la spremitura delle olive, dimostrando cos\u00ec l'antichissima tradizione culturale legata all'olio d'oliva in Puglia. Alcune aree prossime alle fortificazioni e alla riva della laguna furono adibite ad attivit\u00e0 collettive, connesse sia alla conservazione e al trattamento dei cereali, che all'estrazione della porpora; in seguito queste attivit\u00e0 si spostarono all'interno dell'abitato. L'insediamento era provvisto di mura difensive in pietrame a secco.\nAttualmente il sito \u00e8 scavato periodicamente da una missione della Sapienza di Roma, sotto la direzione di Alberto Cazzella."}
{"id": "1886442", "revid": "93556", "url": "https://it.wikipedia.org/wiki?curid=1886442", "title": "Incontri internazionali di rugby a 15 di met\u00e0 anno 1980", "text": "A met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nDa segnalare che anche l'Italia si reca in tour nel Pacifico e Stati Uniti.\nMarzo.\nA marzo una selezione universitaria Neozelandese si reca in Giappone\nAprile.\nLa selezione ad inviti del Sudamerica, ribattezzata \"Jaguars\", era in realt\u00e0 sostanzialmente la selezione Argentina, camuffata (con la convocazione, di fatto \"ornamentale\" di qualche giocatore uruguayano e cileno) per motivi di opportunit\u00e0 politica, stante il boicottaggio sportivo nei confronti del Sudafrica per la politica di apartheid.\nUfficialmente i giocatori erano invitati individualmente dalla federazione sudafricana\n2-3 maggio.\nUn match tra una selezione scozzese e i French Barbarians, vede l'esordio di questa selezione\nSi chiude il tour dei \"Jaguars\" suadmericani in Sudafrica\n9-10 maggio.\nChiuso, il tour \"in maschera\" dell'Argentina, inizia il tour dei British and Irish Lions e quello delle riserve gallesi (i migliori giocatori gallesi sono impegnati con i \"Lions\")\n12-17 maggio.\nProsegue il Tour dei Lions, che superano la forte selezione del Natal, mentre inizia il tour dell'Australia alle isole Figi\n19-24 maggio.\nProsegue il tour di Lions e si concludono quello di Australia, che ottiene la vittoria contro Figi, e del Galles \"B\" in nord America.\n26-31 maggio.\nDopo aver battuto tutte le selezioni affrontate, i Lions si inchinano agli Springboks nel primo match ufficiale.\nNel mentre, la Nuova Zelanda, sbarca a Sydney per il suo tour in Australia e Fiji, pareggiando con la selezione di Sydney.\n2-8 giugno.\nMentre proseguono i tour nell'emisfero sud, USA e Canada si affrontano per il tradizionale test annuale\n9-15 giugno.\nAnche l'Italia si reca in tour. Il primo tour oltremare dal 1973, quando fu il Sud Africa a essere visitato dagli azzurri. Prima di arrivare in Nuova Zelanda, si comincia con una brutta sconfitta contro la selezione californiana dei \"Grizzlies\". Quindi perde a Fiji il primo test match tre giorni dopo.\nNel frattempo, gli Springboks battono di nuovo i \"Lions\", Gli All Blacks, superano il Nuovo Galles del Sud.\n16-22 giugno.\nL'Italia sbarca in Nuova Zelanda e perde di misura contro la Selezione di Nelson Bays.\nI Lions superano gli junior Springboks, mentre l'Australia vince il primo match per la Bledisloe Cup battendo gli All Blacks\n23-29 giugno.\nPrima vittoria azzurra del tour: si supera la selezione provinciale di Waiparapa. Poi nel fango di New Plymouth si affronta con onore la fortissima selezione di Taranaki, guidata da Graham Mourie\nGli Springboks si aggiudicano il terzo test (e quindi la serie) con i Lions, mentre la Nuova Zelanda vince il secondo test con l'Australia.\n30 giugno-6 luglio.\nGli azzurri di Pierre Villeupreux superano Horowhenua, quindi affrontano gli Junior All Blacks perdendo 30-12.\nQuindi compiono un azzardo: appena terminata la partita prendono l'aereo e si trasferiscono alle Isole Cook, dove 21 ore dopo affrontano i padroni di casa. A causa del transito sulla linea di cambiamento di data, per\u00f2 il match risulta disputato lo stesso giorno del precedente. Stanchi del match del giorno prima e del viaggio, gli azzurri perdono contro il modesto team polinesiano.\nNel mentre, i \"Reds\" del Queensland piegano gli All Blacks\n7-13 luglio.\nIl tour degli azzurri si chiude a Tahiti, contro la squadra in passato allenata da Villeupreux. Un facile successo prima di tornare a casa.\nI Lions chiudono il loro tour vincendo contro il Sudafrica. Chiudono con 1 vittoria su 4 nei test match e l'imbattibilit\u00e0 nei match contro selezioni.\nVincendo il terzo test, l'Australia si aggiudica la Bledisloe Cup\n14-20 luglio.\nDall'Australia gli All Blacks si trasferiscono a Figi\n21-27 luglio.\nLa Nuova Zelanda chiude il suo tour vincendo a Figi\nAgosto.\nIl mese di agosto vede in corso il solo tour di Figi in nuova Zelanda"}
{"id": "1886450", "revid": "767487", "url": "https://it.wikipedia.org/wiki?curid=1886450", "title": "Aristodemo Santamaria", "text": "Era il fratello di Stefano Santamaria o Santamaria II, suo compagno di squadra alla Novese ed al , per cui era riportato nei tabellini come Santamaria I. Fu soprannominato \"Maja\".\nCarriera.\nClub.\nFormatosi nell', nella quale debutta in massima categoria nel 1908, segna la sua prima rete ufficiale nel pareggio casalingo contro il il 17 gennaio 1909, valido per il girone ligure.\nPassa nel 1913 al , ma incappa in un anno di squalifica per l'accusa di professionismo, all'epoca formalmente vietato: lui e il compagno all'Andrea Doria Calcio, Enrico Sardi, vengono contattati dal presidente del Geo Davidson, che aveva proposto loro di trasferirsi nel sodalizio rossobl\u00f9 previo compenso di tremila lire; denunciati dal cassiere della banca alla quale si erano rivolti per incassare l'assegno, vengono condannati a due anni di squalifica, ridotti in seguito a uno, e al pagamento di 1000 lire di multa.\nL'anno seguente, il primo in cui effettivamente Santamaria gioca con i rossobl\u00f9, vince il suo primo scudetto, bench\u00e9 questo gli venga ufficialmente riconosciuto solo al termine del primo conflitto mondiale, che aveva causato l'interruzione del campionato. \nDopo la guerra milita ancora per una stagione tra le file del , che lascer\u00e0 nel 1920 per trasferirsi alla Novese.\nCon i piemontesi Santamaria vincer\u00e0 il suo secondo scudetto durante la scissione momentanea del calcio italiano, trionfando nella Prima Categoria 1921-1922, competizione che era stata organizzata dalla FIGC.\nNel 1922 torna al , dove \u00e8 tra i protagonisti del biennio d'oro che porta nell'albo d'oro dei rossobl\u00f9 gli ultimi due scudetti.\nCon il Grifone gioca sino al 1926, anno del suo ritiro dall'attivit\u00e0 agonistica.\nNazionale.\nNella Nazionale di calcio dell'Italia, con la quale partecip\u00f2 anche alle Olimpiadi di Anversa del 1920, collezion\u00f2 undici presenze e realizz\u00f2 tre reti."}
{"id": "1886452", "revid": "834", "url": "https://it.wikipedia.org/wiki?curid=1886452", "title": "Gianfranco Kasper", "text": ""}
{"id": "1886457", "revid": "287204", "url": "https://it.wikipedia.org/wiki?curid=1886457", "title": "F\u01cer\u00f3ng", "text": "F\u01cer\u00f3ng nacque nel 594 da una famiglia aristocratica della provincia cinese del Jiangsu. Dopo una educazione confuciana fu attratto dalle dottrine buddhiste e decise di farsi monaco, scelta resa obbligatoria anche per sfuggire ad un matrimonio combinato dalla famiglia e da lui rifiutato. \nOttenne l'ordinazione monastica presso il monastero Maoshan (vicino a Nanchino) nel 612 a diciannove anni seguendo le dottrine madhyamaka della scuola S\u0101nl\u00f9n (\u4e09\u8ad6\u5b97, \"S\u0101nl\u00f9n z\u014dng\"). \nNel 624 fece parte di una delegazione di monaci che si rec\u00f2 nella capitale Chang'an per intercedere a favore di 500 monaci che l'imperatore G\u0101oz\u01d4 ( \u9ad8\u7956, conosciuto anche come L\u01d0 Yu\u0101n \u674e\u6df5, regno: 618-626) della dinastia Tang voleva forzatamente ricondurre allo stato laicale. Forse in quella circostanza incontr\u00f2 D\u00e0ox\u00ecn (\u9053\u4fe1, 580-651), che di ritorno dal monastero di Dongshan, diffondeva le dottrine della scuola denominata \"D\u00e1m\u00f3z\u014dng\" (\u9054\u6469\u5b97, dal nome del fondatore Bodhidharma) o \"L\u00e8ngqi\u00e9z\u014dng\" (\u695e\u4f3d\u5b97, dal nome del sutra di riferimento, il \"L\u00e8ngqi\u00e9j\u012bng\", \u695e\u4f3d\u7d93 \"La\u1e45k\u0101vat\u0101ras\u016btra\"). \nNel \"J\u01d0ngd\u00e9 zhu\u00e0nd\u0113ng l\u00f9\" (\u666f\u5fb7\u50b3\u71c8\u9304, giapp. \"Keitoku dent\u014d roku\", Raccolta della Trasmissione della Lampada, T.D. 2076.51.196-467), redatto nel 1004 da Daoyuan (\u9053\u539f, n.d.), si racconta invece che nel 624, F\u01cer\u00f3ng si era ritirato in una grotta sul monte Ni\u00fat\u00f3u (\u725b\u982d\u5c71 \"Ni\u00fat\u00f3u-sh\u0101n\", Monte della Testa di bufalo) per praticare la meditazione (\u5750\u7985, zu\u00f2ch\u00e0n) e studiare le dottrine buddhiste e daoiste. Successivamente, si rec\u00f2 in un luogo vicino al monte Ni\u00fat\u00f3u, nello Youxi, dove venne raggiunto, nel 643, da D\u00e0ox\u00ecn. Lo \"J\u01d0ngd\u00e9 zhu\u00e0nd\u0113ng l\u00f9\" cos\u00ec narra l'incontro: quando D\u00e0ox\u00ecn si avvicin\u00f2 alla capanna di F\u01cer\u00f3ng, una tigre che viveva vicino alla capanna ringhi\u00f2, questo fece sobbalzare D\u00e0ox\u00ecn. Sedutosi su una roccia, F\u01cer\u00f3ng disse a D\u00e0ox\u00ecn: \"Vedo quello che \u00e8 ancora in te!\". Ma quando F\u01cer\u00f3ng si allontan\u00f2 dalla roccia dove era seduto, D\u00e0ox\u00ecn vi incise il carattere \u4f5b (\"F\u00f3\", il nome di Buddha in cinese), tornato al suo posto F\u01cer\u00f3ng esit\u00f2 prima di sedersi su un carattere che riteneva 'sacro'. \"Vedo quello che \u00e8 ancora in te\" rispose allora D\u00e0ox\u00ecn. F\u01cer\u00f3ng riconobbe la preparazione superiore di D\u00e0ox\u00ecn e gli chiese di divenire suo discepolo. \nDopo essere stato istruito e aver ricevuto la trasmissione dal quarto patriarca del Ch\u00e0n, F\u01cer\u00f3ng fond\u00f2 un monastero sul monte Ni\u00fat\u00f3u. Affluiti nel monastero numerosi discepoli, la scuola l\u00ec fondata venne denominata Ni\u00fat\u00f3u z\u014dng (\u725b\u982d\u5b97, anche \u725b\u982d\u7985 Ni\u00fat\u00f3u Ch\u00e0n). Il suo insegnamento prevedeva la pratica dello zu\u00f2ch\u00e0n (\u5750\u7985) unitamente allo studio del Sutra del Loto (\u5999\u6cd5\u84ee\u83ef\u7d93 \"Mi\u00e0of\u01ce Li\u00e1nhu\u0101 J\u012bng\") e del \"La\u1e45k\u0101vat\u0101ras\u016btra\" (\u695e\u4f3d\u7d93, \"L\u00e8ngqi\u00e9j\u012bng\").\nNel 647 si rec\u00f2 a Nanchino per tenere un ciclo di lezioni sui \"Mah\u0101praj\u00f1\u0101p\u0101ramit\u0101 s\u016btra\" (\u822c\u82e5\u6ce2\u7f85\u871c\u591a\u7d93 \"B\u014dr\u011b b\u014dlu\u00f3m\u00ec du\u014d j\u012bng\", giapp. \"Hannya haramitta ky\u014d\", T.D. 220). F\u01cer\u00f3ng si spense nel 657. Suoi discepoli diretti furono Daoping (\u9053\u6191) e Zhiyan (\u667a\u5dd6). \nLa scuola Ni\u00fat\u00f3u Ch\u00e0n e i suoi lignaggi scomparvero in Cina nel IX secolo, probabilmente a causa della grande persecuzione dell'845. Fortunatamente il pellegrino giapponese Saich\u014d, fondatore della scuola giapponese Tendai (a sua volta erede degli insegnamenti e lignaggi della scuola cinese Ti\u0101nt\u00e1i, \u5929\u53f0\u5b97) ricever\u00e0 in Cina, direttamente dal maestro di questa scuola Xi\u0101och\u00e1n (\u7fdb\u79aa), anche il lignaggio della scuola Ni\u00fat\u00f3uch\u00e1n che egli trasferir\u00e0 nell'804 in Giappone come scuola \"Gozu\" (\u725b\u982d\u5b97, \"Gozu sh\u016b\")."}
{"id": "1886462", "revid": "1121152", "url": "https://it.wikipedia.org/wiki?curid=1886462", "title": "Gregorio Amaseo", "text": "Biografia.\nNacque da Benvenuta Radia e da Giovanni Celio Amaseo. Gli Amaseo erano di lontane origini bolognesi, essendo stati i fratelli Francesca e Masio Bonacossa i primi a trasferirsi a Udine da Bologna nel 1308, assumendo poi i discendenti di Masio il cognome Amaseo (o Amasei o De Masiis).\nGregorio studi\u00f2 lettere classiche sotto Marcantonio Sabellico che egli sostitu\u00ec nell'insegnamento, insieme con Bartolomeo Uranio prima, e con il fratello Girolamo poi, nel 1483, quando quegli pass\u00f2 a insegnare allo Studio veneziano. Gregorio continu\u00f2 tuttavia a studiare filosofia, non esitando intanto a frequentare i locali conventi femminili di Santa Chiara e di San Niccol\u00f2: da suor Fiore di Marano ebbe, il 24 giugno 1489, il figlio Romolo: lo scandalo provoc\u00f2 la revoca del suo incarico di insegnante e la sua condanna a due anni di carcere, subito ridotti a sei mesi di esilio. La vicenda non sembra aver pregiudicato la considerazione in cui veniva tenuto, se il 2 settembre di quello stesso anno, insieme con il fratello Girolamo, a Duino fu incoronato poeta da Federico III.\nTrasferitosi a Padova con il figlio Romolo, vi insegn\u00f2 e si laure\u00f2 in filosofia e \"in utroque iure\", ossia in diritto civile e canonico, sotto l'insegnamento di Giovanni Campeggi; nel 1497 vi spos\u00f2 Maria Vitelli, dalla quale non ebbe figli. Alla ricerca di una sistemazione confacente alle sue capacit\u00e0 e ambizioni, si spost\u00f2 spesso tra Padova, Venezia e Udine: qui recit\u00f2, il 19 giugno 1489, il \"Panegyricus pro Utinensibus dictus sanctissimo cardinali Dominico Grimano\", in occasione dell'insediamento di Domenico Grimani al patriarcato di Aquileia; l'anno dopo professava l'avvocatura a Venezia da dove si spost\u00f2 ancora a Udine e di qui ancora nella citt\u00e0 lagunare per succedere, il 3 dicembre 1501, al defunto Giorgio Valla nella cattedra di latino e greco, che tenne per tre anni venendo poi destinato ad altri incarichi, tra i quali quello di giudice, a Bologna, nel 1506.\nLa guerra tra le potenze europee e Venezia lo coinvolse direttamente: nel 1509 fu fatto prigioniero dall'esercito papalino e il figlio Romolo fu costretto a pagare un riscatto per la sua libert\u00e0. Perduta ogni cosa, and\u00f2 a Udine, dove nel 1510, morendo il fratello maggiore Leonardo, dovette prendersi cura della sua numerosa famiglia e fu in parte coinvolto nei violenti disordini politici provocati, dopo la perdita di parte del Friuli a vantaggio degli Asburgo, dalla lotta tra le fazioni degli Zambarlani, popolani e filo-veneziani, e degli Strumieri, nobili filo-imperiali, che insanguinarono la citt\u00e0 nel 1511 e che egli descrisse nella \"Historia della crudel zobia grassa\" (\"Storia del crudele gioved\u00ec grasso\"); si aggiunsero a quelle calamit\u00e0 un terremoto e la peste.\nIl fratello aveva curato la stesura, dal 1508, di un diario degli avvenimenti politici della citt\u00e0 di Udine: dapprima Gregorio affid\u00f2 la continuazione di quelle narrazioni al notaio Giovanni Antonio Azio poi, dalla fine del 1513 fino alla morte, se ne occup\u00f2 lui stesso. Questi diari, pubblicati solo nel 1884, costituiscono l'opera maggiore che di lui ci resti.\nCon la morte dell'altro fratello Girolamo, nel 1517, rimase il punto di riferimento di tutti gli Amaseo: consigli\u00f2 il figlio Romolo, perennemente incerto sull'indirizzo da dare alla sua carriera, e favor\u00ec il nipote Celio, suo ripetitore a Udine e poi insegnante a Bologna e ad Avignone. Oltre a insegnare a Udine - dove ebbe tra i suoi allievi Marquardo Susanna - Gregorio fu oratore di Udine a Venezia, e due orazioni compose per Carlo Contarini, in occasione del suo trasferimento alla corte di Vienna, e per il cardinale Marino Grimani, quando nel 1524 assunse il patriarcato di Aquileia, subentrando allo zio Domenico.\nNel 1530, ormai vecchio, lasci\u00f2 l'insegnamento. Rimase vedovo nel 1540 e l'anno dopo raggiunse la moglie nella cappella di famiglia della chiesa di San Pietro Martire. Nella Sala del Gran Consiglio, in Palazzo Ducale, \u00e8 dipinta la sua immagine, accanto a quelle di Marcantonio Sabellico e di Giorgio Merula."}
{"id": "1886465", "revid": "287204", "url": "https://it.wikipedia.org/wiki?curid=1886465", "title": "Farong", "text": ""}
{"id": "1886470", "revid": "262457", "url": "https://it.wikipedia.org/wiki?curid=1886470", "title": "Niutou Farong", "text": ""}
{"id": "1886472", "revid": "287204", "url": "https://it.wikipedia.org/wiki?curid=1886472", "title": "Boukha", "text": "Il Boukha \u00e8 un'acquavite di fichi tipica della Tunisia. La parola, in dialetto tunisino, significa \"vapore d'alcool\", mentre in francese viene detto \"eau de vie de figue\". La bevanda si ottiene per semplice distillazione di fichi di origine tunisina e turca. Si presenta incolore, trasparente con gradazione alcolica di circa il 36%. Il gusto \u00e8 leggermente secco.\nStoria.\nIl Boukha fu ideato e distillato per la prima volta nel 1880 da Abraham Bokobsa, liquorista tunisino di religione ebraica, nella sua distilleria a La Soukra, centro abitato nei pressi di Tunisi. La bevanda ottenne un rapido successo a livello internazionale, cosa che valse a Bokobsa numerosi riconoscimenti in occasione di varie mostre ed esposizioni..\nDegustazione.\nIl Boukha pu\u00f2 essere servito sia ghiacciato come aperitivo che liscio a temperatura ambiente come digestivo. Si presta inoltre come base di alcuni cocktail, pu\u00f2 essere miscelato con succhi di frutta ed aggiunto alle macedonie per esaltarne il sapore."}
{"id": "1886474", "revid": "641883", "url": "https://it.wikipedia.org/wiki?curid=1886474", "title": "Cromakalim", "text": "Il cromakalim \u00e8 un farmaco antiipertensivo appartenente alla classe farmacologica degli attivatori del canale del potassio e alla classe chimica dei benzopirani.\nApplicazioni terapeutiche.\nIl cromakalim trova impiego nei casi di ipertensione, disturbi vascolari periferici, ischemia cerebrale, angina pectoris."}
{"id": "1886476", "revid": "262457", "url": "https://it.wikipedia.org/wiki?curid=1886476", "title": "Fa-jung", "text": ""}
{"id": "1886477", "revid": "1783371", "url": "https://it.wikipedia.org/wiki?curid=1886477", "title": "SCOS-2000", "text": "SCOS-2000 \u00e8 il nome dato al software di controllo missione dell'Agenzia Spaziale Europea. Originariamente sviluppato per supportare le missioni dell'ESA, ora il software \u00e8 utilizzato anche nella ricerca e nella tecnologia spaziale.\nSCOS-2000 \u00e8 stato realizzato sulle conoscenze acquisite dopo pi\u00f9 di 30 anni di lavoro coi satelliti all'ESOC e sull'esperienza ottenuta con lo sviluppo dei suoi predecessori, MSSS, SCOS-1 e SCOS-2. \u00c8 stato usato per la prima volta durante il lancio e la prima fase di volo orbitale dell'MSG-1 nell'agosto 2002 ed attualmente \u00e8 utilizzato nelle missioni dell'ESA lanciate dopo quella data (INTEGRAL, Mars Express e SMART-1).\nSin dal suo primo rilascio, SCOS-2000 \u00e8 stato perfezionato e migliorato. Il primo rilascio girava sul sistema operativo Sun Solaris, ma il codice sorgente \u00e8 stato modificato nel 2001 per renderlo compatibile con Linux. La versione per Linux permette di sfruttare l'architettura Intel a basso costo ed \u00e8 gi\u00e0 stata usata fuori dall'ESA grazie allo schema che permette l'utilizzo del software gratuitamente per l'industria europea. La versione per Linux \u00e8 stata usata dall'ESA anche nelle missioni Herschel Space Observatory e Planck Surveyor."}
{"id": "1886479", "revid": "59976", "url": "https://it.wikipedia.org/wiki?curid=1886479", "title": "SCOS2000", "text": ""}
{"id": "1886480", "revid": "59976", "url": "https://it.wikipedia.org/wiki?curid=1886480", "title": "SCOS 2000", "text": ""}
{"id": "1886481", "revid": "1573940", "url": "https://it.wikipedia.org/wiki?curid=1886481", "title": "Incontri internazionali di rugby a 15 di fine anno 1980", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud, a fine della loro stagione si recano in tour in Europa."}
{"id": "1886483", "revid": "767487", "url": "https://it.wikipedia.org/wiki?curid=1886483", "title": "Cancionero de Uppsala", "text": "Il Cancionero de Uppsala, conosciuto anche come Cancionero del Duque de Calabria o Cancionero de Venecia, \u00e8 una raccolta di composizioni musicali spagnole dell'epoca rinascimentale.\nIl Libro.\nLa raccolta di villancico che va sotto questo nome fu compilata alla corte di Ferdinando d'Aragona, duca di Calabria, a Valenza nella prima met\u00e0 del XVI secolo, e fu data alle stampe in molteplici copie nel 1556 a Venezia da Geronimo Scotto, uno dei pi\u00f9 famosi stampatori dell'epoca, per cui essa \u00e8 nota anche come \"Cancionero del Duque de Calabria\" o \"Cancionero de Venecia\". L'unica copia oggi esistente \u00e8 quella rinvenuta nel 1909 nella biblioteca dell'Universit\u00e0 di Uppsala in Svezia (da cui il nome pi\u00f9 comune), dalla quale procede la prima trascrizione in notazione moderna elaborata dal musicologo Rafael Mitjana.\nNonostante le composizioni siano del tutto anonime, Mitjana ne ha attribuito alcune a famosi autori del tempo come Mateo Flecha, Crist\u00f3bal de Morales, ecc.\nDei 54 villancico scritti per due, tre, quattro o cinque voci, di cui il cancionero si compone, 12 sono di tema natalizio. Predomina la lingua castigliana con 48 composizioni, ma ve ne sono altre scritte in catalano e galiziano. Oltre ai villancicos, sono presenti anche esempi di canto gregoriano e di composizioni organistiche."}
{"id": "1886488", "revid": "26630", "url": "https://it.wikipedia.org/wiki?curid=1886488", "title": "Putip\u00f9", "text": "Il putip\u00f9 \u00e8 uno strumento musicale membranofono a frizione usato nella musica popolare di gran parte dell'Italia meridionale. \u00c8 un tamburo a frizione.\nStruttura.\nLo strumento \u00e8 composto da una membrana in pelle animale (generalmente di capra o capretto) o in tela grossa, una canna (solitamente di bamb\u00f9) e da una camera di risonanza (generalmente in legno, latta o terracotta). La canna \u00e8 legata al centro della membrana che la avvolge in punta.\nUtilizzo.\nPer suonare il putip\u00f9 si inumidisce con acqua la membrana o la stoffa, si impugna la canna con una mano bagnata e la si friziona con un movimento ritmico dall'alto verso il basso e viceversa: la frizione cos\u00ec generata produce il caratteristico suono dalla tonalit\u00e0 bassa di questo strumento. Nel modo in cui la mano viene chiusa risiede la possibilit\u00e0 di produrre un suono altrimenti molto difficile a generarsi. Per vitare di scorticarsi il palmo della mano in corrispondenza delle escrescenze coriacee della canna, date dagli anelli di accrescimento, \u00e8 anche possibile utilizzare un panno umido per frizionare la canna.\nNel folclore popolare il suonatore era costretto a pause continue, per raffreddare il palmo della mano. I suonatori pi\u00f9 abili non chiudevano la mano a pugno, ma facevano scivolare il palmo, che spesso ostentavano completamente aperto, su e gi\u00f9 per la canna, a dimostrare la loro perizia, misurata dal numero di cannucce che si spezzavano durante l'esibizione: pi\u00f9 cannucce si spezzavano, meno esperto era il suonatore.\nDiffusione.\nLa sua area di diffusione e utilizzo, da nord a sud, va dall'Abruzzo fino alla Calabria, presentando numerose variazioni locali, sia nella struttura che nel nome. Ad esempio, nel Salento la membrana \u00e8 di capretto, mentre in Campania \u00e8 di pelle pi\u00f9 dura, generalmente di capra. \nNomi alternativi.\nA livello regionale: \"Cupa cupa\" in Puglia, \"Caccavella\" in Campania, \"Cupo Cupo\" Basilicata, \"Buf\u00f9\" in Molise, \"Vattacicirchie\" in Abruzzo, \"Zucutuf\u00f9\" in Ciociaria e \"Zighedeb\u00f9\" nel Gargano.\nNella letteratura.\nLo scrittore e pittore torinese Carlo Levi, condannato al confino nel paese lucano di Aliano per la sua attivit\u00e0 giornalistica contro il fascismo, cita questo strumento nel suo romanzo \"Cristo si \u00e8 fermato a Eboli\". Cos\u00ec l'autore narra i preparativi per il Natale nel paese di Aliano:"}
{"id": "1886489", "revid": "767487", "url": "https://it.wikipedia.org/wiki?curid=1886489", "title": "Michele Robecchi", "text": "Robecchi, residente a Muggi\u00f2 lavorava come elettricista presso la Breda di Sesto San Giovanni. In seguito all'8 settembre 1943 costitu\u00ec con alcuni amici un GAP (Gruppo di Azione Patriottica), distribuendo materiale propagandandistico sulla resistenza fra gli operai e organizzando azioni di sabotaggio della produzione industriale destinata alla Germania.\nNel marzo del 1944, approfittando di una catena di scioperi che colpirono tutte le fabbriche italiane, scatt\u00f2 la repressione tedesca, che port\u00f2 all'arresto, alla detenzione, e in certi casi alla deportazione di molti operai considerati ribelli. Robecchi riusc\u00ec inizialmente a fuggire e, abbandonata la Breda, continu\u00f2 la sua opera di resistenza fino a quando non venne arrestato a Monza nell'autunno dello stesso anno.\nInizialmente incarcerato a San Vittore a Milano, venne successivamente trasferito a Bolzano, per poi essere deportato in un campo di concentramento a Dachau in Germania, dove termin\u00f2 i suoi giorni.\nA Michele Robecchi \u00e8 dedicata la Sezione dell'ANPI (Associazione Nazionale Partigiani Italiani) di Muggi\u00f2."}
{"id": "1886496", "revid": "22356", "url": "https://it.wikipedia.org/wiki?curid=1886496", "title": "Ctenoacantodi", "text": ""}
{"id": "1886500", "revid": "104458", "url": "https://it.wikipedia.org/wiki?curid=1886500", "title": "Christiane Mitterwallner", "text": "Biografia.\nNata a Schladming e originaria di Pichl-Preunegg, la Mitterwallner debutt\u00f2 in campo internazionale in occasione dei Mondiali juniores di Maribor 1992 e l'anno dopo, nella rassegna iridata giovanile tenutasi a Montecampione/Colere, vinse la medaglia di bronzo nello slalom gigante. Il 25 febbraio 1995 esord\u00ec in Coppa del Mondo, nello slalom gigante di Maribor, senza qualificarsi per la seconda manche.\nIl 23 gennaio 1998 a Sch\u00f6nried in slalom gigante sal\u00ec per l'ultima volta sul gradino pi\u00f9 alto del podio in una gara di Coppa Europa; un mese dopo la Mitterwallner partecip\u00f2 ai XVIII Giochi olimpici invernali di , sua unica presenza olimpica, classificandosi 21\u00aa nello slalom gigante. Ottenne la sua unica vittoria in Coppa del Mondo, nonch\u00e9 unico podio, il 4 dicembre 1998 nel supergigante di Mammoth Mountain; pochi giorni dopo, il 16 dicembre a Meg\u00e8ve, conquist\u00f2 nella medesima specialit\u00e0 il suo ultimo podio in Coppa Europa (2\u00aa).\nAi Mondiali di Vail/Beaver Creek 1999, sua unica presenza iridata, si classific\u00f2 20\u00aa nel supergigante e 18\u00aa nello slalom gigante. Si ritir\u00f2 dall'attivit\u00e0 agonistica alla fine della stagione 2001-2002; la sua ultima gara di Coppa del Mondo fu lo slalom gigante disputato il 21 novembre a Copper Mountain, nel quale non si qualific\u00f2 per la seconda manche, e l'ultima gara in carriera fu lo slalom gigante dei Campionati austriaci 2002, il 3 aprile a G\u00f6stling an der Ybbs.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "1886512", "revid": "253269", "url": "https://it.wikipedia.org/wiki?curid=1886512", "title": "Max Perlich", "text": "Biografia.\nNel 1997 recita nel film \"Il coraggioso\" accanto a Johnny Depp e Marlon Brando. Nel 1999 lavora con il regista William Malone nel film \"Il mistero della casa sulla collina\". Nel 2006 fa parte del cast del film \"The Darwin Awards - Suicidi accidentali per menti poco evolute\" come spalla dei protagonisti Joseph Fiennes e Winona Ryder."}
{"id": "1886513", "revid": "110157", "url": "https://it.wikipedia.org/wiki?curid=1886513", "title": "Bingen am Rhein", "text": "Bingen am Rhein \u00e8 una citt\u00e0 di 24.134 abitanti della Renania-Palatinato, in Germania.\n\u00c8 il centro maggiore, ma non il capoluogo, del circondario (\"Landkreis\") di Magonza-Bingen (targa MZ).\nBingen si fregia del titolo di \"Grande citt\u00e0 di circondario\" (\"Gro\u00dfe kreisangeh\u00f6rige Stadt\").\nGeografia fisica.\nLa citt\u00e0 sorge nei pressi della congiunzione tra i fiumi Reno e Nahe, ed \u00e8 vicina a Magonza.\nStoria.\nIl sito corrispondente all'attuale Bingen era abitato dai Celti quando i Romani vi arrivarono nel I secolo a.C., costruendo un ponte sulla Nahe, il ponte Druso, e fortificando l'insediamento, noto come \"Bingium\".\n\"Cohors IIII Delmatarum milliaria equitata\" era in Germania Superiore a \"Bingium\" (l'attuale Bingerbr\u00fcck) sotto la dinastia dei Flavi.\nNel 359 il cesare Giuliano ricostru\u00ec sette forti e mura cittadine nel medio Reno, tra cui quelle di \"Bonna\" (Bonn) e \"Bingium\", obbligando i suoi recenti tributari alemannici a fornire forza lavoro e materiale da costruzione.\nNel 983 l'imperatore Ottone II durante la riunione dei Principi, chiamata \"Dieta\", che si teneva a Verona, incaric\u00f2, Villigiso allora vescovo di Magonza, dell'amministrazione della regione attorno a Bingen a nome dell'imperatore. Poi, a seguito delle guerre napoleoniche, pass\u00f2 al Granducato di Assia."}
{"id": "1886514", "revid": "1852655", "url": "https://it.wikipedia.org/wiki?curid=1886514", "title": "Prodotto vuoto", "text": "In matematica si usa l'espressione prodotto vuoto (o prodotto nullario) quando in una moltiplicazione non ci sono fattori. Una tale situazione pu\u00f2 capitare ad esempio in una produttoria come\nin cui l'indice inferiore \u00e8 maggiore dell'indice superiore. In questa produttoria infatti non ci sono indici che soddisfano entrambe le condizioni (cio\u00e8 l'intervallo formula_2 \u00e8 vuoto), quindi non esistono fattori che possono essere moltiplicati.\nQuanto fa un prodotto vuoto?\nSi potrebbe cadere nell'errore di credere che un prodotto vuoto non sia definibile, o che ricada in qualche errore concettuale. Invece il risultato di un prodotto vuoto \u00e8 semplicemente uno.\nCalcolo intuitivo.\nLo si pu\u00f2 capire pensando che l'1 \u00e8 l'elemento neutro della moltiplicazione, cio\u00e8 il risultato che si ottiene quando \"non si modifica nulla\". Altrimenti si pu\u00f2 ritrovare con un semplice calcolo: prendiamo ad esempio il prodotto formula_3 e dividiamo uno dopo l'altro per tutti i fattori. Togliendo formula_4 rimane\ne cos\u00ec via:\nper definizione di elemento inverso della moltiplicazione. Dunque togliendo tutti i fattori, cio\u00e8 rimanendo con il prodotto vuoto, il risultato che esce \u00e8 proprio 1.\nCalcolo tramite logaritmi.\nLa definizione di prodotto vuoto pu\u00f2 essere basata su quella di somma vuota. Infatti, per ogni base formula_8 vale che\ne quindi che\no pi\u00f9 generalmente\nDunque, se l'esponente del secondo membro \u00e8 la somma vuota (che d\u00e0 come risultato 0), il prodotto vuoto che sta al primo membro sar\u00e0 1, poich\u00e9 formula_12.\nProdotto cartesiano vuoto.\nSe nella definizione di prodotto cartesiano supponiamo che l'insieme di indici sia vuoto, l'unica funzione che soddisfa la richiesta \u00e8 la funzione vuota:\nDunque, la cardinalit\u00e0 del prodotto cartesiano vuoto di insiemi \u00e8 1."}
{"id": "1886517", "revid": "767487", "url": "https://it.wikipedia.org/wiki?curid=1886517", "title": "Il sasso in bocca", "text": "Il sasso in bocca \u00e8 un film del 1969 diretto da Giuseppe Ferrara e girato con la consulenza di Michele Pantaleone.\nTrama.\nSi tratta di un film di denuncia sulla mafia siciliana, girato sullo stile docufilm mescolando materiale di repertorio e ricostruzioni con attori, che racconta alcuni avvenimenti della storia siciliana e riprende anche la tesi sulla collaborazione tra mafia siciliana e mafia americana, intrecci politici e la morte di Enrico Mattei. Il film prende il nome dalla vecchia usanza mafiosa di porre un sasso nella bocca degli uomini da loro assassinati poich\u00e9 sospettati di aver \"aperto bocca\" con le autorit\u00e0 preposte all'ordine pubblico, come ammonimento omertoso agli abitanti del luogo.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "1886523", "revid": "76963", "url": "https://it.wikipedia.org/wiki?curid=1886523", "title": "Patricia Wettig", "text": "Biografia.\nPrima di tre sorelle, \u00e8 nata a Cincinnati, da Florence Morlock e Clifford Neal Wettig, un allenatore di basket.Si \u00e8 laureata alla Ohio Wesleyan University nel 1975. \u00c8 recentemente tornata a studiare, ricevendo un M.F.A. in drammaturgia dallo Smith College nel 2001.\nPatricia \u00e8 sposata con l'attore e produttore Ken Olin. Hanno due figli: Clifford (1983) e Roxanne (1986). Anche se ha recitato in diversi film (inclusi Scappo dalla citt\u00e0 - La vita, l'amore e le vacche, Indiziato di reato, e The Langoliers), la Wettig \u00e8 maggiormente conosciuta per i suoi lavori in tv. In particolare \u00e8 stata acclamata e ha ricevuto diversi premi (fra cui due Emmy nel 1990 e nel 1991) per il ruolo di Nancy Weston in \"Thirtysomething\". Inoltre \u00e8 apparsa in diversi programmi televisivi dal 1980 al 1990, inclusi Avvocati a Los Angeles, Frasier, Hill Street giorno e notte, e Mai dire s\u00ec.\nAttualmente Patricia Wettig fa parte del cast di Brothers &amp; Sisters, che ha debuttato nel settembre del 2006; qui lei interpreta Holly Harper, l'amante del patriarca della famiglia Walker. Precedentemente ha anche interpretato il ruolo della psicoterapeuta della CIA Judy Barnett nel telefilm Alias (prodotto e diretto da suo marito, nonch\u00e9 co-star di \"Thirtysomething\", Ken Olin). Prima di entrare nel cast di \"Brothers &amp; Sisters\", ha interpretato nel 2005 il ruolo della Vicepresidente degli Stati Uniti d'America Caroline Reynolds in Prison Break."}
{"id": "1886527", "revid": "287204", "url": "https://it.wikipedia.org/wiki?curid=1886527", "title": "Primera Divisi\u00f3n 2008-2009 (Argentina)", "text": "La Primera Divisi\u00f3n 2008-2009 si \u00e8 disputata tra l'8 agosto 2008 e il 5 luglio 2009. \u00c8 stata la 19\u00aa edizione disputatasi con la formula dei tornei di Apertura e Clausura. L'Apertura 2008 \u00e8 stato vinto dal Boca Juniors, mentre nel Clausura 2009 si \u00e8 imposto il V\u00e9lez S\u00e1rsfield.\nTorneo di Apertura.\nIl San Lorenzo, il Boca Juniors e il Tigre hanno concluso il torneo al primo posto ex aequo, eventualit\u00e0 che non si verificava dal Nacional 1968. In base al regolamento, il vincitore \u00e8 stato decretato attraverso una serie di spareggi tra le tre squadre tenutisi, in campo neutro, il 17, il 20 e il 23 dicembre 2008, nei quali \u00e8 prevalso il Boca Juniors.\nClassifica finale.\nPlayoff scudetto.\n 1 - 2 \n 1 - 3 \n 0 - 1 \nCoppa Libertadores 2009.\nSi qualificano per la Coppa Libertadores 2009 Lan\u00fas, River Plate e Boca Juniors, in quanto vincitori rispettivamente di Apertura 2007, Clausura 2008 e Apertura 2008, oltre a San Lorenzo ed Estudiantes per la miglior media punti - campioni esclusi - ottenuta nei tre suddetti tornei.\nTorneo di Clausura.\nIl Clausura 2009 \u00e8 iniziato il 6 febbraio 2009.\nRetrocessioni.\nPlay-off promozione/retrocessione.\nVerdetti: e retrocedono in Primera B Nacional, e restano in Primera Divisi\u00f3n."}
{"id": "1886528", "revid": "179316", "url": "https://it.wikipedia.org/wiki?curid=1886528", "title": "Guitar Hero Aerosmith", "text": ""}
{"id": "1886530", "revid": "179316", "url": "https://it.wikipedia.org/wiki?curid=1886530", "title": "Guitar Hero Metallica", "text": ""}
{"id": "1886532", "revid": "1543377", "url": "https://it.wikipedia.org/wiki?curid=1886532", "title": "Cattuari", "text": "I Cattuarii o Attuarii (latino: \"Chattuarii\") erano una popolazione germanica facente parte della confederazione dei Franchi.\nStoria.\nOriginariamente erano insediati a oriente della parte settentrionale del Reno, a occidente dei Chatti, poi chiamati Turingi, e a sud dei Bructeri. Nel V secolo molti di loro passarono il Reno e si insediarono nell'area tra il Reno e la Mosa settentrionale.\nA partire dal VII secolo fecero parte dei Franchi Ripuari."}
{"id": "1886533", "revid": "118344215", "url": "https://it.wikipedia.org/wiki?curid=1886533", "title": "Giambattista Bazzoni", "text": "Biografia.\nNato da una famiglia di notabili originari di Milano, frequent\u00f2 il liceo \"S.Alessandro\" di Milano, dove insegnavano importanti intellettuali milanesi dell'epoca, come Giovanni Battista De Cristoforis, noto studioso di storia per il quale nutrir\u00e0 una profonda ammirazione. Ancora tredicenne si diede alla lettura di numerosi classici della letteratura italiana, manifestando una certa affinit\u00e0 con il Tasso e l'Ariosto.\nA partire dal 1821, dietro insistenze del padre notaio a seguire la tradizione di famiglia, inizi\u00f2 gli studi legali all'Universit\u00e0 di Pavia, dove si laure\u00f2 in Legge il 12 settembre 1825. Il suo praticantato presso lo studio notarile dell'avvocato Dell'Acqua fu importante non tanto per la sua nuova attivit\u00e0 professionale ma piuttosto per la sua formazione intellettuale, visto che, non solo lo studio era frequentato da numerosi importanti letterati dell'epoca, ma anche perch\u00e9 al giovane Bazzoni fu possibile consultare la numerosa e fornitissima biblioteca del suo datore di lavoro.\nNel 1826 Bazzoni scrisse il suo primo romanzo storico \"Il castello di Trezzo\", sulle orme dello stile di Walter Scott, e nello stesso anno ottenne l'abilitazione per l'insegnamento. Nel 1827 venne nominato ascoltante per il Tribunale mercantile e di cambio e vide la pubblicazione del suo romanzo da parte dell'Editore Stella, dopo che lo stesso romanzo era apparso a puntate nella rivista \"Nuovo Ricoglitore\".\nNel 1829 Bazzoni pubblic\u00f2 il suo nuovo romanzo \"Falco della Rupe o la Guerra di Musso\" che riscosse un notevole successo. Nel 1830 venne assegnato al \"Tribunale Criminale\" presieduto da Paride Zajotti, magistrato inflessibile nonch\u00e9 letterato, acerrimo nemico delle istanze risorgimentali in politica e delle novit\u00e0 stilistiche e concettuali introdotte dal romanzo storico.\nNel frattempo anche il suo primo romanzo, \"Il castello di Trezzo\" inizia a riscuotere un notevole successo di pubblico e di critica, facendo guadagnare al Bazzoni l'ingresso ai pi\u00f9 importanti salotti culturali milanesi, primo fra tutti quello del suo caro amico e poeta Andrea Maffei e di sua moglie Clara Carrara Spinelli. Il \"Salotto Maffei\" \u00e8 uno dei pi\u00f9 importanti centri culturali e artistici di Milano, e grazie alla sua ospitalit\u00e0 Bazzoni potr\u00e0 fare la conoscenza di molti intellettuali ed artisti, come Honor\u00e9 de Balzac, con il quale mantenne una amicizia epistolare, Tommaso Grossi, Massimo d'Azeglio e il pittore Francesco Hayez, che curer\u00e0 alcune stampe per le edizioni dei romanzi dello scrittore.\nIl 27 dicembre 1831 Bazzoni supera brillantemente gli esami per diventare magistrato, e si vedr\u00e0 costretto ad abbandonare Milano per motivi di servizio, trasferendosi prima a Gallarate e poi a Bergamo. \u00c8 questo suo esilio forzato dalla sua amata Milano a segnare un periodo molto sofferto non solo dal punto di vista personale ma anche artistico; quest'ultima fase discendente si materializza nella stesura del romanzo \"Celeste degli Spadari\", accolto molto freddamente dalla critica. In merito al romanzo, Giuseppe Rovani cos\u00ec descrive l'opera:\nTuttavia sia questa opera che la successiva raccolta di \"Racconti storici: Ingelinda o La Suora Benedettina; Il Bravo e la Dama (Scena Storica); Adelberta Boniprandi (Episodio della Storia Novarese); Macaruffo Venturiero o La Corte del Duca Filippo Maria Visconti; Il Bacio Fatale; Le Nozze al Castello (Scene feudali); Il Sotterraneo di Porta Nuova.\" del 1832 ebbero un grande successo di pubblico tanto da necessitare, quest'ultima, di una seconda edizione con l'aggiunta di nuove novelle. Durante la sua lontananza da Milano Bazzoni si dedic\u00f2 alla ricerca storica e all'attivit\u00e0 di traduzione.\nNel 1835 venne richiamato a Milano come attuario per il Tribunale Criminale. Nel 1839 d\u00e0 alla luce la seconda edizione dei \"Racconti storici\", alla fine dello stesso anno viene nominato segretario e protocollista per il Tribunale Commerciale. Nel 1840 verr\u00e0 nominato pretore aggiunto manifestando grandi qualit\u00e0 di mediatore fra le istanze di repressione del governo austriaco e quelle dei patrioti italiani, nella schiera dei quali si trovano molti dei suoi amici.\nNel 1843 Bazzoni si candid\u00f2 come Segretario per la \"Regia Accademia delle Belle Arti di Milano\". Sempre nello stesso anno Bazzoni compie un lungo viaggio in Austria.\nNel 1844 Bazzoni pubblica il saggio \"Da Napoli a Procida\", dove raccoglie le sue memorie di viaggio raccolte durante il suo soggiorno a Napoli compiuto cinque anni prima, e che avrebbero dovuto essere materiale per un'opera successiva dal \"Passeggiate in Italia\", con l'intento da parte dell'autore di svincolarsi dal suo ruolo di romanziere per vestire i panni di saggista.\nNel 1845 Bazzoni pubblic\u00f2 l'ultimo suo romanzo dal titolo \"Zaganella o la Pitocca del Cinquecento\" con il quale si confront\u00f2 con la sua conoscenza del dialetto fiorentino e dove si manifestano appieno le influenze del romanzo storico di Hugo.\nNel 1846 venne nominato protocollista per il Tribunale Civile di Milano e nel maggio del 1847 il governo del Regno Lombardo-Veneto lo nomin\u00f2 giudice sussidiario sempre del Tribunale Civile. Con l'avvento dei moti del 1848 Bazzoni sub\u00ec una profonda crisi di coscienza, se fino ad allora, infatti, si era dimostrato un solerte ufficiale leale al governo austriaco, da questo momento lo scrittore decise di aderire ai moti indipendentisti. Dopo l'avvento delle Cinque giornate di Milano, il Governo provvisorio guidato dal conte Gabrio Casati lo nomina Presidente della Commissione provvisoria penale. Tuttavia Bazzoni rifiuta l'incarico, ma accetta di collaborare con il governo provvisorio assumendo la carica di Consigliere del Tribunale Criminale.\nIl 15 aprile 1848 Bazzoni viene incaricato di far parte della commissione appositamente creata per decidere sulla sorte degli ufficiali della polizia al servizio del governo austriaco che erano stati arrestati durante i moti insurrezionali. Bazzoni guadagn\u00f2 a tal punto autorit\u00e0 nella questione che ebbe in seguito anche l'incarico di presiedere ai processi contro i tumulti scoppiati il 29 maggio 1848 all'indomani del plebiscito per l'annessione del Lombardo-Veneto al regno Sabaudo. Anche in questo frangente, grazie alla grande capacit\u00e0 di mediazione del Bazzoni e alla sua moderazione, tutti i processati vennero prosciolti, guadagnandosi cos\u00ec il plauso e la pubblica ammirazione di Carlo Cattaneo.\nDopo il rientro degli austriaci a Milano Bazzoni si rec\u00f2 a Genova, e in seguito in Francia per incontrare a Marsiglia e Parigi alcuni esuli italiani. Di ritorno a Milano non partecipa alla seconda fase della prima guerra di indipendenza e si rifiuta tuttavia di fuggire esule nel Regno di Savoia. Rimasto nella sua Milano ancora una volta in mano agli Austriaci, Bazzoni, viene reintegrato nelle sue mansioni nonostante la sua partecipazione ai moti del 1848. In questo stesso periodo stringe amicizia con Carlo Tenca.\nBazzoni muore a Milano per una polmonite fulminante il 9 ottobre 1850 lasciando incompiuti numerosi scritti, parte dei quali vengono pubblicati postumi nel 1906.\nNel 2009 per le Edizioni dell'Orso di Alessandria, esce a cura di Gabriele Federici, il diario di viaggio inedito \"Da Milano a Napoli\", interessante testo steso dallo scrittore nel 1839."}
{"id": "1886534", "revid": "3082", "url": "https://it.wikipedia.org/wiki?curid=1886534", "title": "Attuarii", "text": ""}
{"id": "1886536", "revid": "53508", "url": "https://it.wikipedia.org/wiki?curid=1886536", "title": "Civilt\u00e0 Nazca", "text": "La civilt\u00e0 Nazca fece la sua apparizione nell'epoca preincaica nella Provincia di Nazca (regione di Ica, Per\u00f9). \nSulle sponde del fiume Aja, fu edificata la capitale Cahuachi.\nLa civilt\u00e0 nacque nel I secolo d.C. e decadde nel VI secolo d.C.\nLa sua area di influenza spaziava dall'attuale provincia di Pisco al nord, fino alla regione di Arequipa al sud e dall'Oceano Pacifico all'ovest, fino alla regione di Ayacucho all'est.\nFino al VI secolo d.C. aumentarono i suoi contatti con la zona andina arrivando fino alle zone soprastanti Ayacucho. Questo contatto ebbe speciale importanza nella formazione della civilt\u00e0 Huari.\nLa cosa maggiormente impressionante di questa civilt\u00e0 \u00e8 la sua ceramica policroma, con figure di uomini, animali, piante, ecc. In molte di queste ceramiche, vengono rappresentati uomini mutilati, cosa che fa supporre che realizzassero sacrifici umani.\nL'arte della lavorazione dei metalli era inferiore a quella della civilt\u00e0 Chav\u00edn di Hu\u00e1ntar, ma possedevano comunque un proprio stile.\nL'arte tessile fu fiorente nella stessa epoca della Civilt\u00e0 Paracas.\nUna menzione speciale meritano le linee tracciate dai Nazca nella pianura di Nazca e in altri siti della costa del sud del Per\u00f9. Conosciuti come Linee di Nazca si trovano in una zona geografica con poche precipitazioni, che ha permesso a questi geoglifi di giungere pressoch\u00e9 intatti sino ai nostri giorni.\nQuesto dimostrerebbe anche la somma conoscenza della meteorologia dei Nazca.\nA circa 30 km dalla citt\u00e0 di Nazca si trova il cimitero di Chauchilla: una necropoli all'aria aperta nella quale, nonostante i saccheggi si possono ancora vedere mummie in perfetto stato di conservazione, resti tessili e di pregevole ceramica.\nOrigine e sviluppo.\nSi dice che la civilt\u00e0 Nazca ebbe la propria origine dalla civilt\u00e0 Paracas, ma non sembra essere vero. Il popolo Nazca svilupp\u00f2 maggiormente la ceramica rispetto all'arte tessile contrariamente ai Paracas. Inoltre sembra che i Nazca e i Paracas convissero per un certo periodo.\nLa civilt\u00e0 Nazca non ebbe un governo unificato, non essendo unificati geograficamente gli insediamenti che si sviluppavano attorno alle zone fertili; quindi nemmeno una vera e propria capitale.\nL'insediamento pi\u00f9 importante si trovava a Cahuachi, un insieme di piramidi di adobe, piattaforme e piazze. L\u00ec gli abitanti dei differenti gruppi si riunivano per celebrare feste cerimoniali.\nLa decadenza inizi\u00f2 attorno al 600 d.C. Si crede che il deserto avanz\u00f2 rapidamente verso gli insediamenti Nazca e che il centro religioso di Cahuachi perdette il potere.\nDurante la sua esistenza la civilt\u00e0 Nazca scambi\u00f2 prodotti con differenti culture, costruendo una rete di commercio tra Nazca, Warpa e altre citt\u00e0.\nContinuit\u00e0.\nSi afferma che i Nazca sono una continuit\u00e0 dei Paracas, in quanto entrambi avevano le medesime tradizioni ed usavano le stesse tecniche agricole; ambedue erano culture militari. I militari della cultura Nazca furono molto valorosi e occupavano un posto di prestigio nella piramide sociale.\nEconomia.\nCommercio.\nEbbero un sistema commerciale che soddisfaceva le necessit\u00e0 della popolazione. Con i Warpas scambiavano prodotti della montagna come patate e lana in cambio di pesce, cotone e forse la ceramica.\nAgricoltura.\nL'economia nazquense era basata sull'agricoltura intensiva: un esempio di come si potesse ovviare al problema delle terre aride della costa. Il geografo milanese Antonio Raimondi disse: \"Nel sottosuolo di Nazca esiste acqua sotterranea ma, trovandosi questa alla profondit\u00e0 di 4 o 5 metri, non pu\u00f2 servire per l'irrigazione dei terreni. Il fiume, normalmente ha acqua corrente solo per 40 giorni all'anno, per cui, per pi\u00f9 di 10 mesi, Nazca avrebbe carenza di acqua se non fosse per i lavori intrapresi dagli antichi Inca\" (riferendosi ai puquios esistenti nella zona).\nLe principali coltivazioni dei Nazca, furono: mais, fagioli, zucche, zapallo, yuca, arachidi, peperoncino, guayaba, l\u00facuma, pacay e cotone.\nConquiste tecnologiche.\nLa tecnologia si svilupp\u00f2 principalmente nell'ambito agricolo: poich\u00e9 il luogo \u00e8 molto arido, fu necessaria la costruzione di acquedotti, canali e pozzi per irrigare i campi. Gli antichi nazque\u00f1i costruirono acquedotti per poter avere acqua durante tutto l'arco dell'anno; opere che d'altra parte dovettero significare un grande sforzo fisico, organizzato e diretto tecnicamente da ingegneri idraulici. Questi acquedotti sono alimentati da sorgenti sulle alture circostanti la citt\u00e0 di Nazca, ma anche da infiltrazione delle acque sotterranee.\nUn esempio di questi acquedotti \u00e8 l'Acquedotto di Cantayo che si trova a pochi chilometri dalla citt\u00e0 di Nazca.\nCostruirono pi\u00f9 di 40 acquedotti, che potevano essere mantenuti e puliti da una serie di costruzioni chiamate \"ojos de agua\" (occhi d'acqua). Di questi, i pi\u00f9 importanti sono: Oca\u00f1a, Matara, Uchulla, Tejeje, Bisambra, Aja, Curve, Ll\u00edcuas, Soisonguito, Copara y la Achirana.\nIl metodo di costruzione di tali acquedotti consisteva nello scavo di vari pozzi ubicati a 20-50 metri l'uno dall'altro fino ad incontrare la falda acquifera. In seguito collegavano i pozzi con canali sotterranei. Questo sistema filtrava l'acqua del sottosuolo e lo trasportava verso le riserve d'acqua dalle quali venivano irrigati i campi delle valli.\nCostruirono anche cisterne per immagazzinare l'acqua.\nOrganizzazione sociale.\nL'organizzazione sociale dei Nazca non raggiunse la complessit\u00e0 politica degli stati andini, ma ebbe autorit\u00e0 centralizzate, costituite principalmente da sacerdoti. Questi avevano il potere di organizzare il lavoro comunitario e dirigere le complesse attivit\u00e0 cerimoniali.\nAl servizio di queste autorit\u00e0 si trovava una grande quantit\u00e0 di artigiani specializzati (ceramisti, tessitori, astrologi, musici, soldati) i quali abitavano in piccole citt\u00e0 e centri cerimoniali tra i quali si distacca il complesso di Cahuachi. Alla base della societ\u00e0 si trovavano gli agricoltori e i pescatori, i quali vivevano dispersi in vari punti del territorio. Gli agricoltori occupavano quasi al totalit\u00e0 delle valli in modo da poter sviluppare l'agricoltura con maggior spazio e sui terreni maggiormente fertili.\nOrganizzazione politica.\nNazca era divisa in valli dove vi erano insediamenti in condizioni estreme. Ogni insediamento aveva un'autorit\u00e0 propria nella persona di un sacerdote. La \u00e9lite viveva in edifici piramidali, in settori speciali le cui abitazioni erano fatte di adobe (mattoni) e muri coperti con uno strato di gesso o calce per chiudere le fessure.\nIl popolo risiedeva in villaggi o nelle periferie delle citt\u00e0. Le loro case erano costruite utilizzando tronchi di albero di carrube che costituivano le pareti.\nUsi e costumi.\nAlcuni usi e costumi della civilt\u00e0 Nazca:\nArte.\nI geoglifi.\nSono l'espressione artistica maggiormente conosciuta dei Nazca. Sono costituiti da enormi disegni tracciati sulla piana di Nazca che si trova a nord della citt\u00e0 cerimoniale di Cahuachi. Vi sono figure antropomorfe, zoomorfe e fitomorfe, oltre a linee geometriche rette di vari chilometri di lunghezza. Tutte sono state realizzate con una precisione che anche al giorno d'oggi impressiona per la conoscenza della geometria dimostrata. Sul significato dei geoglifi si sono interrogati numerosi studiosi. La tesi pi\u00f9 accredita \u00e8 che si trattasse di percorsi rituali.\nVedere \"Linee di Nazca\"\nCeramica.\nStudiata da Max Ulhe nel 1901, \u00e8 considerata una delle migliori realizzate nell'antico Per\u00f9.\nLa civilt\u00e0 Nazca si distinse per la qualit\u00e0 del vasellame, la complessit\u00e0 dei dipinti e la policromia dei motivi, con pezzi che hanno fino a 6-7 colori e 190 tinte differenti.\nLa forma pi\u00f9 tipica del vasellame \u00e8 la bottiglia con manico a ponte e due orifizi per versare il liquido; ma fabbricarono anche pentole sferiche, tazze e vasi di varia forma. La sua caratteristica principale era il cosiddetto \"Horror al vac\u00edo\u201d (paura del vuoto), ovvero i Nazca non lasciavano nessuno spazio incompleto di pittura o decorazione. In questi pezzi si raffiguravano elementi della vita quotidiana: fiori, frutta, uccelli, animali e insetti, personaggi mitologici o esseri che combinano tratti umani e animali.\nI motivi Nazca si dividono in tre categorie:\nMusica.\nLa musica \u00e8 stata un'arte che i Nazca hanno coltivato con grande talento e interesse, pi\u00f9 di molti altri popoli precolombiani: il loro talento \u00e8 confermato dalle loro scale cromatiche di flauti (ANTARA), studiate da importanti musicologi come:\nCharles Mead, Raoul D\u00b4Harcourth, Marguerite D\u00b4Harcourth (1925), Carlos Vega (1932-34), Mariano B\u00e9jar Pacheco (1935), Andr\u00e9 Sas (1938-39), Robert Stevenson (1959), Alberto Rossel Castro (196?), C\u00e9sar Bola\u00f1os (1980-1988), Joerg Haeberli (1979), Jones (1981), Am\u00e9rico Valencia (1982), Miguel Oblitas Bustamante (1984-2009), Arturo Ru\u00edz del Pozo (1992), Giuseppe Or\u00e9fici (1999) e Anna Gruszczy\u0144ska-Zi\u00f3\u0142kowska (2001).\nL'arte tessile.\nFu ereditata dai Paracas; consisteva nell'elaborazione di finissimi manti e tele, bench\u00e9 non abbiano mai raggiunto la stessa qualit\u00e0 e sontuosit\u00e0 dei loro predecessori. Per tessere utilizzavano cotone e lana di camelidi. I motivi erano gli stessi che utilizzavano nella ceramica.\nOreficeria.\nUtilizzavano l'oro e l'argento per fare maschere, orecchini, anelli da naso ed altri oggetti rituali e/o religiosi.\nTeste trofeo.\nQuesti riti ebbero la loro origine nelle culture Chav\u00edn e Paracas. Per costruire una testa trofeo, si toglieva il cervello dalla base del cranio; poi si cuciva la bocca o la si chiudeva con spine e si praticava un piccolo buco nella fronte, dove veniva fatta passare una corda al fine di appenderla. Si crede che le teste trofeo venissero realizzate per compiere riti propiziatori per la fertilit\u00e0 delle terre.\nLe teste trofeo appartenevano a soldati vinti di altre popolazioni e venivano indossate dai soldati vincitori.\nPrima che il guerriero le indossasse, il sacerdote della truppa toglieva il sangue dalla testa e poi si procedeva al rito di trofeizzazione spiegato precedentemente.\nCredenze.\nSi dice che i Nazca adorassero le montagne come divinit\u00e0, cos\u00ec come il mare, il cielo e la terra, il fuoco e l'acqua. Gran parte delle loro opere e costruzioni furono realizzate in onore di queste divinit\u00e0, con il fine ultimo di non soffrire carestie o altre possibili punizioni celesti."}
{"id": "1886537", "revid": "259573", "url": "https://it.wikipedia.org/wiki?curid=1886537", "title": "Civilt\u00e0 di Nazca", "text": ""}
{"id": "1886544", "revid": "120416087", "url": "https://it.wikipedia.org/wiki?curid=1886544", "title": "Tecadisk", "text": "Tecadisk \u00e8 il diciassettesimo album del cantante italiano Adriano Celentano.\nIl disco.\nIl disco \u00e8 uno dei pochi album cantati in inglese di Adriano Celentano. Il pezzo pi\u00f9 popolare \u00e8 \"When Love\", dedicato alla moglie Claudia Mori.\nIl brano \"Somebody Save Me\" \u00e8 una rielaborazione in chiave disco della melodia di Tequila dei The Champs."}
{"id": "1886558", "revid": "148782", "url": "https://it.wikipedia.org/wiki?curid=1886558", "title": "Malattie celtiche", "text": ""}
{"id": "1886559", "revid": "757396", "url": "https://it.wikipedia.org/wiki?curid=1886559", "title": "Hapoel Holon", "text": "LHapoel Holon \u00e8 una societ\u00e0 cestistica avente sede a Holon, in Israele. Fondata nel 1947, gioca nella Ligat ha'Al, massima serie del campionato israeliano.\nNel 2008 ha vinto il campionato per la prima volta, interrompendo l'incontrastata supremazia del Maccabi Tel Aviv vincendo la finale per 73-72.\nDisputa le partite interne nell'Holon City Arena, che ha una capacit\u00e0 di 5\u00a0500 spettatori.\nRoster 2021-2022.\n\"Aggiornato al 30 gennaio 2022.\""}
{"id": "1886562", "revid": "57797", "url": "https://it.wikipedia.org/wiki?curid=1886562", "title": "Wilhelm Maximilian Wundt", "text": ""}
{"id": "1886565", "revid": "767487", "url": "https://it.wikipedia.org/wiki?curid=1886565", "title": "Armando Ferroni", "text": "Carriera.\n futuro vincitore di uno scudetto col Verona, nel 1978 fece il suo debutto in Serie A con la Fiorentina, dove rimase per cinque stagioni raccogliendo 102 presenze; in questo periodo vanta anche due convocazioni con l' senza scendere in campo.\nNel 1984 viene ceduto all' dove disputa 105 presenze in quattro stagioni di massima serie, di cui l'ultima segnata dalla retrocessione in Serie B.\nNella stagione successiva dopo un mese viene ceduto al Genoa dove conclude la sua carriera nel 1993.\nIn carriera ha totalizzato complessivamente 265 presenze e 4 reti in Serie A e 24 presenze in Serie B.\nDopo il ritiro.\nRitiratosi, gestisce assieme all'ex compagno di squadra rossoblu Marco Nappi una scuola calcio, la A.S.D. Figenpa, con sede a Genova.\nDal 2015 entra a far parte dello staff del settore giovanile del Genoa in qualit\u00e0 di vice allenatore della formazione Under 15."}
{"id": "1886574", "revid": "729019", "url": "https://it.wikipedia.org/wiki?curid=1886574", "title": "Primani", "text": "I Primani erano una legione palatina dell'esercito romano del tardo impero.\nStoria.\nCombatterono nella battaglia di Strasburgo (357) contro gli Alemanni agli ordini del cesare Giuliano. Furono disposti al centro della seconda linea romana, con tre \"auxilia\" alla loro sinistra e altre tre, tra cui i \"Reges\" e i \"Batavi\", alla loro destra. Durante la battaglia, nella prima linea si apr\u00ec una breccia, attraverso la quale si riversarono un gran numero di Germani, caricando il centro della seconda linea romana, l\u00ec dove si trovavano i \"Primani\", i quali, per\u00f2, furono in grado di arrestare l'attacco nemico e di contrattaccare, mettendo in fuga quanti erano riusciti a sfondare.\nLa \"Notitia dignitatum\", un documento che descrive le cariche militari e civili dell'Impero romano intorno al 420 per la parte occidentale dell'impero e al 395 per quella orientale, attesta la presenza dei Primani iuniores sotto il comando del \"comes Britanniarum\", dunque nel \"comitatus\" del \"magister peditum\" delle Gallie, e quella dei \"Primani\" nell'esercito del secondo \"magister militum praesentalis\" d'Oriente."}
{"id": "1886575", "revid": "110157", "url": "https://it.wikipedia.org/wiki?curid=1886575", "title": "Campionato europeo di pallavolo femminile 1949", "text": "Il campionato europeo di pallavolo femminile 1949 si \u00e8 svolto dal 10 al 18 settembre 1949 a Praga, in Cecoslovacchia: al torneo hanno partecipato sette squadre nazionali europee e la vittoria finale \u00e8 andata per la prima volta all'.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nURSS(Primo titolo)\nSecondo posto.\nCecoslovacchia\nTerzo posto.\nPolonia"}
{"id": "1886581", "revid": "9316", "url": "https://it.wikipedia.org/wiki?curid=1886581", "title": "Gaby Mudingay", "text": ""}
{"id": "1886582", "revid": "7077", "url": "https://it.wikipedia.org/wiki?curid=1886582", "title": "Capitoli di Death Note", "text": "Questa \u00e8 la lista dei capitoli di \"Death Note\", manga ideato e scritto da Tsugumi \u014cba e disegnato da Takeshi Obata. La storia ruota attorno allo studente Light Yagami e alla sua decisione di usare un quaderno, chiamato \"Death Note\", che ha il potere di uccidere le persone il cui nome venga scritto su di esso, per liberare il mondo dal male.\nIl manga \u00e8 stato serializzato in Giappone nel settimanale della Sh\u016beisha \"Weekly Sh\u014dnen Jump\" a partire da dicembre 2003 fino a maggio 2006. La serie si \u00e8 conclusa con un totale di 108 capitoli, raccolti in dodici volumi \"tank\u014dbon\", pubblicati dal 2 aprile 2004 al 4 luglio 2006. La pubblicazione dei volumi ha avuto una periodicit\u00e0 irregolare, variando da bimestrale a trimestrale senza uno schema fisso.\nIn Italia i diritti del manga sono stati acquistati dalla Planet Manga, etichetta della Panini Comics, che ha pubblicato i dodici volumi di \"Death Note\" a cadenza bimestrale dal 19 ottobre 2006 al 18 settembre 2008. I volumi sono stati in seguito ristampati svariate volte. La casa editrice ha anche pubblicato una ristampa della serie in formato 13\u00d720, intitolata \"Death Note Gold\", ristampata anch'essa, in versione deluxe con sovraccoperta. Proprio la versione Gold ha generato delle proteste da parte dai lettori per via di una pagina mancante nel volume 8 e di errori e imperfezioni di traduzione. La casa editrice ha risposto alle critiche con un comunicato, in cui, pur scusandosi, ha dichiarato che non avrebbe sostituito le copie incriminate, limitandosi ad allegare la pagina mancante. L'8 novembre 2012 \u00e8 iniziata la pubblicazione di una ristampa a cadenza bimestrale intitolata \"Death Note: Black Edition\", terminata il 19 settembre 2013 con il sesto volume, che raccoglie in un unico albo due volumi del manga originale.\nIn seguito alla scelta del titolo per il terzo capitolo, \u014cba ha deciso che avrebbe usato una sola parola in giapponese per ogni episodio. Inoltre a partire dal capitolo quattro, l'autore ha ammesso di aver incominciato a \"divertirsi\" con i titoli, ed ha evitato di anticipare informazioni sulla trama tramite la scelta dei nomi dei capitoli.\nOltre ai volumi della serie regolare ne \u00e8 stato pubblicato anche un tredicesimo intitolato contenente il riassunto della storia, le schede dei personaggi e l'elenco delle strategie da loro utilizzate, la lista completa delle regole del Death Note, una doppia intervista agli autori Oba e Obata, un'intervista all'autore Oba sulle questioni irrisolte della storia, alcuni sketch comici con i protagonisti di \"Death Note\" e il \"one-shot\" con cui Oba e Obata hanno presentato per la prima volta il manga sulle pagine di \"Sh\u014dnen Jump\"."}
{"id": "1886584", "revid": "9316", "url": "https://it.wikipedia.org/wiki?curid=1886584", "title": "Miguel Britos", "text": ""}
{"id": "1886589", "revid": "287204", "url": "https://it.wikipedia.org/wiki?curid=1886589", "title": "Minaccia nel fango", "text": "Minaccia nel fango (\"How to Kill a Monster\") \u00e8 il quarantaseiesimo libro della collana horror per ragazzi \"Piccoli brividi\", scritta da R. L. Stine.\nTrama.\nLa storia comincia con il viaggio in automobile di Clark e Gretchen, fratellastri coetanei dodicenni (anche se Clark \u00e8 descritto da Gretchen molto pi\u00f9 basso di lei), diventati tali dopo il matrimonio del padre di lei con la madre di lui avvenuto nove anni prima, diretti alla casa dei nonni di Gretchen (che vivono in una grossa villa in mezzo ad una palude) dove resteranno finch\u00e9 i loro genitori sono ad Atlanta.\nArrivati dai nonni, di nome Eddie e Rose, Gretchen e Clark notano che c'\u00e8 qualcosa di strano: i due continuano misteriosamente a portare una gran quantit\u00e0 di cibo al terzo piano. I due ragazzi decidono allora di indagare, e scoprono che i nonni hanno rinchiuso un mostro in una stanza. Spaventati, corrono dai nonni, ma scoprono con orrore che non ci sono: sono andati in citt\u00e0 a cercare aiuto, e li hanno chiusi dentro per proteggerli \"dalle cose nella palude\". Gli hanno anche lasciato due lettere, con le istruzioni sul da farsi; Gretchen e Clark aprono la prima, in cui i nonni gli raccomandano di non liberare il mostro, ma per quello \u00e8 ormai troppo tardi...I ragazzi cercano dunque in tutti i modi di uccidere il mostro: facendolo cadere, avvelenandolo... ma nulla funziona. Alla fine, il mostro li intrappola in cucina, e mentre questi sono inermi, lecca un braccio di Gretchen. Ma subito sgrana gli occhi e... parla. Chiede a Gretchen se \u00e8 umana, e dopo la sua conferma grida di disperazione, affermando di essere allergico agli umani, e si schianta a terra morto.\nI ragazzi riescono quindi a scappare di casa; presi dalla fretta, si allontanano il pi\u00f9 rapidamente possibile, correndo in mezzo alla palude. Quando ormai si sta facendo notte, si ricordano della seconda lettera e decidono di leggerla. All'interno, i nonni gli raccomandavano, se mai fossero riusciti a scappare, di restare sulla strada: i compagni del mostro, infatti, vivono nella palude, e non sono felici della sparizione del compagno... Gretchen e Clark sentono dei rumori attorno a loro, e capiscono di essere caduti dritti in trappola.\nRiusciranno i ragazzi a scappare e a uccidere gli altri mostri?\nEpisodio TV.\nNell'episodio televisivo, chiamato a differenza del libro \"Come eliminare un mostro\" (e quindi fedele al titolo originale), Clark e Gretchen sono appena diventati fratellastri per il recentissimo matrimonio del padre di lei con la madre di lui. Le et\u00e0 dei ragazzi, diversamente dal racconto, non vengono mai citate anche se la ragazza \u00e8 molto pi\u00f9 alta del fratellastro; potrebbero per\u00f2 essere comunque coetanei, come nel racconto, appartenendo alla fascia di et\u00e0 in cui, molto spesso, le femmine sono pi\u00f9 alte e sviluppate dei maschi; la notevole differenza di statura \u00e8 comunque descritta nel racconto. I due vengono inviati dai nonni di lei, che gestiscono una sorta di locanda, specializzata nel cucinare il \"gumbo\" (una zuppa di carne molto piccante), nel mezzo della palude, proprio perch\u00e9 i genitori sono in viaggio di nozze e, forse, anche per farli familiarizzare, visto che sembrano conoscersi appena. I due, specialmente Clark, non sono molto contenti della nuova realt\u00e0 familiare e continuano a bisticciare, punzecchiarsi e farsi dispetti. La lotta contro il mostro, affrontata assieme, con reciproci salvataggi, fa nascere tra i due ragazzi solidariet\u00e0, collaborazione e amicizia, tanto che alla fine, Clark si rivolge a Gretchen chiamandola \"sorellina\" e lei gli risponde chiamandolo \"fratellino\" ed ammettono di formare, insieme, una squadra vincente. A questo punto la sorpresa finale. Altre differenze rispetto al racconto: nell'episodio TV manca Charley, il cane dei due ragazzi; Clark \u00e8 molto meno fifone che nel racconto, tanto che, dopo aver aiutato Gretchen a salire sullo scivolo del carbone (la scena si svolge in cantina e non in cucina), infila la mano nelle fauci del mostro (che nell'episodio TV non parla), in un estremo tentativo di fermarlo, e questo muore, esplodendo e ricoprendo i ragazzi di fluidi appiccicosi variamente colorati; il fatto che il mostro potesse essere allergico \u00e8 una congettura dei due; infine c'\u00e8 una sola lettera dei nonni, con un post scriptum non letto sul retro."}
{"id": "1886601", "revid": "125890734", "url": "https://it.wikipedia.org/wiki?curid=1886601", "title": "King Features Syndicate", "text": "Il King Features Syndicate \u00e8 una societ\u00e0 statunitense di syndication appartenente alla Hearst Corporation, distributrice di strisce a fumetti, colonne editoriali, rompicapo e giochi a oltre cinquemila quotidiani in tutto il mondo.\nStoria.\nIl King Features fu fondato da William Randolph Hearst nel 1915, sotto la direzione di Moses Koenigsberg, che scrisse la storia autobiografica della compagnia, \"King News\" (1941). Fino alla seconda guerra mondiale il King Features domin\u00f2 il mercato del fumetto americano in concorrenza con il Tribune-News Syndacate di Patterson. Con la differenza che il King Features vendeva i diritti delle sue storie anche in Europa. In Italia, ad esempio, forniva al \"Corriere dei Piccoli\" personaggi umoristici come \"Bib\u00ec e Bib\u00f2\", \"Fortunello\", \"Arcibaldo e Petronilla\", \"Mio Mao\"; mentre a \"L'Avventuroso\" forniva le avventure di \"Flash Gordon\", \"Uomo mascherato\", \"Radio Pattuglia\", \"Agente segreto X-9\", \"Jim della giungla\" e le strisce giornaliere di \"Mandrake\"; a \"L'Audace\" vendeva \"Brick Bradford\", \"Audax\" e le domenicali di \"Mandrake\". Hearst pose particolare attenzione alla strisce a fumetti, anche negli ultimi anni della sua vita, come testimoniano le lettere scritte tra il 1945 e il 1946.\nSylvan Byck divenne capo editore delle strisce negli anni cinquanta e lo rimase per diversi decenni, fino al 1978, anno in cui il fumettista Bill Yates si ritrov\u00f2 a ricoprire il ruolo di editore delle strip. Yates, che aveva gi\u00e0 lavorato per altri editori, come Dell Publishing, si dimise all'inizio degli anni novanta, per poter dedicarsi ai suoi lavori artistici. Nel 1988, Yates fu rimpiazzato da Jay Kennedy, autore di \"The Official Underground &amp; Newave Comix Price Guide\". Il 15 marzo 2007, Kennedy lasci\u00f2 l'impiego, che venne affidato a Brendan Burford.\nByck, durante la sua gestione, afferm\u00f2 che la King Features riceveva pi\u00f9 di mille nuove proposte di strisce a fumetti, ma si imponevano di sceglierne soltanto una all'anno. Diede inoltre dei consigli per scrivere strisce sarebbero potute essere accettate: disse di concentrarsi sul personaggio principale e di evitare \"temi troppo delicati\".\nL'unica striscia davvero di successo distribuita nel dopoguerra dal King Features fu Beetle Bailey.\nFumetti.\nLe strisce vengono spesso ristampate dalla King Features in particolari volumi. Nel 1967, l'azienda tent\u00f2 di dar vita ad una propria linea di fumetti, creando l'etichetta \"King Comics\". La linea dur\u00f2 un anno e mezzo, dall'agosto 1966 al dicembre 1967. Quando l'etichetta smise di pubblicare materiale, i personaggi vennero ripresi da altre case editrici, come Gold Key Comics, Harvey Comics e Charlton Comics.\nOltre al vasto merchandising e alle licenze di icone come Betty Boop e Braccio di Ferro, la King Features ha sfruttato il medium televisivo, producendo diverse serie televisive (\"Kukla, Fran and Ollie\", \"Mr. Bill\" e \"Mr. Magoo\"), sculture, oggetti d'arte e mostre.\nCon l'aumento del costo della carta e il ridimensionamento di molti giornali, il settore delle strisce divenne pi\u00f9 competitivo e, nel 2002, i rappresentanti della King dovettero scegliere personalmente pi\u00f9 di 1500 quotidiani americani. La King stava ricevendo pi\u00f9 di seimila proposte per nuove strisce a fumetti, accettandone comunque non pi\u00f9 di tre all'anno.\nIl solo autore italiano ad essere pubblicato da King Features \u00e8 il fumettista Piero Tonin, su testi dello scrittore newyorkese Gene Schwimmer.\nKing's DailyINK online.\nContrariamente ad altre aziende, la King Features ha espanso i propri mezzi di diffusione, iniziando a pubblicare le strisce fumettistiche sui cellulari. Nel 2006, lanci\u00f2 il servizio online \"DailyINK\", che, al prezz\u00f2 annuale di 15 $, inviava per e-mail, pi\u00f9 di settanta strisce del passato (come l\"'Uomo Mascherato\", \"Flash Gordon\", \"The Yellow Kid\" e \"Krazy Kat\") e di oggi."}
{"id": "1886602", "revid": "729019", "url": "https://it.wikipedia.org/wiki?curid=1886602", "title": "Stazione di Letojanni", "text": "La stazione di Letojanni \u00e8 una stazione ferroviaria posta al km 293+419 della linea ferroviaria Messina-Siracusa.\n\u00c8 disposta parallelamente alla Strada statale 114 Orientale Sicula e serve l'abitato del comune omonimo.\nStoria.\n. La stazione venne costruita tra la strada statale 114, che costeggia l'abitato, e la stretta fila di case ed edifici del comune disposti parallelamente alla linea di costa, quasi a ridosso della spiaggia. A causa di tale disposizione si dovettero costruire ben due passaggi a livello tra la statale e il centro abitato.\nStrutture e impianti.\nLa stazione \u00e8 posta quasi a met\u00e0 percorso tra Messina e Catania, sul tratto a semplice binario dell'importante collegamento ferroviario isolano, a nord della Stazione di Taormina-Giardini.\nL'edificio di stazione \u00e8 di tipo classico ad una elevazione con tetto a tegole con attiguo chioschetto dei servizi. Non \u00e8 munita di pensiline n\u00e9 di sottopassaggi.\nIl fascio binari comprende complessivamente tre binari di cui 2 per servizio viaggiatori. Esiste anche un binario tronco per carico e scarico posto a nord-est del fabbricato; \u00e8 dotata di ponte a bilico da 30 t.\nVi fermano i treni viaggiatori regionali; un tempo poco importante dal punto di vista del traffico viaggiatori dagli inizi degli anni ottanta ha visto un progressivo aumento del traffico nel \"periodo balneare\". Poco importante invece \u00e8 sempre stato il movimento merci.\nServizi.\nLa stazione \u00e8 dotata:"}
{"id": "1886605", "revid": "767487", "url": "https://it.wikipedia.org/wiki?curid=1886605", "title": "Il risveglio del male", "text": "Il risveglio del male (\"Death Bed\") \u00e8 un film del 2002 diretto da Danny Draven ed uscito nella sale cinematografiche italiane il 21 luglio 2004.\nL'home video \u00e8 stata distribuita con il titolo Death Bed - Il risveglio del male.\nTrama.\nL'avvenente disegnatrice di libri per bambini Karen (Tanya Dempsey) ed il fotografo Jerry (Brave Matthews), si trasferiscono nella loro nuova abitazione nei pressi di Hollywood. Durante i lavori per ristrutturare una stanza, i due ragazzi scoprono una stanza nel sottotetto del loro appartamento. Da quando cominciano a dormire in quella camera sotto quel letto, strane allucinazioni, visioni e presenze vengono a risvegliarsi. Karen e Jerry, iniziano ad indagare e la verit\u00e0 che porteranno alla luce sar\u00e0 sconvolgente."}
{"id": "1886611", "revid": "301156", "url": "https://it.wikipedia.org/wiki?curid=1886611", "title": "Fulvio Wetzl", "text": "Biografia.\nI primi anni.\nFulvio Wetzl, dopo aver seguito studi universitari di Architettura alla Sapienza di Roma, aver frequentato la scuola di cinema Giovent\u00f9 italiana di Roma per direttori della fotografia, e aver attivato numerose associazioni cineclubbistiche romane (curatore della programmazione del Cineclub Tevere di via Pompeo Magno, fondatore e direttore dal 1977 al 1979 de L'Officina Filmclub di via Benaco, socio fondatore del cineclub Montesacro Alto di via Emilio Praga nel 1976 , il Piccolo OFF-cine nel Cinema dei Piccoli di villa Borghese nel 1978), gira due cortometraggi \"L'amore \u00e8 un salto di qualit\u00e0\" (1977) con Daniele Formica e Cristina Ruiz e \"Guardarsi nello specchio degli altri\" (1978) con Donatella Massimilla, quest'ultimo premio Filmmaker a Milano nel 1982.\nLa produzione Nuova Dimensione.\nNel 1983 rileva la societ\u00e0 Nuova Dimensione e con questa societ\u00e0, coadiuvato dalla produttrice Gabriella Rebeggiani, produce il suo primo lungometraggio \"Rorret\", in associazione produttiva con Raiuno, la cui sezione cinema era allora presieduta da Carlo Fuscagni. Il film, un horror anomalo, in cui pi\u00f9 che cercare di terrorizzare gli spettatori, si cercano di analizzare i meccanismi della paura stessa, viene presentato al Forum del Festival di Berlino 1988 e in quell'occasione venduto alla New Yorker Films di Dan Talbot, che l'anno successivo lo far\u00e0 uscire sul mercato americano. Il film partecipa ad altri festival come i Rencontres du Cin\u00e9ma Italien di Annecy (Annecy cin\u00e9ma italien, dove vince il premio CICAE), Il Festival di Villerupt, il Cairo Film Festival, il I Festival del cinema Italiano di Roma, il Sulmona Film Festival, il Salerno Film festival (dove vince il Premio per la migliore opera prima e il Premio per la migliore interpretazione maschile a Lou Castel), tutti nel 1988. L'anno successivo Wetzl sempre con Gabriella Rebeggiani, produce \"Novecento secondi\" di Teo De Luigi, docudrama prodotto dalla Regione Emilia-Romagna, con Stefano Bicocchi (in arte Vito) e Raffaella Baracchi (miss Italia 1983). Sempre nel 1989 produce anche \"La sposa di San Paolo\" di Gabriella Rosaleva, da una storia della scrittrice leccese Rina Durante, \"Viaggio a Galatina\" (sulla scorta degli scritti di Ernesto De Martino in \"Sud e mag\u00eca\"), che narra le vicende, ambientate nel seicento, di una tarantolata e del suo viaggio per liberarsi degli effetti del morso della tarantola, \"danzando tre giorni e tre notti\" davanti al pozzo dell'acqua miracolosa a Galatina. Il film, interpretato da Francesca Prandi e Lou Castel, rappresenta l'Italia in concorso al festival di Locarno 1989.\nNel 1992 la Nuova Dimensione produce, in associazione con la Filmalpha di Mario Gallo e Enzo Giulioli, e la International Forum di Lampo Calenda, il secondo lungometraggio di Wetzl, \"Quattro figli unici\", la cui sceneggiatura era stata segnalata al Premio Solinas nel 1989, commedia agrodolce sugli effetti stranianti delle nuove tecnologie su una anomala famiglia allargata, che sar\u00e0 presentato a vari festival internazionali come il Festival di Venezia (sezione Panorama Italiano - 1992) e tra gli altri, ai Rencontres du Cin\u00e9ma italien di Annecy (Annecy cin\u00e9ma italien, premio del pubblico e Menzione speciale della giuria - 1992). Il film, girato nella seconda parte in Veneto (Padova, Vicenza, Stra), ha come aiuto regista Erwin Wetzl, padre del regista, che produsse con la \"Webi\" societ\u00e0 di produzione di Erwin e Antonio Bido, proprio alcuni film di Bido (\"Il gatto dagli occhi di giada\", \"Solamente nero\"). Erwin Wetzl prender\u00e0 parte come aiuto regista anche al successivo film del figlio \"Prima la musica, poi le parole\".\nGli anni novanta, in Toscana.\nDopo qualche anno (1994) Wetzl vince il concorso di sceneggiatura indetto dallo Stato, con \"Prima la musica, poi le parole\", che nel 1998 diventer\u00e0 un film, prodotto da Grazia Volpi (la storica produttrice dei fratelli Taviani), Claudio Grassetti, Francesco Torelli. Il film presentato in concorso o in rassegna in 35 festival internazionali (tra cui Giffoni Film Festival 1999, in concorso; Cairo Film festival, Shanghai Film festival, Nice - New Italian Cinema Events a New York, San Francisco, Rabat, Tangeri, Mosca, Amsterdam; Castellinaria di Bellinzona - dove vince il Castello d'argento e il premio Charlie Chaplin d'oro; Annecy, Villerupt, Siena, Messina, Pescara, Toronto IFF, San Diego FF, ecc. ecc.), vincendo sette premi, racconta la storia di un bambino di otto anni, trovato sperduto nelle campagne toscane, che parla un italiano incomprensibile. Si scoprir\u00e0 che \u00e8 il frutto di un atroce esperimento linguistico di un glottologo impazzito.\nOltre al cinema realizzato, Wetzl, negli anni 90, trasferitosi in Toscana, fonda e dirige per cinque edizioni il festival Arezzo, cittadella del Cinema Indipendente, il festival Misericordia, c'\u00e8 Benigni! a Castiglion Fiorentino, da cui scaturisce la biografia \"Benigni Roberto, di Luigi fu Remigio\" uscita nel 1996 edita da Leonardo Arte Mondadori e scrive il suo primo romanzo, edito da Excogita, \"Ci troviamo a Timi\u015foara\" (2001).\nI documentari politici con la Fondazione Cinema nel Presente.\nNei primi anni 2000 Fulvio Wetzl viene a far parte dell'Associazione Onlus Cinema nel presente composta da 30 registi italiani, capitanati da Francesco Maselli e il produttore Mauro Berardi, tra cui Mario Monicelli, Ettore Scola, Franco Giraldi, Gillo Pontecorvo, Ricky Tognazzi, Wilma Labate, che produrr\u00e0 in un breve volgere di anni 13 documentari, tra collettivi ed individuali ((\"Un altro mondo \u00e8 possibile\" titolo originale: \"Un mondo diverso \u00e8 possibile\"), \"Genova per noi\", \"Porto Alegre\", \"Sem Terra\" di Pasquale Scimeca, \"Carlo Giuliani, ragazzo\" di Francesca Comencini, \"Faces - Facce\" e \"Fame di diritti\" di Wetzl e Francesco Tanzi, \"La primavera del 2002\", \"Lettere dalla Palestina\", \"Il cielo sopra Bagdad\" di Pasquale Scialotti e Mario Balsamo, \"Firenze, il nostro domani\", \"Le donne di San Giuliano\" di Salvatore Maira). \nContemporaneamente \u00e8 docente di regia alla scuola Anna Magnani di Prato, con cui realizza insieme agli allievi i cortometraggi collettivi \"Totale assenza di segnale\", \"L'et\u00e0 facile\", \"Binario 5, ore 11\", \"Rapide fughe\". Sempre prodotto dalla scuola Anna Magnani e dal teatro Metastasio di Prato, nel 2002 Wetzl realizza \"Aida delle marionette\" , un mediometraggio sullo spettacolo \"Aida\" messo in scena dalla pi\u00f9 importante compagnia italiana di marionettisti, la Carlo Colla &amp; Figli, al Metastasio, con l'uso di 250 marionette. Nel 2003 vince alla prima edizione del Busto Arsizio Film Festival, il Premio Bianchi Cuscinetti, come migliore sceneggiatura innovativa, con \"Ognuno ha un sogno\".\nTra Napoli, la Basilicata, Bologna, La Spezia: la VAWE e la W&amp;B. I documentari d'arte.\nNel 2003, trasferitosi a Napoli, cura per tre anni la regia della soap opera \"Un posto al sole\". Conosce l'attrice Valeria Vaiano con cui d\u00e0 vita alla societ\u00e0 \"Vave\", e con cui produrr\u00e0 in sei anni svariati film, mediometraggi e lungometraggi, tra cui \"Non voltarmi le spalle\" (2006), \"Mineurs\" (2007), \"Libera nos a malo\" (2008) e \"Vultour, le tracce del sacro - Territorio ed identit\u00e0\" (2008) .\nSi \u00e8 trasferito a Bologna dal 2010 e con la sua nuova casa di produzione W&amp;B ha realizzato il film lungometraggio documentario \"Prima la trama, poi il fondo\" , con la co-regia di Laura Bagnoli, figlia del grande illustratore Enrico Bagnoli, incentrato sulla pittrice milanese di origine austriaca Renata Pfeiffer. \nNel 2015 realizza, in coreg\u00eca con Laura Bagnoli e Danny Biancardi, il lungometraggio documentario \"Rubando bellezza\", sull'universo poetico della famiglia Bertolucci, partendo da Attilio Bertolucci ai due figli registi, Bernardo e Giuseppe Bertolucci. Il docufilm \u00e8 stato insignito della Menzione Speciale ai Nastri d'argento Documentari .\nNel 2016 si trasferisce a La Spezia dove inizia una proficua collaborazione con il Centro d'Arte Moderna e Contemporanea, realizzando il mediometraggio \"Dal disegno al segno\", e, in collaborazione con il Conservatorio Giacomo Puccini, il documentario \"Prima il segno, poi il suono\". Seguono \"Tourcato\", artfilm sull'artista italiano Giulio Turcato (2017), \"Walter Valentini - la geometria, le fratture\", film-intervista con l'artista marchigiano (2017). \nNel 2018 realizza il nuovo artfilm \"A matita? Omar Galliani\", sull'artista reggiano Omar Galliani.\nSempre nel 2018 inizia la collaborazione con il Conservatorio Giacomo Puccini della Spezia dove tiene il corso teorico-pratico di musica nel cinema Musica&amp;Cinema, giunto al secondo anno.\nNel 2020 realizza un nuovo artfilm\u00a0\"Per Elisa Corsini scultrice\",\u00a0sull'artista spezzina e \"Small Size - Piccoli formati\"\u00a0un progetto partito da Andrea Nicoli che vede partecipi Il Conservatorio e il CAMeC, in un nuovo connubio musicale e artistico.\u00a0\nRiconoscimenti.\n\"Guardarsi nello specchio degli altri\"\n\"Rorret\"\n\"Quattro figli unici\"\n\"Prima la musica, poi le parole\"\n\"Rubando Bellezza\"\n\"Ognuno ha un sogno\"\n\"Spezia &amp; Girasoli\""}
{"id": "1886622", "revid": "110157", "url": "https://it.wikipedia.org/wiki?curid=1886622", "title": "Chiesa di San Martino Vescovo (Ascoli Piceno)", "text": "La chiesa di San Martino, vescovo di Tours, della citt\u00e0 di Ascoli Piceno era una chiesa che si trovava in Piazza Roma e che \u00e8 stata demolita nel 1865.\nFu la decima chiesa della citt\u00e0 per importanza ai tempi della Chiesa Ascolana fondata con autorit\u00e0 apostolica da San Marcello papa ed ebbe un preposto ed un chiericato.\nStoria e descrizione.\nLa costruzione risale all'XI o XII secolo, come testimonia il gusto architettonico dell'abside e del fianco destro della chiesa. Durante i secoli che seguirono fu pi\u00f9 volte restaurata. Le finestre di stile gotico che si aprono sul fianco sinistro e la delicata manifattura della porta principale confermano interventi conservativi avvenuti intorno al XVI secolo. La torre che affianca la fabbrica, eretta contemporaneamente alla chiesa, sub\u00ec il rifacimento del pinnacolo.\nAl suo interno ospit\u00f2, in passato, un altare disegnato da Giulio Cantalamessa e alcune statue di Emidio Paci che disegn\u00f2 anche un nuovo altare. La costruzione, dopo essere stata sconsacrata, ha ospitato anche la bottega di un fabbro."}
{"id": "1886644", "revid": "767487", "url": "https://it.wikipedia.org/wiki?curid=1886644", "title": "Colibacillosi", "text": "La colibacillosi \u00e8 una patologia provocata dal batterio \"Escherichia coli\".\nPu\u00f2 colpire sia l'uomo sia altri animali.\nMedicina veterinaria.\nL'infezione da \"Escherichia coli\" pu\u00f2 colpire diverse specie animali; tra queste le pi\u00f9 interessate e le pi\u00f9 importanti da un punto di vista economico-zootecnico sono:\nDa un punto di vista antigenico \u00e8 da notare che nei ceppi di E. coli di interesse veterinario sono frequenti gli antigeni fimbriali F4 e F5 (conosciuti anche come K88 e K99), codificati da plasmidi e che conferiscono un maggior grado di virulenza ai ceppi che ne sono provvisti."}
{"id": "1886645", "revid": "17651740", "url": "https://it.wikipedia.org/wiki?curid=1886645", "title": "235 d.C.", "text": ""}
{"id": "1886648", "revid": "287204", "url": "https://it.wikipedia.org/wiki?curid=1886648", "title": "Stemma della Finlandia", "text": "Lo stemma della Finlandia raffigura un leone coronato color oro, su sfondo rosso, che calpesta una spada e ne tiene un'altra nella mano destra.\nSullo sfondo rosso, distribuite in modo irregolare, sono presenti nove rose color argento.\nStoria.\nGustavo I di Svezia, nel 1556, concesse al figlio, Giovanni III di Svezia, il titolo di duca della Finlandia.\nI territori della Finlandia proposero come stemma del ducato l'attuale stemma che venne approvato probabilmente nel 1557.\nCon l'indipendenza della Finlandia dopo la caduta dell'Impero Russo, nel 1917, lo scudo divenne lo stemma nazionale."}
{"id": "1886651", "revid": "289247", "url": "https://it.wikipedia.org/wiki?curid=1886651", "title": "Lingue aborigene", "text": ""}
{"id": "1886653", "revid": "289247", "url": "https://it.wikipedia.org/wiki?curid=1886653", "title": "Lingua aborigena", "text": ""}
{"id": "1886655", "revid": "767487", "url": "https://it.wikipedia.org/wiki?curid=1886655", "title": "Lionel Loueke", "text": "Nato in Benin, Lionel studia musica prima a Parigi poi negli Stati Uniti, a Boston, al Berklee College of Music e al Thelonious Monk Institute of Jazz di Los Angeles. \u00c8 proprio nel periodo degli studi al Monk Institute che viene notato da Terence Blanchard che, dopo il diploma, lo prende nel suo sestetto.\nLoueke partecipa ai primi due album di Blanchard anche come compositore.\nAttualmente \u00e8 membro della Herbie Hancock touring band.\nLionel Loueke ha suonato e registrato con artisti quali Kenwood Dennard, George Garzone, Bob Hurst, Alphonso Johnson, Ang\u00e9lique Kidjo, Terence Blanchard, Herbie Hancock, Dianne Reeves, Cassandra Wilson, Wayne Shorter, Jeff 'Tain' Watts, Charlie Haden, Richard Bona, Nathan East, Vinnie Colaiuta, Marcus Miller, Sting, Brian Blade, John Patitucci, Terri Lyne Carrington, Kenny Garrett, Roy Hargrove, Santana, Dennis Chambers e Gretchen Parlato.\nI membri della sua band sono gli stessi da quando andava al conservatorio di Brooklyn: Massimo Biolcati al basso e l'Ucraino Feranc Nemeth alla batteria."}
{"id": "1886660", "revid": "17651891", "url": "https://it.wikipedia.org/wiki?curid=1886660", "title": "Battaglia di al-Q\u0101disiyyah", "text": ""}
{"id": "1886661", "revid": "154326", "url": "https://it.wikipedia.org/wiki?curid=1886661", "title": "Onelio Volpini", "text": ""}
{"id": "1886665", "revid": "339392", "url": "https://it.wikipedia.org/wiki?curid=1886665", "title": "Elisabetta Wittelsbach (1876-1965)", "text": ""}
{"id": "1886671", "revid": "289247", "url": "https://it.wikipedia.org/wiki?curid=1886671", "title": "Scooby doo", "text": ""}
{"id": "1886675", "revid": "226458", "url": "https://it.wikipedia.org/wiki?curid=1886675", "title": "Deva Raya II", "text": "Deva Raya II (1424-1446) fu un imperatore dell'Impero Vijayanagara appartenente alla Dinastia Sangama. Forse il pi\u00f9 grande fra gli imperatori della dinastia Sangama, patrocin\u00f2 alcuni dei pi\u00f9 famosi poeti Telugu e Kannada del tempo. Poeti quali Lakkana Dandesa, Chamarasa, Jakkanarya e Kumara Vyasa furono i pi\u00f9 famosi. Lo stesso imperatore fu uno studioso e scrisse il \"Sobagina Sone\" in kannada e \"Mahanataka Sudhanidhi\" in sanscrito. \nL'Impero.\nDeva Raya II succedette a suo padre Vira Vijaya Bukka Raya dopo il suo breve regno durato due anni come monarca dell'Impero Vijayanagara. A differenza di suo padre, Deva Raya II fu un monarca efficace e di successo. Durante il suo regno, Deva Raya II prevalse nella conquista di Kondavidu nel 1432, respinse le invasioni di Ahmad Shah I del sultanato di Bahmani mantenendo il forte di Mudgal nel 1436, ma perse alcune aree nel \"doab\" (terra fra due fiumi) di Raichur nel 1443, sconfisse i Gajapati di Orissa per ben tre volte nel 1427, 1436 e 1441, restaur\u00f2 il Regno di Reddi di Rajamahendri, lott\u00f2 contro il sultano Ala-ud-Din, e continu\u00f2 poi nel Kerala dove sconfisse il principe di Quilon, nonch\u00e9 altri notabili. Invase Lanka e ottenne da questi ricchi tributi. Il sovrano di Calicut e persino di Burna a Pegu e Tanasserim divennero tributari (stando alle informazioni ottenute dagli scritti di Nuniz). \nAbdul Razzak, l'ambasciatore persiano che vist\u00f2 l'India meridionale nel 1443 scrisse che Deva Raya II estese l'Impero Vijayanagara da Orissa a Malabar. Ma la questione con il sultanato di Bahmani non era ancora stata risolta e i due regni continuarono ad essere ostili gli uni agli altri in tutta l'epoca di Deva Raya II. Gli invasori Bahmani non ottennero successo e, infine, il monarca Ahmad Shah I fu costretto a spostare la sua capitale a Bidar, durante la sua invasione dell'impero nel 1426. \nEntro la fine del suo regno, Deva Raya II era riuscito a conquistare tutta l'India meridionale, nonch\u00e9 a gettare le basi per un'epoca d'oro di prosperit\u00e0. Fu durante questo periodo che l'esploratore Niccol\u00f2 Da Conti e il cronista persiano Abdur Razzak raggiunsero e descrissero questa regione. Razzak afferm\u00f2 che \"l'orecchio non era mai stato informato del fatto che esistesse nulla di uguale a Vijayanagara nel mondo\" e \"l'occhio non avesse mai visto un luogo come quest\" (i due esploratori segnalarono che Deva Raya II possedesse un harem di grandi dimensioni in cui 4.000 regine lo seguivano ovunque esso si recasse). \nA Deva Raya II succedette Mallikarjuna Raya. "}
{"id": "1886680", "revid": "17652125", "url": "https://it.wikipedia.org/wiki?curid=1886680", "title": "Posonio", "text": ""}
{"id": "1886691", "revid": "767487", "url": "https://it.wikipedia.org/wiki?curid=1886691", "title": "L'uomo dalla cravatta di cuoio", "text": "L'uomo dalla cravatta di cuoio (\"Coogan's Bluff\") \u00e8 un film del 1968 diretto da Don Siegel.\nTrama.\nArizona: il vicesceriffo Coogan \u00e8 mal sopportato dal suo superiore per i suoi metodi spicci, per il suo temperamento indisciplinato, l'attitudine ad agire da solo e per i maltrattamenti che \u00e8 solito infliggere ai prigionieri sotto la sua custodia; per questi motivi gli viene comandata una missione \"scomoda\", ossia recarsi a New York per l'estradizione di un detenuto che gli dovr\u00e0 essere consegnato dal carcere e successivamente ricondotto in Arizona.\nAppena arrivato in citt\u00e0 si scontra immediatamente con il Tenente McElroy il quale gli comunica che il prigioniero Ringerman si trova in infermeria a seguito di un \"viaggio\" con l'LSD ed \u00e8 necessario attendere il suo ritorno in prigione per permettere alla Corte Suprema di autorizzarne l'estradizione. La fretta ed i modi sbrigativi del Vicesceriffo urtano l'esperto Tenente che, evidentemente abituato alle burocrazie processuali, si rifiuta di aiutarlo e gli suggerisce di aspettare in un albergo la sua chiamata.\nCoogan, dopo una notte passata in albergo, decide di agire secondo la sua indole e con uno stratagemma riesce a farsi consegnare il prigioniero ma questi, tramite la sua amica Linny Raven, presente al momento dell'arrivo di Coogan, riesce ad organizzare un agguato in cui il suo complice Pushie riesce a farlo fuggire colpendo Coogan alla testa e, prima di far perdere le sue tracce, a rubargli la pistola.\nDopo l'accaduto il vicesceriffo viene sollevato dall'incarico ma, da quel momento, ne fa un fatto personale e comincia, con l'involontario aiuto di Julie, una psicologa del dipartimento che segue Linny in un programma di rieducazione e con cui intreccia una relazione, a seguire le tracce di Ringerman con pochissimi elementi a disposizione. Dapprima \"brucia\" un poliziotto in borghese andando a trovare a casa la madre del ricercato dove l'agente stazionava da giorni e poi, dopo avere trovato Linny ad una festa psichedelica, viene da lei accompagnato in un bar pensando di trovare Ringerman. In realt\u00e0 \u00e8 una trappola ed invece del fuggitivo trova Pushie e altri complici con cui ingaggia una selvaggia colluttazione, riuscendo a fuggire prima dell'arrivo della polizia.\nDopo questo evento Coogan ritrova Linny; la aggredisce e, con la forza, la costringe ad accompagnarlo nel vero nascondiglio di Ringerman che riesce ad allontanarsi a bordo di una motocicletta ma Coogan, dopo aver rubato una moto, lo insegue e riesce a catturarlo. Nel momento in cui il Tenente arriva per riportare il prigioniero in infermeria il vicesceriffo viene informato nuovamente della procedura che dovr\u00e0 seguire per ottenere l'estradizione e stavolta accetta senza replicare. Al momento della partenza per l'Arizona, offre gentilmente una sigaretta al prigioniero, lasciando intendere che l'avventura a New York ha cambiato il suo modo di agire e di affrontare le cose."}
{"id": "1886693", "revid": "70935", "url": "https://it.wikipedia.org/wiki?curid=1886693", "title": "Gianluigi Gelmetti", "text": "Biografia.\nGianluigi Gelmetti dirige per la prima volta un'orchestra all'et\u00e0 di sedici anni, come allievo di Sergiu Celibidache; in seguito studia anche con Franco Ferrara presso l'Accademia Chigiana - la stessa presso la quale per 19 anni sar\u00e0 lui il docente - e con Hans Swarowsky a Vienna.\nRiconosciuto internazionalmente anche per la vastit\u00e0 e poliedricit\u00e0 del suo repertorio, sia lirico che sinfonico, ha diretto in tutto il mondo: in Europa, dal Teatro alla Scala al Royal Opera House Covent Garden, all\u2019Op\u00e9ra national de Paris, Teatro Real di Madrid, Filarmonica di Berlino, Monaco di Baviera, Vienna e San Pietroburgo; nelle Americhe, in Australia, Giappone, Cina, Qatar. \u00c8 stato Direttore Musicale al Teatro dell'Opera di Roma per dieci anni, dopo averne trascorsi nove presso l\u2019Orchestra Sinfonica di Radio Stoccarda, quindi alla Sydney Symphony Orchestra. \nNel 2012 gli viene affidata la responsabilit\u00e0 dell'Orchestre Philharmonique de Monte-Carlo di cui rester\u00e0 Direttore Musicale ed Artistico fino alla fine del 2016, ricevendo il titolo di \"Chef Honoraire\" a vita e la nazionalit\u00e0 monegasca. \nAllievo di Orazio Costa per la regia, si \u00e8 anche sdoppiato come regista e direttore in numerosi spettacoli, da Rossini a Giuseppe Verdi e da Mozart a Wagner. \nL'attivit\u00e0 di compositore occupa un posto particolare nella vita di Gianluigi Gelmetti. Fra i momenti pi\u00f9 significativi \"Prasanta Atma\" commissionatagli dai M\u00fcnchner Philharmoniker in memoria di Sergiu Celibidache, e \"La cantata della Vita\" dal Teatro Comunale di Bologna, registrata in CD dall'Orchestra Sinfonica di Sydney. \n\u00c8 stato insignito con i pi\u00f9 prestigiosi Premi: il Rossini d\u2019Oro; il Premio Verdi. La rivista Opernwelt l\u2019ha nominato \u201cMiglior Direttore dell'anno\u201d, Premio della critica giapponese per la direzione della Nona Sinfonia di Beethoven, Libro d\u2019Oro del Festival Beethoven di Bonn, Prix de la Critique, Diapason d\u2019Or per il suo CD su Alban Berg. Ha inciso con EMI, Sony, Ricordi, Fonit, Teldec, Agor\u00e0 e Naxos. \u00c8 Accademico dell\u2019Accademia Nazionale di Santa Cecilia e dell'Accademia dei Virtuosi al Pantheon. Tra le onorificenze ricevute: in Italia \u201cCavaliere di Gran Croce dell'OMRI\u201d, in Francia \"Chevalier des Arts et des Lettres\" e nel Principato di Monaco \"Commandeur de l\u2019Ordre du M\u00e9rite Culturel\".\nIn Italia, ha recentemente inaugurato il Teatro Massimo Bellini di Catania, del quale \u00e8 direttore principale ospite, con La Rondine di Puccini, di cui ha curato anche la regia, e Il Flauto Magico di Mozart con la regia di Pier Luigi Pizzi; ha diretto Attila (opera) per il Festival Verdi di Parma, il Requiem (Verdi) a Matera, lo Stabat Mater (Rossini) a Modena a ricordo di Luciano Pavarotti. A Trieste, gli \u00e8 stato conferito il Sigillo Trecentesco della Citt\u00e0 e la direzione onoraria del Teatro Verdi (Trieste)."}
{"id": "1886698", "revid": "767487", "url": "https://it.wikipedia.org/wiki?curid=1886698", "title": "Italia piccola", "text": "Italia piccola \u00e8 un film italiano del 1957 diretto da Mario Soldati."}
{"id": "1886699", "revid": "17652324", "url": "https://it.wikipedia.org/wiki?curid=1886699", "title": "Battaglia di Nihaw\u0101nd", "text": ""}
{"id": "1886700", "revid": "1993636", "url": "https://it.wikipedia.org/wiki?curid=1886700", "title": "Stemma della Georgia", "text": "Lo stemma della Georgia \u00e8 stato adottato il 1\u00ba ottobre 2004; \u00e8 in parte basato sullo stemma della casa reale dei Bagration.\nLo stemma raffigura uno scudo coronato, di colore rosso, con inscritta la tipica figura, in argento, di San Giorgio, protettore dello Stato caucasico, intento ad uccidere un serpente.\nLo scudo \u00e8 supportato da due leoni color oro.\nIn basso, \u00e8 presenta una banda con il motto nazionale: \u10eb\u10d0\u10da\u10d0 \u10d4\u10e0\u10d7\u10dd\u10d1\u10d0\u10e8\u10d8\u10d0 (la forza \u00e8 nell'unit\u00e0)."}
{"id": "1886703", "revid": "196390", "url": "https://it.wikipedia.org/wiki?curid=1886703", "title": "Volpini Onelio", "text": ""}
{"id": "1886705", "revid": "767487", "url": "https://it.wikipedia.org/wiki?curid=1886705", "title": "La mano dello straniero", "text": "La mano dello straniero \u00e8 un film del 1953 diretto da Mario Soldati tratto da un romanzo di Graham Greene.\nTrama.\nIl figlio di un maggiore britannico ha appuntamento con suo padre in un albergo veneziano. L'uomo per\u00f2 non si fa vivo e per il ragazzino inizia una lunga avventura che vede coinvolti spie e servizi segreti."}
{"id": "1886714", "revid": "2151778", "url": "https://it.wikipedia.org/wiki?curid=1886714", "title": "Apple Corps", "text": "La Apple Corps Ltd. \u00e8 un'azienda multidivisionale operante nel settore multimediale fondata nel gennaio del 1968 dal gruppo musicale dei Beatles.\nLa principale divisione fu la Apple Records; attorno ad essa sorsero la Apple Electronics, la Apple Films, la Apple Publishing, la Apple Retail e infine la Apple Boutique londinese.\nDal 1970 al 2007 fu diretta dal manager Neil Aspinall; successivamente l'amministratore \u00e8 diventato Jeff Jones.\nStoria.\nL'Apple fu fondata per una serie di ragioni: innanzitutto i Beatles avevano accumulato un buon patrimonio, che poteva anche essere investito in qualche attivit\u00e0 imprenditoriale, inoltre i proventi delle innumerevoli cover e dei diritti d'autore rendevano allettante l'idea di poterli usufruire in modo ottimale e infine i Beatles erano spinti dall'ambizione di ricalcare le orme dei \"mecenati\" promuovendo e finanziando talenti emergenti in settori alternativi, di avanguardia e cos\u00ec via.\nDurante la fase di lancio dell'azienda, Lennon e McCartney affermarono di voler realizzare una sorta di comunismo occidentale, incominciando dal mondo degli artisti.\nIl nome dell'azienda fu ideato da McCartney sotto l'influenza di un quadro di Ren\u00e9 Magritte, il logo fu disegnato da Gene Mahon, e fu fondamentale la collaborazione di Alan Aldridge come illustratore dei loro dischi e delle loro copertine.\nI primi due anni dell'azienda coincisero per\u00f2 con il deteriorarsi dei rapporti fra i quattro Beatles e dopo lo scioglimento del gruppo (1970), la Apple entr\u00f2 in uno stato di caos progettuale, imprenditoriale e finanziario.\nQuando nel 1975, dopo cinque anni di dispute legali, i Beatles non erano pi\u00f9 neanche soci, venne effettuata la proposta di dissolvere la Apple, ma fu deciso di mantenerla in vita, ritirando alcune sue divisioni.\nAttualmente l'azienda possiede una sede centrale al 27 di Ovington Square, in un prestigioso quartiere londinese.\nL'azienda nel corso degli anni ha avuto una lunga disputa giudiziaria con la Apple (ora Apple Inc.) che si \u00e8 risolta nel 2007 con il trasferimento del nome \"Apple\" alla Apple Inc. previo conguaglio nei confronti della azienda dei Beatles.\nLe divisioni.\nApple Electronics.\nFu la divisione guidata da Magic Alex (Yanni Alexis Mardas), che con intenti avveniristici, avrebbe dovuto, almeno nelle intenzioni dei soci, rivoluzionare il mercato dell'elettronica di consumo; ma in pratica nessun prodotto vide la luce dalla sua fabbrica. L'unico progetto abbozzato fu una radio, il cui prezzo di vendita per\u00f2 non sembr\u00f2 competitivo neanche agli ideatori.\nApple Films.\nLa divisione cinematografica produsse alcuni documentari sulla band T. Rex, oltre ai film \"Magical Mystery Tour\" e \"Yellow Submarine\", il concerto per il Bangladesh di George Harrison &amp; friends (The Concert for Bangladesh) e il musical-horror \"Son of Dracula\".\nApple Publishing.\nOltre a pubblicare i lavori di artisti pop/rock come i Grapefruit e le canzoni di George Harrison (\"Harrisongs\") e Ringo Starr (\"Starling Music\") ebbe successo pi\u00f9 che altro con gli sfortunati Badfinger e con i loro brani \"No Matter What\", \"Day After Day\" e \"Without You\".\nPubblic\u00f2 lavori di vari altri artisti, tra i quali ricordiamo Y\u014dko Ono, Billy Preston, Radha Krsna Temple.\nApple Retail.\nL'Apple Boutique fu un negozio situato in Baker Street a Londra e fu una delle prime avventure della Apple Corps. Il negozio fu inaugurato il 7 dicembre del 1967 e chiuse i battenti poco dopo, il 30 luglio del 1968. Una della cause del fallimento fu il taccheggiamento.\nApple Studio.\nGli Apple Studio furono costruiti al numero 3 di Savile Row.\nFurono progettati, da Magic Alex, ma inizialmente furono viziati da difetti tecnici al punto da renderli inutilizzabili.\nQuando furono restaurati, vennero utilizzati dai Beatles che vi registrarono una parte del loro film e del loro album Let It Be.\nNel 1970 e nel 1971 venne apportate altre migliorie tecniche che invogliarono un buon numero di artisti, come Harry Nilsson e Marc Bolan, ad effettuare in quel luogo le registrazioni dei loro lavori."}
{"id": "1886715", "revid": "287204", "url": "https://it.wikipedia.org/wiki?curid=1886715", "title": "Jose Carlos Mariategui", "text": ""}
{"id": "1886718", "revid": "767487", "url": "https://it.wikipedia.org/wiki?curid=1886718", "title": "In the Halls of Awaiting", "text": "In the Halls of Awaiting \u00e8 il primo album degli Insomnium, pubblicato nel 2002."}
{"id": "1886719", "revid": "110157", "url": "https://it.wikipedia.org/wiki?curid=1886719", "title": "Monika Maierhofer", "text": "Biografia.\nSlalomista pura, Monika Maierhofer ottenne il primo successo in carriera ai Mondiali juniores di Sugarloaf 1984, quando vinse la medaglia d'oro. In Coppa del Mondo colse il primo piazzamento il 1\u00ba dicembre 1984 a Courmayeur, giungendo 14\u00aa, e sal\u00ec per la prima volta sul podio il 18 dicembre di due anni dopo sullo stesso tracciato, classificandosi 3\u00aa dietro alla statunitense Tamara McKinney e all'austriaca Roswitha Steiner. Nel 1989 partecip\u00f2 ai Mondiali di Vail, onorando la sua unica convocazione iridata con il 6\u00ba posto; quell'anno in Coppa del Mondo si piazz\u00f2 2\u00aa nella classifica di specialit\u00e0 superata dalla vincitrice, la svizzera Vreni Schneider, di 90 punti.\nIl 2 febbraio 1992, dopo aver ottenuto diversi piazzamenti tra le prime tre, riusc\u00ec a conquistare la sua unica vittoria di carriera in Coppa del Mondo, nonch\u00e9 suo ultimo podio, a Grindelwald davanti alla svedese Pernilla Wiberg e alla neozelandese Annelise Coberger. In seguito prese parte ai XVI Giochi olimpici invernali di , senza completare la prova, e ai XVII di , classificandosi al 12\u00ba posto. Gareggi\u00f2 per l'ultima volta in Coppa del Mondo il 19 marzo 1995 a Bormio, non riuscendo a concludere la seconda manche, e si conged\u00f2 dal Circo bianco in occasione dei Campionati austriaci 1995, il 25 marzo a Semmering, senza completare la prova.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "1886720", "revid": "919135", "url": "https://it.wikipedia.org/wiki?curid=1886720", "title": "Funzione c\u00e0dl\u00e0g", "text": "In matematica, una funzione c\u00e0dl\u00e0g (acronimo dal francese \"continue \u00e0 droite, limit\u00e9e \u00e0 gauche\", che significa \"continua a destra, limitata a sinistra\"; in italiano scritto talvolta \"cadlag\") \u00e8 una funzione di variabile reale che sia in ogni punto continua da destra e possegga limite sinistro finito.\nFunzioni \"c\u00e0dl\u00e0g\" emergono naturalmente come funzioni di ripartizione. Compaiono quindi nello studio dei processi stocastici che ammettono traiettorie con discontinuit\u00e0 di prima specie.\nSpazio di Skorokhod.\nLo spazio di tutte le funzioni c\u00e0dl\u00e0g su un certo dominio formula_1 a valori nello spazio metrico formula_2 viene detto spazio di Skorokhod. Esso si denota con formula_3. Tale spazio pu\u00f2 essere munito di una topologia. Per semplicit\u00e0, consideriamo come dominio l'intervallo formula_4 con formula_5 finito e come codominio lo spazio euclideo reale.\nDobbiamo prima definire un analogo del modulo di continuit\u00e0. Per ogni formula_6, sia\nl'oscillazione di formula_8 su formula_9; per formula_10, definiamo allora il \"modulo c\u00e0dl\u00e0g\" come\ndove l'estremo inferiore \u00e8 fatto su tutte le partizioni formula_12 dell'intervallo formula_1 con mesh minore di formula_14. Si pu\u00f2 provare che formula_8 \u00e8 c\u00e0dl\u00e0g se e solo se formula_16 quando formula_17.\nDefiniamo dunque la distanza di Skorokhod come\ndove formula_19 \u00e8 l'identit\u00e0 di formula_1, formula_21 \u00e8 la norma uniforme e formula_22 varia sull'insieme di tutte le biiezioni continue strettamente monotone su formula_1. Si dimostra che effettivamente formula_24 \u00e8 una metrica. La topologia indotta \u00e8 detta topologia di Skorokhod.\nIntuitivamente, il termine formula_25 misura la \"distorsione nel tempo\" e il termine formula_26 la \"distorsione nello spazio\".\nPropriet\u00e0.\nLo spazio formula_3 contiene lo spazio formula_28 delle funzioni continue. Su tale sottospazio la topologia di Skorokhod e la topologia uniforme coincidono.\nLa metrica formula_24 \"non\" rende lo spazio di Skorokhod completo; tuttavia esiste una metrica equivalente a formula_24 per cui ci\u00f2 \u00e8 vero. Tale metrica (e dunque anche formula_24) rende inoltre formula_3 uno spazio separabile e quindi uno spazio polacco.\nCome applicazione del teorema di Ascoli, si pu\u00f2 mostrare che una successione di misure di probabilit\u00e0 su formula_33 \u00e8 \"tight\" se solo se sono verificate le seguenti due condizioni:\ncon la seconda valida per ogni formula_36."}
{"id": "1886722", "revid": "287204", "url": "https://it.wikipedia.org/wiki?curid=1886722", "title": "Funzione cadlag", "text": ""}
{"id": "1886723", "revid": "44627", "url": "https://it.wikipedia.org/wiki?curid=1886723", "title": "C\u00e0dl\u00e0g", "text": ""}
{"id": "1886724", "revid": "44627", "url": "https://it.wikipedia.org/wiki?curid=1886724", "title": "Cadlag", "text": ""}
{"id": "1886730", "revid": "269352", "url": "https://it.wikipedia.org/wiki?curid=1886730", "title": "Diritto al panorama", "text": ""}
{"id": "1886734", "revid": "767487", "url": "https://it.wikipedia.org/wiki?curid=1886734", "title": "Barricada", "text": "I Barricada sono un gruppo punk spagnolo, fondato nella citt\u00e0 di Pamplona nel 1982.Con i suoi 18 dischi e gli innumerevoli concerti alle sue spalle \u00e8 una delle band pi\u00f9 longeve nel panorama rock spagnolo.\nStoria.\nIl gruppo fu fondato nel 1982 a Pamplona da Enrique Villareal (El Drogas), voce e basso; Jos\u00e9, batteria; Sergio Os\u00e9s come secondo chitarrista e da Javier Hern\u00e1ndez, voce e chitarra.\nIl primo concerto risale all'aprile del 1982 e l'anno successivo vede la nascita del primo disco. Gli anni seguenti vedono una continua ascesa del gruppo, anche se un evento luttuoso colpisce la band: il batterista, infatti, muore a causa di un trauma cerebrale. Gli anni successivi sono ancora coronati da una crescente fama. I Barricada pertanto si dimostrano una delle pi\u00f9 longeve e importanti band punk spagnole, al pari degli Ska-p o dei Boikot. \nNel 2008 viene pubblicato \"25 a\u00f1os de rocanrol\", un cofanetto che raccoglie i migliori successi del gruppo."}
{"id": "1886735", "revid": "287204", "url": "https://it.wikipedia.org/wiki?curid=1886735", "title": "Smerigliatrice assiale", "text": ""}
{"id": "1886736", "revid": "367788", "url": "https://it.wikipedia.org/wiki?curid=1886736", "title": "Smerigliatrice angolare", "text": ""}
{"id": "1886737", "revid": "367788", "url": "https://it.wikipedia.org/wiki?curid=1886737", "title": "Smerigliatrice da banco", "text": ""}
{"id": "1886755", "revid": "156341", "url": "https://it.wikipedia.org/wiki?curid=1886755", "title": "Abua", "text": ""}
{"id": "1886756", "revid": "38120", "url": "https://it.wikipedia.org/wiki?curid=1886756", "title": "Secundo", "text": ""}
{"id": "1886758", "revid": "486946", "url": "https://it.wikipedia.org/wiki?curid=1886758", "title": "Consiglio di Istituto", "text": ""}
{"id": "1886759", "revid": "6923", "url": "https://it.wikipedia.org/wiki?curid=1886759", "title": "Toyota Triathlon Race Car", "text": "La Toyota Motor Triathlon Race Car \u00e8 una concept car della casa automobilistica nipponica Toyota presentata nei maggiori saloni automobilistici nel 2004.\nContesto.\nSi tratta di una esercitazione stilistica presumibilmente senza sbocchi di produzione di una autovettura sportiva a 2 posti in versione totalmente scoperta e con linee che ricordano una monoposto di Formula 1.\nI dati tecnici dichiarati parlano di un peso di solamente 1200\u00a0kg e di un funzionamento con quattro motori elettrici funzionanti a celle solari, ognuno azionante una singola ruota, con una potenza complessiva di 266 CV. La velocit\u00e0 massima stimata sarebbe di 310\u00a0km/h grazie all'aerodinamica e alle dimensioni ridotte; l'accelerazione 0-100\u00a0km/h \u00e8 di 6,3 secondi.\nQuest'auto \u00e8 presente nel videogioco Gran Turismo 4."}
{"id": "1886760", "revid": "745179", "url": "https://it.wikipedia.org/wiki?curid=1886760", "title": "Generale Check", "text": ""}
{"id": "1886761", "revid": "1372005", "url": "https://it.wikipedia.org/wiki?curid=1886761", "title": "Hans Bellmer", "text": "Biografia.\nFin dal 1926 Bellmer ha lavorato come disegnatore per la propria compagnia pubblicitaria. Ha iniziato il suo progetto di bambola per opporsi al fascismo del Partito Nazista dichiarando che non avrebbe fatto nessun lavoro che sostenesse il nuovo stato tedesco. Rappresentate da forme mutate e da pose non convenzionali le sue bambole erano dirette specificamente al culto del corpo perfetto allora dominante in Germania. Bellmer fu influenzato nella sua scelta artistica dalla lettura delle lettere pubblicate da Oskar Kokoschka (\"Der Fetisch\", 1925).\nSi dice pure che il progetto di bambola di Bellmer sia stato causato da una serie di eventi nella sua vita personale, incluso l'incontro con una bellissima cugina nel 1932 - e probabilmente con altre bellezze irraggiungibili; l'aver assistito ad una performance dei \"Tales of Hoffmann\" di Jacques Offenbach (nel quale un uomo si innamora tragicamente di un automa); e il dono di una scatola di suoi vecchi giocattoli. Dopo questi fatti lui inizi\u00f2 effettivamente a costruire la sua prima bambola.\nNel suo lavoro, Bellmer attribu\u00ec esplicitamente un sesso alla bambola mostrandola come una giovane ragazza. Inoltre la bambola incorpora il principio di \"ball joint\", ispirato da un paio di bambole di legno articolate del sedicesimo secolo conservate al Kaiser Friedrich Museum. Visit\u00f2 Parigi nel 1935 e l\u00ec ebbe contatti con Paul \u00c9luard; ma dovette tornare a Berlino perch\u00e9 sua moglie Margarete stava morendo di tubercolosi.\nIl libro anonimo di Bellmer del 1934 \"La Bambola\" (\"Die Puppe\"), prodotto e pubblicato privatamente in Germania, contiene dieci fotografie in bianco e nero della prima bambola di Bellmer arrangiate in una serie di \"tableaux vivants\" (figure viventi). Il libro non gli fu attribuito, lui lavor\u00f2 in isolamento e le sue fotografie rimasero comunque sconosciute in Germania. Infine il lavoro di Bellmer fu dichiarato \"degenerato\" dal Partito Nazista e lui fu costretto a fuggire dalla Germania in Francia nel 1936.\nIl suo lavoro fu ben accolto nella cultura d'arte parigina del tempo, specie tra i surrealisti sotto Andr\u00e9 Breton insieme ai quali espose pi\u00f9 volte. Gli artisti, soprattutto Bellmer, usano il corpo della donna come un oggetto per la proiezione dei propri conflitti irrisolti, analizzando gli aspetti pi\u00f9 oscuri del desiderio. Spesso protagonista delle opere surrealiste, il corpo femminile viene idealizzato, mistificato, distrutto o frammentato violentemente. Le sue fotografie furono pubblicate sul giornale surrealista \"Minotaure\". Aiut\u00f2 la resistenza durante la guerra, facendo passaporti falsi; e fu rinchiuso nella prigione Camp des Milles a Aix-en-Provence per gran parte della Seconda guerra mondiale.\nDopo la guerra, Bellmer visse il resto della sua vita a Parigi. Non si occup\u00f2 pi\u00f9 della costruzione di bambole, e trascorse i decenni seguenti realizzando disegni erotici, incisioni, fotografie sessualmente esplicite, pitture e stampe di ragazze adolescenti. Nel 1954 incontr\u00f2 Unica Z\u00fcrn, che divenne la sua compagna. Hans Bellmer continu\u00f2 il lavoro negli anni sessanta."}
{"id": "1886762", "revid": "287204", "url": "https://it.wikipedia.org/wiki?curid=1886762", "title": "Ateles belzebuth", "text": "L'atele belzeb\u00f9 o atele facciabianca (\"Ateles belzebuth\" ) \u00e8 un primate platirrino della famiglia degli Atelidi.\nDistribuzione.\nVive nella zona nord-orientale della foresta amazzonica, grossomodo fra Venezuela, Colombia, Ecuador, Per\u00f9 e Brasile. Vive nelle foreste pluviali fino a 2000 m d'altezza.\nDescrizione.\nDimensioni.\nMisura fino a un metro e mezzo di lunghezza (di cui pi\u00f9 della met\u00e0 spetta alla coda), per un peso che raggiunge i 9 kg.\nAspetto.\nIl pelo \u00e8 bruno-scuro o nerastro nella zona dorsale e bruno chiaro o biancastro in quella ventrale: sulla fronte \u00e8 presente una macchia triangolare arancione o bianca, mentre a volte sono presenti sfumature arancio anche sui fianchi e nella parte inferiore della coda.\nGli occhi hanno un caratteristico scintillio biancastro che conferisce all'animale un aspetto spiritato, che gli \u00e8 valso il nome comune e quello scientifico.\nBiologia.\nSi tratta di animali diurni ed assai sociali: vivono in gruppi che possono contare fino a 40 membri, che tuttavia durante il giorno si dividono in vari sottogruppi di 8-9 individui. Nei gruppi sono presenti maschi e femmine in rapporto 1:3. Non \u00e8 inoltre raro osservare individui solitari. Le femmine sono meno sociali dei maschi, sono inoltre l'unico sesso che tende ad allontanarsi dal proprio gruppo una volta raggiunta la maturit\u00e0.\nOgni gruppo occupa un territorio che si pu\u00f2 estendere per 250 ettari, sovrapponendosi per aree di circa un ettaro a quelli di altri gruppi nelle zone di confine.\nQuesti animali vivono e si muovono nella volta della foresta tramite brachiazione, utilizzando la coda lunga e prensile come quinto arto: i vari individui comunicano fra di loro con lunghi richiami o tramite particolari posizioni del corpo.\nAlimentazione.\nSi tratta di animali prevalentemente frugivori, che all'occorrenza non disdegnano di mangiare anche foglie, semi e legno morto. L'alimentazione occupa un quinto della giornata di questi animali e la ricerca del cibo avviene prevalentemente all'alba e nel tardo pomeriggio.\nRiproduzione.\nIl tasso riproduttivo di questi animali \u00e8 piuttosto basso: si riproducono solitamente una volta ogni 2-4 anni.\nIl ciclo estrale in questa specie dura circa 25 giorni: l'accoppiamento \u00e8 piuttosto promiscuo, in quanto una singola femmina pu\u00f2 accoppiarsi con pi\u00f9 maschi durante l'estro.\nLa gestazione dura circa sette mesi, al termine dei quali viene dato alla luce un unico cucciolo, che viene svezzato a circa un anno d'et\u00e0: non pu\u00f2 tuttavia definirsi indipendente prima di aver compiuto un anno e mezzo. La maturit\u00e0 sessuale viene raggiunta a quattro anni dalle femmine ed un anno pi\u00f9 tardi dai maschi.\nLa speranza di vita di questi animali si aggira attorno ai 40 anni.\nCollegamenti esterni.\nImmagini di \"(Ateles belzebuth)\""}
{"id": "1886763", "revid": "287204", "url": "https://it.wikipedia.org/wiki?curid=1886763", "title": "Edmond Dant\u00e9s", "text": ""}
{"id": "1886772", "revid": "149727", "url": "https://it.wikipedia.org/wiki?curid=1886772", "title": "Ferrovia Roma-Napoli (via Formia)", "text": ""}
{"id": "1886773", "revid": "95993", "url": "https://it.wikipedia.org/wiki?curid=1886773", "title": "Hong Jinbao", "text": ""}
{"id": "1886774", "revid": "831312", "url": "https://it.wikipedia.org/wiki?curid=1886774", "title": "EF Education-EasyPost", "text": "La EF Education-EasyPost, nota in passato come Slipstream, Garmin e Cannondale, \u00e8 una squadra maschile statunitense di ciclismo su strada. Attiva tra gli Elite dal 2005, ha licenza UCI World Tour.\nLa squadra \u00e8 amministrata da Slipstream Sports LLC, societ\u00e0 di gestione sportiva basata a Boulder, in Colorado, e diretta dall'ex ciclista professionista Jonathan Vaughters. Main sponsor \u00e8 dal 2018 EF Education First, societ\u00e0 internazionale di educazione, coadiuvata dal produttore statunitense di biciclette Cannondale.\nCon la divisa del team, allora marchiata Garmin, il canadese Ryder Hesjedal si \u00e8 aggiudicato il Giro d'Italia 2012, dando alla squadra la prima vittoria in un Grande giro. Il team ha inoltre vinto la Parigi-Roubaix 2011 con il belga Johan Vansummeren, la Liegi-Bastogne-Liegi 2013 e il Giro di Lombardia 2014 con l'irlandese Daniel Martin, il Giro delle Fiandre 2019 con Alberto Bettiol e diverse tappe nei Grandi giri.\nStoria.\n2003-2004: la nascita della squadra Under-23 e Juniores.\nNei primi anni 2000 Jonathan Vaughters, ciclista professionista prossimo al ritiro, decise di dare vita a un progetto di promozione del ciclismo giovanile statunitense, una formazione riservata alle categorie Under-23 e Juniores. La squadra nacque nella stagione 2003, grazie a un budget di 50\u00a0000 dollari, andandosi ad affiancare nell'organizzazione alla Prime Alliance, la formazione per cui gareggiava lo stesso Vaughters. Il team, chiamato 5280/Subaru per ragioni di sponsor, era composto da otto corridori, cinque Under-23 e tre Juniores, selezionati da Vaughters e dal direttore sportivo della Prime Alliance Roy Knickman, e diretti ed allenati da un altro ex professionista, Colby Pearce. La squadra, cos\u00ec composta, concluse l'annata 2003 con pi\u00f9 di venti vittorie a livello statale e nazionale.\nNel 2004 Vaughters, ritiratosi definitivamente dalle corse, assunse direttamente la gestione della squadra, divenuta 5280/TIAA-CREF Development Cycling Team per ragioni di sponsor. Colby Pearce venne affiancato nella direzione sportiva da Ben Turner, mentre l'effettivo raddoppi\u00f2, con l'inserimento in rosa di Craig Lewis, Timothy Duggan, Zak Grabowski e Alex Howes tra gli altri. La stagione fu segnata dal grave incidente di Craig Lewis al Tour de Georgia, ma anche dal titolo di campione statunitense Under-23 vinto da Ian MacGregor.\n2005-2006: TIAA-CREF.\nNel 2005 a Boulder Vaughters fond\u00f2 la Slipstream Sports LLC, societ\u00e0 di gestione sportiva che per quella stagione acquis\u00ec dall'Unione Ciclistica Internazionale una licenza sportiva Continental (terza divisione del ciclismo mondiale). La squadra, sponsorizzata sempre da TIAA-CREF, era allora composta da 18 giovani corridori, in prevalenza statunitensi, la maggior parte dei quali provenienti dalla 5280/TIAA-CREF Development; tra essi comunque anche William Frischkorn, professionista gi\u00e0 dal 2000, ex Mercury-Viatel e Saturn.\nCon l'obiettivo di portare la sua creazione al ProTour entro il 2009, Jonathan Vaughters riusc\u00ec a raddoppiare il budget per la stagione 2006, grazie anche all'ingresso di un nuovo sponsor, la catena di ristorazione Chipotle Mexican Grill. La rosa a disposizione dei tecnici crebbe, salendo a 21 elementi, con gli arrivi, tra gli altri, di Michael Creed dalla Discovery Channel, del campione del mondo Under-23 a cronometro 2001 Danny Pate e di Tom Peterson. Il danese Johnny Weltz, ex membro dello staff di Motorola, US Postal e Team CSC, affianc\u00f2 Vaughters nella direzione sportiva. La squadra aument\u00f2 cos\u00ec la propria presenza nelle gare europee, con oltre 100 giorni di gara nel vecchio continente e una base permanente a Gerona, in Spagna; arrivarono anche i primi successi in Europa, in una tappa al Tour de Normandie e in una alla FBD R\u00e1s in Irlanda.\n2007-2008: Team Slipstream.\nPer la stagione 2007, grazie anche al crescente sostegno economico dell'imprenditore informatico Doug Ellis (finanziatore della squadra sin dal 2005), Vaughters fece fare un ennesimo passo avanti al suo team, acquisendo la licenza Professional Continental (seconda divisione mondiale). La squadra cambi\u00f2 anche il nome, diventando Team Slipstream powered by Chipotle. Altri corridori arricchirono la rosa, tra cui due giunti da team ProTour, Jonathan Patrick McCarty dalla Phonak Cycling Team e il francese Kilian Patour dalla Cr\u00e9dit Agricole; quell'anno, tuttavia, nessuno dei 23 atleti in maglia Slipstream riusc\u00ec a cogliere vittorie in Europa.\nPuntando a partecipare ai Grandi Giri, soprattutto al Tour de France 2008, per la stagione successiva Vaughters ottenne la sponsorizzazione del marchio di gestione sportiva H30, aumentando ancora il budget a disposizione. Mise cos\u00ec sotto contratto dieci corridori provenienti da team ProTour: tra essi due ex vincitori del prologo del Tour de France, David Millar e David Zabriskie, lo svedese Magnus B\u00e4ckstedt, vincitore della Parigi-Roubaix 2004, gli statunitensi Christian Vande Velde, Tom Danielson e Tyler Farrar, e l'australiano Chris Sutton. La squadra, forte di un organico di 25 atleti, venne invitata a partecipare alle principali corse dell'UCI ProTour (Giro delle Fiandre, Gand-Wevelgem e Parigi-Roubaix) e a due Grandi giri, Giro d'Italia e Tour de France. Proprio in occasione della \"Grande Boucle\" subentr\u00f2 un nuovo importante finanziatore, Garmin International Inc., e la formazione divenne Team Garmin-Chipotle presented by H30. Tra i risultati stagionali spiccano la vittoria nella cronometro a squadre del Giro d'Italia e la maglia rosa indossata per un giorno da Vande Velde, e il quarto posto finale dello stesso Vande Velde al Tour de France.\n2009-2014: la sponsorizzazione Garmin.\n2009-2010: l'ingresso nel ProTour e le vittorie di Farrar.\nPer la stagione 2009 la Slipstream Sports ricevette una licenza ProTour quadriennale dall'Unione Ciclistica Internazionale: la Garmin-Slipstream pot\u00e9 cos\u00ec partecipare di diritto a tutti gli eventi del calendario mondiale dal 2009 al 2012. La formazione si rafforz\u00f2 con l'arrivo del britannico Bradley Wiggins, due volte campione olimpico su pista, deciso a concentrarsi sulla strada, e specialmente sulle cronometro dei Grandi giri. In stagione si mise in particolare evidenza il velocista Tyler Farrar, vincitore di undici corse, tra le quali la Vattenfall Cyclassics di Amburgo, inserita nel Calendario mondiale UCI, e una tappa alla Vuelta a Espa\u00f1a (in quella Vuelta vinsero una frazione anche Ryder Hesjedal e David Millar). Wiggins non colse successi n\u00e9 al Giro n\u00e9 al Tour, ma nella corsa francese raggiunse un ottimo quarto posto finale, eguagliando il piazzamento ottenuto l'anno prima da Vande Velde.\nPer la stagione 2010 la squadra si avvalse di una nuova sponsorizzazione, quella dell'azienda statunitense Transitions, impiegata nella produzioni di lenti ed occhiali. Dieci atleti lasciarono il team, tra cui Chris Sutton e Bradley Wiggins (in direzione Sky), lasciando il posto ad altrettanti ciclisti che rinforzarono notevolmente la squadra per le volate, per le salite e per le classiche. Arrivarono, infatti, gli esperti Murilo Fischer, Robert Hunter, Fredrik Kessiakoff, Johan Vansummeren e Matthew Wilson e i giovani Jack Bobridge, Kirk Carlsen, Michel Kreder, Travis Meyer e Peter Stetina. La squadra vinse la classifica generale del Tour de Pologne, grazie all'irlandese Daniel Martin, e due tappe al Giro d'Italia e due al Tour de France con Tyler Farrar. David Millar fece invece sue la classifica generale della Tre giorni di La Panne, la Chrono des Nations - Les Herbiers Vend\u00e9e e la prova a cronometro dei Giochi del Commonwealth. Infine il 15 agosto Farrar vinse per la seconda volta consecutiva la Vattenfall Cyclassics.\n2011: i successi alla Roubaix e al Tour de France.\nAl termine della stagione 2010 viene annunciata una nuova \"partnership\" con la Cerv\u00e9lo, azienda canadese produttrice di telai, che in precedenza aveva annunciato la dismissione del suo Cerv\u00e9lo TestTeam. La nuova squadra, chiamata Team Garmin-Cerv\u00e9lo, rimane comunque gestita dalla Slipstream Sports e, come parte dell'accordo, ha acquisito diversi corridori della vecchia Cerv\u00e9lo, nello specifico il neocampione del mondo Thor Hushovd e altri sei compagni, Roger Hammond, Heinrich Haussler, Andreas Klier, Brett Lancaster, Daniel Lloyd e Gabriel Rasch. A questi si aggiungono Christophe Le M\u00e9vel dalla FDJ e Sep Vanmarcke dalla Topsport Vlaanderen-Mercator.\nLe prime vittorie della nuova stagione per la Garmin arrivano gi\u00e0 nel mese di gennaio al Tour Down Under, gara di apertura del World Tour: l'australiano Cameron Meyer si aggiudica infatti la quarta tappa e la vittoria finale. Il 10 aprile il belga Johan Vansummeren ottiene uno storico successo, conquistando la prestigiosa Parigi-Roubaix dopo una fuga solitaria. In maggio David Millar veste per due giorni la maglia rosa al Giro d'Italia, vincendo poi anche la cronometro finale. La stagione prosegue quindi con ulteriori successi. In luglio al Tour de France l'intera squadra si aggiudica la cronometro a squadre della corsa, consentendo a Thor Hushovd di vestire per sette giorni la maglia gialla; in quella stessa \"Grande Boucle\" Tyler Farrar vince una tappa, Hushovd altre due, e Tom Danielson si classifica all'ottavo posto finale. Nella seconda parte di stagione Daniel Martin si aggiudica una frazione alla Vuelta a Espa\u00f1a, e a fine anno \u00e8 ottavo nella graduatoria individuale World Tour.\n2012: la vittoria del Giro d'Italia con Hesjedal.\nDopo l'accordo sfumato con BigMat, per la stagione 2012 Vaughters riesce a trovare un nuovo sponsor, la Barracuda Networks, societ\u00e0 informatica californiana. La squadra viene quindi rinominata in Team Garmin-Barracuda. Nelle classiche di inizio stagione gli atleti in rosa non ottengono particolari risultati: Sep Vanmarcke riesce comunque a vincere l'Omloop Het Nieuwsblad.\nLa formazione inizia poi il Giro d'Italia con ambizioni sia per le volate, con Tyler Farrar, sia per la classifica generale, con il canadese Ryder Hesjedal. Lo sprinter statunitense conferma subito le sue capacit\u00e0 ottenendo alcuni piazzamenti; la squadra vince quindi la cronosquadre di Verona e il lituano Ram\u016bnas Navardauskas veste per un giorno la maglia rosa. Hesjedal intanto rimane in classifica, e al termine della settima tappa conquista a sua volta la maglia di leader della generale; la perde dopo tre giorni, dopo la tappa di Assisi, cedendola a Joaquim Rodr\u00edguez. La riconquista poi al termine della frazione con arrivo a Cervinia, ma di nuovo non riesce a difenderla da Rodr\u00edguez nella tappa successiva. Tuttavia, grazie al sesto posto ottenuto nella cronometro finale di Milano, riesce per 16\" a riscavalcare lo spagnolo e a vincere il suo primo Giro d'Italia. Per la prima volta un canadese sale sul gradino pi\u00f9 alto del podio della corsa rosa, e per la prima volta la squadra di Vaughters si aggiudica un Grande giro.\nPoco prima della partenza del Tour de France, con l'ingresso di un nuovo sponsor, la compagnia di elettronica Sharp, la formazione cambia nome in Garmin-Sharp. In quella \"Grande Boucle\" David Millar riesce, al termine di una fuga, a vincere la dodicesima tappa. Nel finale di stagione arrivano anche il successo allo USA Pro Cycling Challenge con Christian Vande Velde e il settimo posto di Andrew Talansky alla Vuelta a Espa\u00f1a.\n2015-2017: l'arrivo di Cannondale e Drapac.\nMain sponsor per la stagione 2015 diventa Cannondale, produttore statunitense di biciclette, gi\u00e0 finanziatore per diverse stagioni dell'omonimo team italiano, gi\u00e0 Liquigas, diretto da Roberto Amadio e dismesso a fine 2014. Insieme al nuovo sponsor arrivano in squadra otto atleti della vecchia Cannondale, tra cui gli italiani Moreno Moser e Davide Formolo, che in stagione vince la tappa di La Spezia al Giro d'Italia. Durante l'anno gli altri risultati di maggior rilievo arrivano da Joseph Dombrowski, vincitore del Tour of Utah, e da Daniel Martin, due volte secondo in frazioni al Tour de France.\nNel 2016 arrivano in squadra gli scalatori Pierre Rolland e Rigoberto Ur\u00e1n, mentre Martin passa all'Etixx-Quick Step e Hesjedal alla Trek-Segafredo. In stagione i risultati nelle grandi corse sono per\u00f2 piuttosto deludenti: Ur\u00e1n \u00e8 settimo al Giro d'Italia, mentre Rolland al Tour de France chiude solo sedicesimo. Proprio nei giorni precedenti all'inizio di quella \"Grande Boucle\" viene ufficializzato l'arrivo di un nuovo secondo sponsor, Drapac, gi\u00e0 presente nel mondo del ciclismo con il team Professional australiano Drapac Professional Cycling: la squadra assume cos\u00ec la denominazione Cannondale-Drapac. A fine stagione la Cannondale risulta comunque ottava nella classifica a squadre del World Tour, anche grazie ai piazzamenti del giovane Alberto Bettiol, terzo al Tour de Pologne e secondo alla Bretagne Classic Ouest-France, di Andrew Talansky, quinto al Tour de Suisse e alla Vuelta a Espa\u00f1a, e di Ur\u00e1n, terzo classificato al Giro di Lombardia.\nPer il 2017 arrivano in squadra Sep Vanmarcke e Taylor Phinney. Durante la stagione si mette in evidenza soprattutto Rigoberto Ur\u00e1n: il colombiano, dopo alcuni piazzamenti \"top 10\" nella prima parte di stagione tra Tirreno-Adriatico, Vuelta al Pa\u00eds Vasco e Route du Sud, vince infatti la tappa di Chamb\u00e9ry al Tour de France e, grazie alla regolarit\u00e0 sulle salite e a due ulteriori secondi posti parziali, risale in classifica per concludere la corsa al secondo posto assoluto, a soli 54\" dal vincitore Chris Froome. Nel finale di stagione \u00e8 inoltre terzo al Giro dell'Emilia e vincitore della Milano-Torino. Ulteriori risultati arrivano anche con Sebastian Langeveld, terzo alla Parigi-Roubaix, e con Andrew Talansky e Pierre Rolland, vincitori di una frazione rispettivamente al Tour of California e al Giro d'Italia. Nel settembre 2017 viene intanto annunciato un nuovo sponsor per le stagioni seguenti, la societ\u00e0 di corsi di lingua EF Education First.\nCronistoria.\nClassifiche UCI.\n\"Aggiornato al 26 ottobre 2021.\"\nPalmar\u00e8s.\n\"Aggiornato al 3 settembre 2021.\"\nOrganico 2022.\n\"Aggiornato al 1\u00b0 gennaio 2022\"."}
{"id": "1886775", "revid": "289339", "url": "https://it.wikipedia.org/wiki?curid=1886775", "title": "Sacerdote Dom'Z", "text": ""}
{"id": "1886776", "revid": "339392", "url": "https://it.wikipedia.org/wiki?curid=1886776", "title": "Koushi Rikudo", "text": ""}
{"id": "1886780", "revid": "469327", "url": "https://it.wikipedia.org/wiki?curid=1886780", "title": "Simone Jay", "text": "Biografia.\nSimone Jackson nasce negli Stati Uniti e si trasferisce in Italia nei primi anni novanta. Inizia la sua carriera come cantautrice dance nel 1993, anno di uscita del singolo \"Love is the key\". A produrla la casa discografica DWA Records, nella figura di Roberto Zanetti.\nNegli anni seguenti presta la sua voce e collaborazione a diversi gruppi dance. Canta in brani musicali di notevole successo internazionale come \"Take Away the Colour\" (rap da Ice Mc e versi scritti da Simone nel 1993, \"Passion\" e \"Memories\" del gruppo italiano Netzwerk nel 1994-1995. Simone ha collaborato nell'arco della sua carriera con molti artisti di registrazione noti.\nCon il nome di Simone Jay torna alla ribalta nel 1997 con la super-hit \"Wanna B Like A Man\". A produrre il singolo \u00e8 la Virgin Records. Tra gli autori spicca il nome di Taleesa. Scala le classifiche di mezza Europa e Sud America. In Italia sale in vetta alle charts il 21 giugno 1997. La canzone occuper\u00e0 la posizione numero #11 nella classifica dei singoli pi\u00f9 venduti di quell'anno. La canzone riscuote successo anche oltre oceano. Secondo Billboard si piazza alla posizione numero #27 della \"Hot Dance Music/Maxi-Singles Sales\".\nAl fortunato singolo seguono \"Midnight\", che raggiunge la posizione numero #7 in Italia e \"Luv Thang\" (#13) che vede Simone Jay coinvolta anche nella stesura del testo.\nNel 1998, oltre al successo estivo \"Luv Thang\" (in estate), spicca verso settembre la collaborazione con il noto disc-jockey/producer D.J. Dado, dalla quale \"nasce\" il tormentone pop-dance \"Ready or Not\", che ci accompagner\u00e0 diversi mesi ed oltretutto entrando nella classifica Top Ten all'ottavo posto.\nNel 1999 esce \"Paradise\";il singolo riscuote un buon successo e vede impegnati al re-mix gli Eiffel 65. Lo stesso anno \u00e8 pubblicato anche \"Good Times\". Del 2000 \u00e8 invece \"Give Me Love\".\nNel 2001 era prevista l'uscita del singolo \"Mum &amp; Dad\". In realt\u00e0 il disco uscir\u00e0 soltanto nel 2003.\nNel 2008 una nuova Simone Jay fa uscire un album, \"The Way\". Prodotto da Marco Carmassi per la Sonikrecords con alcuni tra i musicisti pi\u00f9 prestigiosi del mondo (Paul Jackson Jr, Vinnie Colaiuta, John Beasley, Gregg Bissonette, Steve Tavaglione, Keith Eaddy, e Rafael Padilla). l'album contiene 11 tracce R'n'B che valorizzano le qualit\u00e0 vocali soul della cantante . I testi sono stati scritti tutti da Carmassi e dalla stessa Simone Jackson. Al mix nomi importanti tra cui Chris Trevett (Britney Spears, Michael Jackson...)."}
{"id": "1886781", "revid": "745179", "url": "https://it.wikipedia.org/wiki?curid=1886781", "title": "Collegio dei Docenti", "text": ""}
{"id": "1886791", "revid": "9", "url": "https://it.wikipedia.org/wiki?curid=1886791", "title": "Consigli di Classe", "text": ""}
{"id": "1886792", "revid": "287204", "url": "https://it.wikipedia.org/wiki?curid=1886792", "title": "Buddhismo Chan", "text": ""}
{"id": "1886797", "revid": "834", "url": "https://it.wikipedia.org/wiki?curid=1886797", "title": "Squashfs", "text": ""}
{"id": "1886802", "revid": "767487", "url": "https://it.wikipedia.org/wiki?curid=1886802", "title": "Me\u00ef", "text": ""}
{"id": "1886804", "revid": "287204", "url": "https://it.wikipedia.org/wiki?curid=1886804", "title": "Guanding", "text": ""}
{"id": "1886813", "revid": "287204", "url": "https://it.wikipedia.org/wiki?curid=1886813", "title": "Zhanran", "text": ""}
{"id": "1886815", "revid": "599013", "url": "https://it.wikipedia.org/wiki?curid=1886815", "title": "Giorgio Dellagiovanna", "text": "Carriera.\nScoperto nella Vercellese, squadra della periferia ovest di Milano, cresce nelle giovanili dell'. Si tratta di un difensore eclettico in grado di giocare anche a centrocampo. Esordisce in prima squadra il 27 settembre 1961, in una partita di Coppa delle Fiere (-Inter 4-2).\nNella squadra nerazzura non riesce a trovare spazio chiuso da Burgnich e Guarneri. Totalizza infatti in due stagioni 9 presenze in prima squadra, con una rete realizzata in occasione del successo esterno sull' del 24 dicembre 1961.\nDopo aver giocato in prestito in Serie B, prima al , poi al , all'inizio della stagione 1964-1965 fa ritorno alla casa madre, ma gli spazi per lui si fanno ancora pi\u00f9 ristretti. Nelle due stagioni successive, infatti, gioca solo due partite, una in campionato e una in Coppa Italia.\nNell'estate del 1966 si trasferisce a titolo definitivo al , dove gioca con continuit\u00e0. Con la squadra biancorossa colleziona, tra Serie A e Serie B, 188 presenze con una rete segnata, conseguendo due promozioni in massima serie e altrettante retrocessioni.\nHa vinto due campionati con l'Inter nel 1964-1965 e nel 1965-1966, pur collezionando nelle stagioni citate solamente una presenza in Serie A (Inter- 3-1 del 7 ottobre 1964) e una in Coppa Italia (Lanerossi Vicenza-Inter 1-2 del 7 gennaio 1966).\nIn carriera ha totalizzato complessivamente 122 presenze e una rete in Serie A e 132 presenze e 2 reti in Serie B."}
{"id": "1886820", "revid": "647919", "url": "https://it.wikipedia.org/wiki?curid=1886820", "title": "Lingua tabasco zoque", "text": ""}
{"id": "1886821", "revid": "218405", "url": "https://it.wikipedia.org/wiki?curid=1886821", "title": "Sindrome acuta da HIV", "text": ""}
{"id": "1886822", "revid": "767487", "url": "https://it.wikipedia.org/wiki?curid=1886822", "title": "Ludwig Schmidt", "text": "Specialista dell'et\u00e0 altomedievale e delle Invasioni barbariche, \u00e8 stato autore di vari studi sui Longobardi (1884), su Tietmaro di Merseburgo (1905), sui Germani occidentali (1940), sui Vandali (1941) e sui Germani orientali (1941)."}
{"id": "1886823", "revid": "834", "url": "https://it.wikipedia.org/wiki?curid=1886823", "title": "Lingua zoque", "text": ""}
{"id": "1886824", "revid": "293377", "url": "https://it.wikipedia.org/wiki?curid=1886824", "title": "Jomo Sono", "text": "Carriera.\n\u00c8 stato uno dei migliori giocatori sudafricani della storia, privato per\u00f2 di un riconoscimento internazionale a causa della politica d'apartheid praticata nel suo paese. Ha giocato nel ruolo d'attaccante negli Orlando Pirates, per poi continuare negli Stati Uniti approdando prima nei Colorado Caribous e soprattutto nei New York Cosmos a fianco di Pel\u00e9.\nAl termine della sua carriera di giocatore, ritorna in Sudafrica e acquista nel 1982 il club dell\"'Highlands Park\" a Johannesburg, che rinomina Jomo Cosmos Football Club. Il Jomo Cosmos riporta numerosi successi, tra i quali il pi\u00f9 importante \u00e8 la vittoria del campionato nazionale nel 1987. Nello stesso tempo Jomo Sono frequenta i quartieri e le zone povere del Sudafrica alla ricerca di nuovi talenti. Scopre cos\u00ec dei futuri giocatori di calcio sudafricani come Philemon Masinga e Mark Fish.\nNel 1998, diviene allenatore della Nazionale di calcio del Sudafrica. I \"Bafana Bafana\" raggiungono la finale della Coppa d'Africa (persa poi contro l'Egitto, ma Sono deve lasciare il suo posto a Philippe Troussier prima del Mondiale 1998 in Francia. I dirigenti sudafricani cercano infatti un selezionatore tecnico con una certa esperienza per guidare la squadra nazionale alla sua prima partecipazione alla Coppa del Mondo. Ma con Troussier, il Sudafrica comincia la competizione con una pesante sconfitta contro i futuri campioni del mondo francesi 3-0 a Marsiglia e non supera il primo turno.\nQuattro anni pi\u00f9 tardi, Jomo Sono riprende il posto di Carlos Queiroz, dimessosi dopo la pessima prestazione dei \"Bafana Bafana\" nella Coppa d'Africa 2002 nel Mali. Il Sudafrica del CT Sono e del capitano Lucas Radebe non riescono a passare il primo turno del Mondiale 2002 nonostante faccia una migliore impressione che nel 1998 e uscendone a testa alta, con 5 gol segnati, una vittoria contro la Slovenia (1-0) e un pareggio contro il Paraguay (2-2). La sola sconfitta avviene contro la Spagna (3-2), e non ha passato il turno solo per la differenza reti che era favorevole alla nazionale sudamericana in quanto Sudafrica e Paraguay avevano entrambe 4 punti."}
{"id": "1886826", "revid": "287204", "url": "https://it.wikipedia.org/wiki?curid=1886826", "title": "Zhili", "text": ""}
{"id": "1886828", "revid": "46931", "url": "https://it.wikipedia.org/wiki?curid=1886828", "title": "Occhio di Lince", "text": ""}
{"id": "1886829", "revid": "287204", "url": "https://it.wikipedia.org/wiki?curid=1886829", "title": "Huisi", "text": ""}
{"id": "1886831", "revid": "49700", "url": "https://it.wikipedia.org/wiki?curid=1886831", "title": "East River", "text": "L'East River \u00e8 uno stretto marittimo di New York, che collega la Upper New York Bay al limite meridionale con il Long Island Sound a nord, separando Long Island (con i borough di Queens e Brooklyn) dall'isola di Manhattan e dal Bronx sulla terraferma del continente nordamericano. Proprio per il collegamento con il Long Island Sound era un tempo noto come \"Sound River\".\nStoria.\nL'East River si form\u00f2 approssimativamente 11.000 anni fa, al termine della glaciazione del Wisconsin. I distinti cambiamenti sulle rive del canale tra la porzione superiore e quella inferiore sono la prova dell'attivit\u00e0 glaciale. Il corso superiore (dal Long Island Sound fino all'Hell Gate), correndo perpendicolarmente alla glaciazione movimento dei ghiacci, \u00e8 ampia, ricca di meandri ed \u00e8 disseminata di baie strette e profonde su entrambe le rive; questa conformazione fu determinata dal movimento dei ghiacci. Il corso inferiore (dall'Hell Gate fino alla New York Bay), avendo un andamento nord-sud si trov\u00f2 invece parallelamente ai ghiacci. \u00c8 cos\u00ec pi\u00f9 stretto e presenta rive rettilinee. Le baie che esistono, o esistevano prima dell'intervento umano, sono pi\u00f9 larghe e meno profonde.\nIl canale.\nStoricamente, la porzione inferiore dello stretto che separa Manhattan da Brooklyn fu uno dei canali pi\u00f9 attivi e importanti del mondo, in particolare durante i primi tre secoli della storia di New York. Il ponte di Brooklyn, aperto nel 1883, fu il primo ponte ad attraversare l'East River, rimpiazzando i frequenti traghetti, che rimasero in parte tra il Queens e Manhattan.\nNella sezione settentrionale si getta nel canale il Bronx River.\nA nord di Ward's Island \u00e8 ristretto dal Bronx Kill. A est della stessa isola, approssimativamente nel suo punto medio, si restringe in un canale chiamato Hell Gate, attraversato dal Triborough Bridge e dall'Hell Gate Bridge. A sud della stessa isola raccoglie le acque dell'Harlem River.\nIl Newtown Creek si getta nel canale da Long Island, formando parte del confine tra il Queens e Brooklyn..\nL'East River contiene diverse isole tra cui:\nAttraversamenti.\nPonti.\nSi contano otto ponti, da nord a sud:\nGallerie.\nSi contano tredici gallerie, da nord a sud:"}
{"id": "1886832", "revid": "1305772", "url": "https://it.wikipedia.org/wiki?curid=1886832", "title": "East River (disambigua)", "text": "East River si pu\u00f2 riferire a:"}
{"id": "1886833", "revid": "287204", "url": "https://it.wikipedia.org/wiki?curid=1886833", "title": "Huiwen", "text": ""}
{"id": "1886836", "revid": "287204", "url": "https://it.wikipedia.org/wiki?curid=1886836", "title": "Kumarajiva", "text": ""}
{"id": "1886844", "revid": "486946", "url": "https://it.wikipedia.org/wiki?curid=1886844", "title": "Telenorba Conversano", "text": ""}
{"id": "1886845", "revid": "1573940", "url": "https://it.wikipedia.org/wiki?curid=1886845", "title": "Triops longicaudatus", "text": "Triops longicaudatus () \u00e8 un crostaceo appartenente alla classe dei Branchiopoda.\nIl Triops vive in piccole pozze d'acqua dolce, calme, non profonde con acqua pulita e non fredda. Nuota liberamente, ma spesso striscia e scava sul fondo.\n\u00c8 originario del Nord America, in particolar modo del Messico.\nUtilizzo didattico.\nQuesta specie \u00e8 diventata relativamente conosciuta venendone commercializzate, a scopo didattico per gli studenti, le sue uova, unitamente ad un kit di materiali ed istruzioni per l'allevamento degli esemplari in aula o in abitazioni, allo scopo di permettere l'osservazione di un ciclo vitale di un artropode.\nQuesto \u00e8 dovuto alle caratteristiche di resistenza delle sue uova, che possono rimanere per mesi in ambiente secco e che poste in acqua a temperatura superiore ai 20\u00a0\u00b0C si dischiudono dopo circa 24-48 ore. I nati, minuscoli, ma caratterizzati da una veloce crescita, possono essere nutriti con un pizzico di mangime per pesci d'acquario.\nSono animali che richiedono molta luce, almeno 14 ore al giorno; tra i due occhi composti, questo crostaceo possiede un ocello, impropriamente spesso indicato come terzo occhio, sensibile alla luce, per quanto non sia disposto a fior di pelle. Ponendo l'acquario al buio, ed illuminandone una zona con torcia si noteranno i Triops nuotare verso di essa.\nAllevamento.\n\"Triops longicaudatus\" non ha particolari preferenze dei valori dell'acqua, \u00e8 un animale piuttosto resistente.\nLe sue uova riescono a vivere per anche 25-35 anni senza toccare acqua, per poi rivitalizzarsi a contatto con acqua idonea alla loro vita.\nSpesso nelle confezioni di uova, c'\u00e8 un materiale simile a segatura chiamato \"detritus\" o detrito in cui vengono mescolate le uova che appaiono come palloncini sgonfi di colore marroncino-nerastro che si rigonfiano a contatto con l'acqua. la temperatura ideale sarebbe dai 20\u00b0 ai 25\u00b0. Quando il cibo in bustina (spirulina) finisce, si pu\u00f2 tranquillamente dare il mangime per pesci d'acquario tropicali sminuzzato finemente. Una volta adulti, sui 3\u20135\u00a0cm di lunghezza, i triops raggiungono la maturit\u00e0 sessuale: sono quasi tutte femmine e si riproducono per partenogenesi per cui un embrione si pu\u00f2 sviluppare da una cellula uovo non fecondata. Una volta finito il loro ciclo vitale, la sabbia in cui sono state deposte le uova va asciugata per almeno un mese, o anche una decina d'anni, se si riempie di nuovo l'acquario si vedr\u00e0 nascere una seconda generazione di triops."}
{"id": "1886846", "revid": "729019", "url": "https://it.wikipedia.org/wiki?curid=1886846", "title": "Ateles chamek", "text": "L'atele peruviano od atele faccianera (\"Ateles chamek\" ) \u00e8 un primate platirrino della famiglia degli Atelidi.\n\u00c8 stato di volta in volta considerato prima una sottospecie di \"Ateles belzebuth\" (\"A. belzebuth chamek\") e poi di \"Ateles paniscus\" (\"A. paniscus chamek\"). Attualmente la maggior parte degli studiosi concorda sull'esattezza di una sua classificazione come specie a s\u00e9 stante.\nDistribuzione.\nVive nella foresta pluviale amazzonica nella zona di confine fra Per\u00f9, Bolivia e Brasile.\nDescrizione.\nDimensioni.\nMisura fino a 120 cm, di cui pi\u00f9 della met\u00e0 spettano alla coda, per un pesomedi o di 7 kg.\nAspetto.\nIl pelo \u00e8 uniformemente nero lucente: la pelle \u00e8 anch'essa nerastra, ma sul muso ed attorno agli occhi pu\u00f2 assumere colore rosato.\nLa coda, da sola, pu\u00f2 misurare fino a 80 cm: sull'estremit\u00e0 inferiore \u00e8 presente una parte nuda assai rugosa, simile ad un polpastrello, che viene utilizzata per mantenere una presa salda ai rami durante i movimenti. Non \u00e8 raro che l'animale si mantenga ai rami solo per la coda, lasciando le quattro zampe (anch'esse pi\u00f9 lunghe del corpo ed assai sottili) libere nei movimenti.\nBiologia.\nSi tratta di animali strettamente arboricoli, dalle abitudini diurne: vive in grandi gruppi (fino ad oltre 20 esemplari), che durante il giorno si frazionano in sottogruppi di poche unit\u00e0 durante la ricerca del cibo, che viene pianificata da una femmina dominante. Per spostarsi attraverso le cime degli alberi dove vive, questi animali utilizzano la brachiazione, utilizzando la coda come quinto braccio: all'occorrenza, sono inoltre in grado di spiccare grandi balzi di albero in albero.\nAlimentazione.\nSi tratta di animali essenzialmente frugivori: buona parte della loro dieta (in proporzioni variabili a seconda della stagione) \u00e8 costituita anche da altro materiale vegetale, come foglie, fiori e linfa. Sono state inoltre eccezionalmente osservate mentre si nutrivano d'insetti.\nRiproduzione.\nNon \u00e8 presente una stagione riproduttiva: femmine con cuccioli possono infatti essere osservate durante tutto l'anno.\nLa gestazione dura circa otto mesi: caso raro fra gli animali, in questa specie l'accoppiamento avviene coi due animali faccia a faccia (posizione del missionario). Solitamente viene partorito un unico cucciolo, che viene portato dalla madre prima attaccato al ventre, e poi, una volta divenuto pi\u00f9 grande, sul dorso.\nI cuccioli sono molto lenti nella crescita e non possono definirsi indipendenti prima di 4 anni d'et\u00e0: per tutto questo tempo dev'essere la femmina a seguirli (il maschio si disinteressa della prole), e ci\u00f2 spiega il basso tasso riproduttivo di questi animali (una gestazione ogni 4 anni).\nUna volta adulte, le femmine migrano verso altri gruppi, mentre i maschi tendono a restare nel gruppo nel quale sono nati. La maturit\u00e0 sessuale viene raggiunta verso i 5-6 anni.\nLa speranza di vita di questi animali si aggira attorno ai 20 anni."}
{"id": "1886847", "revid": "88740", "url": "https://it.wikipedia.org/wiki?curid=1886847", "title": "POST", "text": ""}
{"id": "1886848", "revid": "38120", "url": "https://it.wikipedia.org/wiki?curid=1886848", "title": "Ragazzi del faro", "text": ""}
{"id": "1886852", "revid": "1149807", "url": "https://it.wikipedia.org/wiki?curid=1886852", "title": "Tantatalpa", "text": ""}
{"id": "1886853", "revid": "197307", "url": "https://it.wikipedia.org/wiki?curid=1886853", "title": "RZK", "text": ""}
{"id": "1886856", "revid": "767487", "url": "https://it.wikipedia.org/wiki?curid=1886856", "title": "Il masnadiero", "text": "Il masnadiero (\"The Beggar's Opera\") \u00e8 un film del 1953 diretto da Peter Brook.\nIl film trae ispirazione da \"L'opera del mendicante\" di John Gay.\nTrama.\nIl capitano MacHeath, il migliore di tutti i banditi e dei tagliagole d'Inghilterra, \u00e8 innamorato di Polly Peachum, la figlia del re dei mendicanti, ma in passato ha avuto una storia con Lucy, la figlia del corrotto Constable Lockit. Per questi motivi, sia Peachum che Lockit vogliono liberarsi di MacHeath, per cui i due si alleano e cospirano per imprigionare e far condannare a morte il capitano furfante, ma un evento inaspettato soccorre MacHeath, salvandolo dal cappio del boia.\nProduzione.\nIl film fu prodotto dalla Herbert Wilcox Productions (con il nome Imperadio).\nDistribuzione.\nDistribuito dalla British Lion Film Corporation, il film fu presentato in prima a Londra il 9 giugno. Negli USA, venne distribuito dalla Warner Bros. Pictures e usc\u00ec in prima a New York il 24 agosto 1953."}
{"id": "1886860", "revid": "104265", "url": "https://it.wikipedia.org/wiki?curid=1886860", "title": "Gilera Bullit", "text": "Il Gilera Bullit \u00e8 un ciclomotore prodotto dalla Gilera (acquisita dal Gruppo Piaggio nel 1969) dal 1990 al 1993 nelle versioni \"Bullit 50 a.e\", \"Bullit 50 Mix a.e\" e \"Bullit 50 Mix a.e. Replica\".\nNegli anni di commercializzazione, fu venduto con un prezzo compreso fra i 2.500.000 di lire (per la versione base) ed i 3.000.000 di lire (per la versione dotata di solo avviamento elettrico e miscelatore automatico olio-benzina).\nFra i diversi accessori after-market (non originali) erano disponibili il bauletto da 26L ed il cavalletto laterale.\nIl cambio era limitato a sole tre marce per obbligo di legge, ma grazie all'apposita predisposizione, era possibile, con un rapido intervento, disporre della 4\u00aa marcia. Il motore era prodotto dalla Morini, su progetto e disegno di gilera, ed era molto apprezzato per la sua affidabilit\u00e0.\nIl suo concorrente diretto era il Malaguti Fifty, ma le soluzioni tecniche del Gilera Bullit erano universalmente pi\u00f9 apprezzabili: nel dettaglio un disco del freno anteriore pi\u00f9 generoso sempre su impianto di marca Grimeca, diametro forcelle anteriori maggiore ed in particolare la presenza di un mono braccio al posteriore, soluzione all'epoca molto rara da trovare su un ciclomotore 50 e normalmente destinata a motocicli ben pi\u00f9 performanti.\nLa strumentazione del Gilera Bullit, ricca per la sua categoria, era la medesima per i vari allestimenti e comprendeva tachimetro con fondoscala a 100 km/h, contachilometri totale, contagiri con fondoscala a 12.000 rpm, spia folle, spia frecce, spia surriscaldamento liquido refrigerante e spia livello olio miscelatore. Non era presente su nessun modello la spia del carburante in quanto era prevista la classica chiavetta di arresto posta sul lato sinistro con posizioni on, off e riserva."}
{"id": "1886863", "revid": "110157", "url": "https://it.wikipedia.org/wiki?curid=1886863", "title": "Siehdichum", "text": "Siehdichum \u00e8 un comune di 1.765 abitanti del Brandeburgo, in Germania.\nAppartiene al circondario dell'Oder-Sprea (targa LOS) ed \u00e8 parte della comunit\u00e0 amministrativa (\"Amt\") di Schlaubetal.\nSuddivisione amministrativa.\nIl territorio comunale comprende 3 centri abitati:"}
{"id": "1886865", "revid": "2060716", "url": "https://it.wikipedia.org/wiki?curid=1886865", "title": "Georg Waitz", "text": "Biografia.\nNato nello Schleswig, allora sotto sovranit\u00e0 danese, fu istradato da Leopold von Ranke agli studi storici e si specializz\u00f2 in storia medievale tedesca e in storia del diritto germanico. Dal 1836, ad Hannover, assistette Georg Heinrich Pertz nella colossale opera di pubblicazione dei \"Monumenta Germaniae Historica\". \nFermo sostenitore dell'unit\u00e0 tedesca, divenne inviso al governo danese e nel 1847 accett\u00f2 un incarico presso l'Universit\u00e0 di Gottinga. Durante la \"Primavera dei popoli\" del 1848-1849 rientr\u00f2 in Schleswig e partecip\u00f2 al governo provvisorio anti-danese; nel 1849 fu eletto al Parlamento di Francoforte, ma gi\u00e0 nell'autunno dello stesso anno riprese la sua attivit\u00e0 accademica a Gottinga. Con Christoph Friedrich von St\u00e4lin e Ludwig H\u00e4usser, fu redattore della rivista, \"Forschungen zur Deutschen Geschichte\" (\"Ricerca di storia tedesca\"). Nel 1875 si trasfer\u00ec a Berlino per succedere a Pertz alla guida della pubblicazione dei \"MGH\"."}
{"id": "1886866", "revid": "149727", "url": "https://it.wikipedia.org/wiki?curid=1886866", "title": "Pohlitz", "text": ""}
{"id": "1886867", "revid": "149727", "url": "https://it.wikipedia.org/wiki?curid=1886867", "title": "Rie\u00dfen", "text": ""}
{"id": "1886869", "revid": "149727", "url": "https://it.wikipedia.org/wiki?curid=1886869", "title": "Schernsdorf", "text": ""}
{"id": "1886870", "revid": "1543377", "url": "https://it.wikipedia.org/wiki?curid=1886870", "title": "Mario Luzzatto Fegiz", "text": "Biografia.\nFiglio dello statistico Pierpaolo Luzzatto Fegiz, debutta nel programma radiofonico di Rai Radio 1 nel 1969 \"Per voi giovani\".\nCollabora con il \"Corriere della Sera\" fin dal 1971, quando fu assunto dal direttore Giovanni Spadolini, occupandosi delle notizie discografiche e di critica musicale; per il quotidiano segue da decenni, come inviato, il Festival di Sanremo. \nNegli anni ha ricoperto diversi ruoli, da personaggio televisivo (\"Mister Fantasy\", 1981-84) e giudice in vari programmi (come \"Music Farm\" su Rai 2), a direttore della casa editrice Sperling &amp; Kupfer.\nDal 2012 porta in scena nei teatri italiani lo spettacolo da lui scritto e recitato \"Io odio i talent show\", per la regia di Maurizio Colombi, basato sulle difficolt\u00e0 di un critico musicale nell'era digitale e dei \"talent show\". Dal one man show \u00e8 stato tratto un omonimo libro, pubblicato dalla Guido Veneziani Editore. \nIl giorno del suo settantesimo compleanno, il 12 gennaio 2017, \u00e8 stata pubblicata per la Hoepli la sua autobiografia \"Troppe zeta nel cognome\", il cui titolo \u00e8 tratto da una frase pronunciata negli anni novanta da Pippo Baudo, che ne ha curato la prefazione.\nL'attivit\u00e0 di autore musicale.\nNel 1982, con lo pseudonimo di Faffner, ha scritto il testo del brano \"L'oracolo di Delfi\", inciso da Giuni Russo e incluso in \"Vox\" (1983). Il brano, oltre ad ispirarsi al famoso omonimo oracolo, tra i pi\u00f9 importanti dell'antica Grecia, contiene diverse citazioni di Socrate, in lingua greca, di Erodoto e di Freud. L'anno seguente ha collaborato nuovamente con la cantautrice, scrivendo insieme a lei il testo del brano \"Una sera molto strana\", incluso in \"Mediterranea\" (1984)."}
{"id": "1886874", "revid": "1305772", "url": "https://it.wikipedia.org/wiki?curid=1886874", "title": "Collected", "text": ""}
{"id": "1886878", "revid": "1632387", "url": "https://it.wikipedia.org/wiki?curid=1886878", "title": "B-Sides Volume 1", "text": "B-Sides Volume 1 \u00e8 un album del duo inglese dei The Chemical Brothers.\nPubblicato il 26 novembre 2007 solo nei negozi online inglesi, contiene 10 b-side di altrettanti singoli del duo."}
{"id": "1886883", "revid": "289339", "url": "https://it.wikipedia.org/wiki?curid=1886883", "title": "Mo'", "text": ""}
{"id": "1886890", "revid": "767487", "url": "https://it.wikipedia.org/wiki?curid=1886890", "title": "Ateles fusciceps", "text": "L'atele dalle mani brune od atele testa nera (\"Ateles fusciceps\" ) \u00e8 un primate platirrino della famiglia degli Atelidi.\nVeniva un tempo considerato una sottospecie di \"Ateles geoffroyi\" (\"A. geoffroyi fusciceps\"): attualmente, la maggior parte degli studiosi concorda nell'attribuire a questi animali lo \"status\" di specie a s\u00e9 stante.\nDistribuzione.\nCon due sottospecie (\"Ateles fusciceps fusciceps\" ed \"Ateles fusciceps rufiventris\") vive in Ecuador, Colombia e Panama. Preferisce la foresta pluviale, ma lo si pu\u00f2 trovare anche in habitat a regime pi\u00f9 secco.\nDescrizione.\nDimensioni.\nMisurano fino a un metro e mezzo, di cui pi\u00f9 della met\u00e0 spetta alla lunga coda, per un peso che sfiora i 9\u00a0kg.\nAspetto.\nIl mantello \u00e8 lungo e setoloso: nella sottospecie nominale il pelo \u00e8 nero-brunastro sul corpo e bruno sulla testa, con zampe e coda neri: nella sottospecie \"robustus\" \u00e8 invece completamente nero, fatta eccezione per alcuni ciuffi di pelo bianco che crescono sul mento. Attorno agli occhi vi \u00e8 un cerchio di pelle semiglabra con radi peli bianchi.\nBiologia.\nSi tratta di animali diurni ed essenzialmente arboricoli: tendono a formare grossi gruppi di circa 20 individui ed oltre, che tuttavia sono per la maggior parte del tempo divisi in sottogruppi di 5-6 individui. I vari gruppi vivono in territori prestabiliti dai quali non si spostano mai (fatta eccezione per le giovani femmine che cercano nuovi gruppi a cui aggregarsi una volta raggiunta l'et\u00e0 adulta).\nVivono nella volta della foresta, dove si muovono spediti fra i rami grazie alla coda, che funge da arto aggiuntivo: anche se raramente saltano, possono spiccare balzi prodigiosi (fino a 9 metri) di albero in albero.\nAlimentazione.\nLa dieta di questi animali \u00e8 per la massima parte composta da frutta matura e foglie, ma non disdegnano di integrarla con altro materiale vegetale, come semi e fiori. Sono stati osservati nutrirsi sporadicamente anche di insetti ed uova.\nRiproduzione.\nIl ciclo estrale dura circa 26 giorni: le femmine lasciano capire di essere disponibili all'accoppiamento tramite segnali visivi ed olfattivi.\nLa gestazione dura circa sei mesi e mezzo, al termine dei quali viene partorito un unico cucciolo: la crescita \u00e8 assai lenta, per cui le femmine hanno un ciclo riproduttivo assai lento (una cucciolata ogni 3-4 anni). I piccoli, infatti, vengono svezzati ad un anno e mezzo d'et\u00e0, ma deve passare ancora qualche mese prima che possano dirsi del tutto autosufficienti.\nLa maturit\u00e0 sessuale viene raggiunta a 5 anni dalle femmine e circa un anno pi\u00f9 tardi dai maschi: una volta raggiunta, le femmine tendono ad allontanarsi dal proprio gruppo, mentre i maschi non si allontanano nella maggior parte dei casi.\nLa speranza di vita per questi animali \u00e8 di circa 25 anni."}
{"id": "1886891", "revid": "1226", "url": "https://it.wikipedia.org/wiki?curid=1886891", "title": "Monumenti Aperti", "text": ""}
{"id": "1886892", "revid": "1632387", "url": "https://it.wikipedia.org/wiki?curid=1886892", "title": "Brotherhood (The Chemical Brothers)", "text": "Brotherhood \u00e8 la seconda raccolta dei pezzi pi\u00f9 famosi del duo britannico di musica elettronica, i Chemical Brothers.\nL'album \u00e8 stato pubblicato a settembre 2008 e contiene due dischi. Nel primo sono inseriti 15 singoli di successo del gruppo, mentre nel secondo sono inserite le dieci Electronic Battle Weapon (promo inviati ai DJ per testare i nuovi pezzi sulle piste da ballo) pubblicate nella carriera della band.\nL'album \u00e8 promosso dalla Electronic Battle Weapon 10, \"Midnight Madness\", e da una serie di concerti live che si stanno tenendo nei mesi di luglio e agosto.\nTracce.\nCD 1\nCD 2 (disponibile solo con la versione Deluxe doppio-CD dell'album)"}
{"id": "1886897", "revid": "762538", "url": "https://it.wikipedia.org/wiki?curid=1886897", "title": "Nazionale Under-19 di calcio femminile dell'Italia", "text": "La Nazionale Under-19 di calcio femminile dell'Italia \u00e8 la rappresentativa calcistica femminile dell'Italia formata da giocatrici al di sotto dei 19 anni, ed \u00e8 posta sotto l'egida della Federazione Italiana Giuoco Calcio.\nOrganico.\nRosa attuale.\nLista delle 25 convocate dal selezionatore Enrico Sbardella per un raduno a Tirrenia dal 14 al 21 febbraio 2021.\n! colspan=\"9\" align=\"left\" |\n! colspan=\"9\" align=\"left\" |\n! colspan=\"9\" align=\"left\" |\nStaff.\nLo staff della nazionale si compone dal commissario tecnico, che allena, convoca e schiera in campo le atlete ed \u00e8 assistito da un assistente allenatore. Ad aiutare gli allenatori, ci sono il preparatore atletico, il preparatore dei portieri, il capo delegazione, il segretario, i medici, i massofisioterapisti e gli osservatori, che assistono ai match degli avversari."}
{"id": "1886898", "revid": "287204", "url": "https://it.wikipedia.org/wiki?curid=1886898", "title": "Colore nero", "text": ""}
{"id": "1886899", "revid": "156341", "url": "https://it.wikipedia.org/wiki?curid=1886899", "title": "The Glass Menagerie", "text": ""}
{"id": "1886904", "revid": "110157", "url": "https://it.wikipedia.org/wiki?curid=1886904", "title": "Coppa Internazionale 1948-1953", "text": "La quinta edizione della Coppa Internazionale venne disputata tra il 1948 e il 1953. Venne disputato un girone all'italiana con gare di andata e ritorno fra le cinque squadre coinvolte nel torneo. Fu molto combattuta e fu vinta dall'Ungheria.\nRisultati e classifica.\nLa classifica finale della competizione:\nLegenda:\nNote:\nI risultati degli incontri giocati:"}
{"id": "1886908", "revid": "767487", "url": "https://it.wikipedia.org/wiki?curid=1886908", "title": "Hilary du Pr\u00e9", "text": "Biografia.\nHilary du Pr\u00e9 \u00e8 nata nel 1942 ad Oxford, in Inghilterra, primogenita del ragioniere Derek du Pr\u00e9 e dell'insegnante di pianoforte Iris Greep che il padre, all'et\u00e0 di trent'anni, conobbe in Polonia, prendendola poi in sposa nel 1940. Dalla coppia nacquero, nel 1945, la secondogenita Jacqueline du Pr\u00e9, celebre violoncellista prematuramente scomparsa e, nel 1948, il terzogenito Piers.\nDalla madre ricevette gi\u00e0 dalla tenera et\u00e0 le prime lezioni di pianoforte, strumento che per\u00f2 lasci\u00f2 molto presto per intraprendere lo studio del flauto.\nHilary du Pr\u00e9 abbandon\u00f2 la musica quando spos\u00f2 il direttore d'orchestra Christopher Finzi (\u201cKiffer\u201d), con il quale sua sorella Jacqueline ebbe una breve relazione tra il 1971 e il 1972. Secondo Hilary e suo fratello Piers, come scrissero a quattro mani nel loro libro \"A Genius in the Family\", la relazione tra Jacqueline e Finzi avrebbe avuto la benedizione di Hilary, convinta che fosse un modo per aiutare la sorella a superare un momento molto difficile della sua vita causato, da un lato, da una difficile crisi matrimoniale, e, dall'altro, dalla scoperta di essere affetta da sclerosi multipla, malattia che la port\u00f2 alla morte. Nelle memorie si dice che Jacqueline avrebbe chiesto a Hilary di poter dormire col cognato.\nQuesto racconto fu pubblicamente criticato nel 1999 da Clare Finzi, una dei quattro figli di Hilary e Cristopher, sostenendo una versione dei fatti decisamente diversa: disse che suo padre sarebbe stato un adultero abituale e che avrebbe sedotto sua zia Jacqueline in quel momento emotivamente fragile, pensando solo a soddisfare la necessit\u00e0 di gratificare il proprio ego.\nLa storia di Hilary du Pr\u00e9 trov\u00f2 anche una trasposizione cinematografica, sempre ispirata al gi\u00e0 citato \"A Genius in the Family\", grazie al film inglese \"Hilary e Jackie\" diretto nel 1998 da Anand Tucker, nel quale la sua figura \u00e8 interpretata dall'attrice australiana Rachel Griffiths. Del film, che riscosse un discreto successo al botteghino e ricevette una nomination per l'Academy Award, occorre per\u00f2 dire che suscit\u00f2 un giudizio del tutto negativo negli intimi della famiglia du Pr\u00e9, i quali sostengono che la figura di Hilary ne esce completamente diversa da quella che fu in realt\u00e0."}
{"id": "1886914", "revid": "147575", "url": "https://it.wikipedia.org/wiki?curid=1886914", "title": "Supremazia bianca", "text": ""}
{"id": "1886917", "revid": "124123", "url": "https://it.wikipedia.org/wiki?curid=1886917", "title": "Ridolfo Sirigatti", "text": "Biografia.\nMaestro di Pietro Bernini, aveva bottega a Firenze. Prese il nome di battesimo dal nonno materno, Ridolfo del Ghirlandaio. Di lui sono molto conosciuti i due busti dei genitori (il padre Niccol\u00f2 Sirigatti e la madre Cassandra di Ridolfo del Ghirlandaio) da lui stesso realizzati (opere firmate) a Firenze intorno al 1578 ed attualmente conservati presso il Victoria &amp; Albert Museum a Londra. \nLavor\u00f2 alla villa Il Riposo di Bernardo Vecchietti (decantata nell'omonimo libro di Raffaello Borghini, Firenze 1584) e successivamente anche a Pisa, dove realizz\u00f2 i busti dei granduchi Cosimo I, Francesco I e Ferdinando I nel 1590-1596 per il palazzo della Carovana in piazza dei Cavalieri. Fu Cavaliere di Giustizia dell'Ordine di Santo Stefano Papa e Martire dal 29 ottobre 1581.\nSpos\u00f2 Antonina de' Medici.\nSuo fratello minore fu Lorenzo Sirigatti, autore de \"La pratica di prospettiva del cavaliere Lorenzo Sirigatti al ser. et invitiss. Ladislao Sigismondo principe di Polonia e di Svezia a benigni ed amorevoli lettori\" Venetia, Giunti 1625"}
{"id": "1886922", "revid": "486946", "url": "https://it.wikipedia.org/wiki?curid=1886922", "title": "Garmin-Chipotle", "text": ""}
{"id": "1886924", "revid": "46291", "url": "https://it.wikipedia.org/wiki?curid=1886924", "title": "Adansonia perrieri", "text": "Il baobab di Perrier (Adansonia perrieri ) \u00e8 un albero appartenente alla famiglia delle Malvacee, endemico del Madagascar.\nL'epiteto specifico \u00e8 un omaggio al botanico francese Henri Perrier de la B\u00e2thie (1873-1958).\nDescrizione.\n\u00c8 un albero che pu\u00f2 raggiungere i 30 m di altezza. Presenta un grosso tronco cilindrico al cui apice \u00e8 disposta una corona irregolare di rami che si staccano a 45\u00b0, del tutto spogli nella stagione secca.Nella stagione umida (da novembre ad aprile) si ricoprono di foglie, composte da 5-11 foglioline obovate-ellittiche, larghe circa 2\u00a0cm.\nI fiori, grandi ed intensamente profumati, sono di colore dal giallo chiaro all'arancio e si schiudono durante la notte. Fiorisce tra novembre e dicembre.\nI frutti, di forma ovoidale, sono lunghi sino a 30\u00a0cm e contengono numerosi semi reniformi.\nDistribuzione e habitat.\nQuesta specie \u00e8 segnalata in appena 5 localit\u00e0 del Madagascar settentrionale (provincia di Antsiranana); la popolazione pi\u00f9 numerosa, ubicata nei pressi di Ambondromifehy, \u00e8 di poco pi\u00f9 di una dozzina di esemplari.\nConservazione.\nLa Lista rossa IUCN classifica \"Adansonia perrieri\" come specie in pericolo critico di estinzione (\"Critically Endangered\"). \u00c8 probabilmente la pi\u00f9 minacciata delle specie del genere \"Adansonia\".\nAlcuni esemplari si trovano all'interno del Parco nazionale della Montagna d'Ambra e della Riserva speciale dell'Ankarana."}
{"id": "1886936", "revid": "6923", "url": "https://it.wikipedia.org/wiki?curid=1886936", "title": "Vittorangelo Orati", "text": "Biografia.\nVittorangelo Orati ha frequentato, dal 1964 al 1968, la Facolt\u00e0 di Economia marittima presso l'Istituto Universitario Navale di Napoli, laureandosi con una dissertazione sul sottosviluppo, e nel 1971 ha ottenuto la specializzazione con uno studio sulla teoria della crescita. In seguito ha iniziato la sua carriera di docente universitario. Ha dapprima ricoperto il ruolo di professore assistente e poi, dal 1980, di associato di Economia politica presso l'Ateneo di Reggio Calabria e in seguito all'Universit\u00e0 della Tuscia di Viterbo. Nel tempo, \u00e8 stato docente presso diverse istituzioni universitarie, fra le quali quella di New Brunswick, Nizza, Lisbona, Copenaghen, Johannesburg, Bologna, il Politecnico di Milano. \u00c8 stato inoltre ospite di atenei ; oltre a ci\u00f2, ha svolto corsi alla Bocconi. \u00c8 anche membro dell'International Scientific Board dell'International Institute of Development Studies (alla Rothak University), componente dell'Editorial Board dell\u2019\"International Journal of Applied Economics and Econometrics\" e dell\u2019\"International Journal of Development Planning Literature\".\nPer i suoi ruoli accademici e per l'attivit\u00e0 di studioso e saggista, ha collaborato assieme a Premi Nobel per l'Economia, fondando la rivista \"International Institute of Advanced Economic and Social Studies\" (IIAESS), oltre a curare le \"International Schumpeter Lectures\" di cui \u00e8 Editor (IIAESS &amp; J. Hopkins University), e ha contribuito, con Lawrence Klein e Robert Solow, al primo numero delle quattro edizioni con i quali l'IIAESS ha voluto celebrare Paul Samuelson.\nElementi del pensiero economico.\nNelle sue ricerche, Orati ha spiegato la contraddizione insita nella stagflazione, ha contestato la scientificit\u00e0 del concetto di macroeconomia e pi\u00f9 di recente ha avanzato critiche nei confronti della teoria dei costi comparati come esposta nelle tesi di David Ricardo. Ha inoltre confutato il carattere \u201cscientifico\u201d della globalizzazione ipotizzandone la fine attraverso l'elaborazione di una teoria innovativa riguardante i meccanismi che regolano il commercio internazionale; nel sottolineare le differenze fra lavori \u00abproduttivi\u00bb e lavori \u00abimproduttivi\u00bb, avanza un'impietosa critica dell'innalzamento della vita lavorativa che rischia concretamente di interrompere i processi produttivi e di aggravare la crisi globale."}
{"id": "1886938", "revid": "1632387", "url": "https://it.wikipedia.org/wiki?curid=1886938", "title": "Foxtrot", "text": "Il foxtrot \u00e8 una danza di origine americana, letteralmente significa \"trotto della volpe\" (fox = volpe; trot = trotto).\nMisura in quattro tempi cio\u00e8 ha quattro battiti per ogni battuta musicale (4/4). \nStoria.\nTrae le sue origini dal ragtime; comincia a diffondersi alla fine del XIX secolo negli Stati Uniti e giunge in Inghilterra nel 1915.\nI passi del fox trot furono registrati dal maestro di ballo F. L. Clendenen, pubblicati nel libro \"Dance Mad\" uscito nel 1914, con la didascalia: \"The Fox Trot, as danced by Mr. Fox\" (Il Fox Trot, come lo balla Mr. Fox), riferendosi al ballerino Harry Fox.\nSul finire della Prima guerra mondiale viene codificato in due varianti tutt'oggi in uso nella categoria ballo da sala: lo slow foxtrot e il quickstep. "}
{"id": "1886947", "revid": "889336", "url": "https://it.wikipedia.org/wiki?curid=1886947", "title": "Riserva della biosfera delle farfalle monarca", "text": "La Riserva della biosfera delle farfalle monarca \u00e8 una riserva della biosfera situata nella parte orientale dello stato di Michoac\u00e1n, anche se in alcuni tratti sfora nel territorio dello stato del Messico, nel Messico centrale.\nNel 2008 \u00e8 stata inserita tra i patrimoni dell'umanit\u00e0 dell'UNESCO.\nDescrizione.\nLa riserva venne creata per proteggere l'habitat invernale delle farfalle monarca, e copre oltre 56.000 ettari di terreno.\nDurante l'inverno 2007-2008, sono stati registrati dodici colonie o santuari di farfalle ettari, la stessa cifra dell'inverno precedente e sette volte quella del 2004-2005. Otto di queste dodici colonie si trovano all'interno del parco. Quattro di loro sono aperte al pubblico, e si tratta di:\nGli altri santuari si trovano presso San Jos\u00e9 Villa de Allende e Ixtapan del Oro, e non sono promossi a livello turistico a causa del rischio di arrecare danno a queste farfalle.\nNonostante la riserva soffra ancora di numerosi problemi con le infrastrutture, soprattutto per alcune discariche e negozi nelle vicinanze, sono stati fatti molti miglioramenti, per la maggior parte nella riserva di El Rosario. Tra queste migliorie si trovano dei sentieri ben segnati, con pattuglie di ronda e gradini in pietra o cemento nelle parti pi\u00f9 scoscese, per combattere l'erosione. Le escursioni a cavallo sono state soppresse a causa dell'erosione che causavano.\nDurante l'inverno 2008-2009 \u00e8 stato pianificato un censimento delle farfalle presenti, attraverso l'uso di piccoli adesivi che non impediscono il volo. L'obbiettivo \u00e8 quello di determinare l'esatta rotta migratoria primaverile, che le spinge fino agli Stati Uniti ed al Canada."}
{"id": "1886949", "revid": "182193", "url": "https://it.wikipedia.org/wiki?curid=1886949", "title": "Campionati del mondo di ciclismo su strada 2004", "text": "I Campionati del mondo di ciclismo su strada 2004 si disputarono a Verona in Italia tra il 27 settembre ed il 3 ottobre 2004. Le cronometro furono corse a Bardolino."}
{"id": "1886958", "revid": "21583", "url": "https://it.wikipedia.org/wiki?curid=1886958", "title": "Jovan Vladimir", "text": "Biografia.\nIl primo regno.\nIntraprese una lotta contro le trib\u00f9 albanesi che minacciavano confini occidentali del regno, e allarg\u00f2 i suoi domini alle citt\u00e0 di Cattaro e Scutari: quest'ultima divenne capitale.\nUomo assai devoto e pio, ebbe in gran conto gli affari religiosi del suo regno: fece costruire diverse chiese e diede al clero slavo la cura dell'educazione del popolo. S'impegn\u00f2 nella lotta contro le eresie, in particolare, contro la setta dei Bogomil. In politica estera, nel 992 strinse un'alleanza con l'imperatore Basilio II Bulgaroctono a causa del grande pericolo costituito dall'espansione bulgara.\nBisanzio e la Bulgaria.\nNell'anno 997, lo zar bulgaro Roman I mor\u00ec in prigionia a Costantinopoli; gli succedette il capo dell'esercito, Samuele che si autoproclam\u00f2 imperatore. Samuele continu\u00f2 la lotta che vedeva contrapposto il trono di Bulgaria a quello di Costantinopoli. Inizi\u00f2, quindi, una lunga campagna, invadendo i territori bizantini e quelli dei suoi alleati. Nel 998 invase la Doclea. Jovan Vladimir e il suo esercito si rifugiarono sulle montagne per organizzare la resistenza. I monti erano infestati da serpenti, ma, secondo la leggenda , n\u00e9 il sovrano n\u00e9 i suoi uomini furono uccisi dai morsi degli animali, il cui veleno non risult\u00f2 letale per volont\u00e0 divina.\nSamuele mand\u00f2 un messaggero a Vladimir per chiederne la resa, ma egli rifiut\u00f2. Un notabile serbo, per\u00f2, promise allo zar che gli avrebbe consegnato egli stesso il re: Vladimir, saputo del tradimento, decise di presentarsi spontaneamente per evitare spargimenti di sangue.\nSamuele lo cattur\u00f2 e lo fece arrestare. Con Vladimir in catene, lo zar continu\u00f2 l'avanzata nel territorio della Doclea saccheggiando e devastando le citt\u00e0 di Cattaro e Dulcigno; prosegu\u00ec, attraversando la Dalmazia, fino a Zara: distruggendo i numerosi villaggi che incontrava.\nIl secondo regno.\nJovan Vladimir era prigioniero in una localit\u00e0 chiamata Prespa, nei pressi di Ocrida, la capitale dell'Impero di Bulgaria. Trascorreva gran parte del suo tempo in preghiera e praticava mortificazioni e digiuni. La figlia di Samuele, Kosara, chiese e ottenne dal padre il permesso di portare conforto ai carcerati. Tra tutti, fu colpita da Vladimir: da suo bell'aspetto, dalla sua mansuetudine e rassegnazione e dal fatto che fosse un prigioniero di nobile lignaggio. Parl\u00f2 a lungo con lui e se ne innamor\u00f2. Tornata dal padre, chiese la sua liberazione e la possibilit\u00e0 di sposarlo. Samuele che amava molto la figlia, decise di soddisfare le sue richieste. Cos\u00ec, dopo aver celebrato le nozze, concesse a Vladimir di regnare di nuovo sulla Doclea come suo vassallo, e ampli\u00f2 i domini della Doclea annettendole anche il territorio di Durazzo. Con questa politica, lo zar si assicur\u00f2 la fedelt\u00e0 della Doclea. In pi\u00f9 concesse a Dragomir, zio di Jovan Vladimir, il regno della Travunia.\nTornato in patria, Vladimir riprese a regnare. La sua fama di uomo pio e fervente nella fede continuava a crescere tra i suoi sudditi, tanto che divenne il soggetto di numerose leggende e racconti popolari. Nonostante le battaglie tra la Bulgaria e Bisanzio continuassero su diversi fronti, il regno di Jovan Vladimir godette di un periodo di pace.\nIl martirio.\nDurante la sua prigionia a Prespa, mentre era in preghiera, si racconta che Vladimir vide in sogno un angelo che gli preannunci\u00f2 la liberazione dalle catene, ma anche che sarebbe morto come martire.\nIl 29 giugno 1014, Lo zar Samuele fu sconfitto da Basilio II nella battaglia di Kleidion, e alcuni mesi dopo, il 6 ottobre, mor\u00ec. Suo figlio Gavril Radomir divenne imperatore e continu\u00f2 la guerra contro Bisanzio.\nBasilio II chiam\u00f2 presso di s\u00e9 Ivan Vladislav, il cui padre, Aron, fu fatto uccidere nel 987 da suo fratello, lo zar Samuele. Basilio, offendogli in cambio molte ricchezze, gli chiese di assassinare il nuovo zar. Vladislav, decise di accogliere l'invito dell'imperatore e vendicarsi: durante una battuta di caccia, uccise il cugino e ne prese il posto sul trono bulgaro.\nSuccessivamente convoc\u00f2 alla sua corte Jovan Vladimir. La regina Kosara, temendo che Vladislav volesse ucciderlo, part\u00ec al suo posto per chiedere allo zar il motivo della chiamata. Kosara fu accolta con tutti gli onori, e una nuova spedizione fu inviata presso Vladimir per convincerlo a raggiungere la moglie. Gli fu donata una croce d'oro come pegno di lealt\u00e0, ma il re pretese che Vladislav giurasse che non lo avrebbe ucciso su una croce di legno (pi\u00f9 simile a quella su cui mor\u00ec Cristo) e che gli inviasse questa: solo allora si sarebbe presentato al suo cospetto.\nLo zar consegn\u00f2 una croce di legno a due vescovi e ad un eremita perch\u00e9 gliela portassero; diede anche ordine ad alcuni soldati di preparare un'imboscata e di uccidere Vladimir prima che giungesse a corte. Secondo la legenda, Dio rese sicuro il viaggio del re fino a Prespa. Il 22 maggio 1016, appena giunto, Jovan Vladimir entr\u00f2 in una chiesa dove inizi\u00f2 a pregare come era solito. Quando l'imperatore comprese che l'imboscata era fallita, mand\u00f2 una guarnigione di soldati con l'ordine di ucciderlo l\u00e0 per l\u00e0. Quando Vladimir li vide, chiese di ricevere l'Eucaristia, preg\u00f2 e si consegn\u00f2 ai soldati che lo decapitarono.\nFu immediatamente sepolto nella stessa chiesa davanti alla quale fu ucciso.\nGli successe lo zio Dragomir, principe di Travunia che unific\u00f2 i due regni.\nCulto.\nVenne dichiarato santo per la sua vita pia e per aver subito la morte a causa di un tradimento.\nTre anni pi\u00f9 tardi, il corpo fu trasferito a Durazzo dove rest\u00f2 fino al 1381, quando fu portato nella citt\u00e0 albanese di Elbasan. Da l\u00ec, nel 1995 fu trasferito nella cattedrale ortodossa di Tirana."}
{"id": "1886964", "revid": "183976", "url": "https://it.wikipedia.org/wiki?curid=1886964", "title": "Beaver Creek Resort", "text": ""}
{"id": "1886967", "revid": "1776051", "url": "https://it.wikipedia.org/wiki?curid=1886967", "title": "Trasporti in Tagikistan", "text": "Questa voce raccoglie le principali tipologie di trasporti in Tagikistan.\nTrasporti su rotaia.\nRete ferroviaria.\nIn totale: 482\u00a0km di linee ferroviarie pubbliche (dati 2002).\nReti metropolitane.\nNon sono presenti aziende di trasporto che utilizzano la metropolitana.\nReti tranviarie.\nAnche il servizio tranviario \u00e8 assente.\nTrasporti su strada.\nRete stradale.\nStrade pubbliche: in totale 27.767\u00a0km (dati 1996)\nReti filoviarie.\nI filobus sono presenti in due citt\u00e0:\nAutolinee.\nNella capitale del Tagikistan, Du\u0161anbe, ed in tutte le zone abitate sono presenti aziende pubbliche e private che gestiscono trasporti urbani, suburbani ed interurbani esercitati con autobus.\nPorti e scali.\nnessuno.\nTrasporti aerei.\nAeroporti.\nIn totale: 66 (dati 2002)\na) con piste di rullaggio pavimentate: 13\nb) con piste di rullaggio non pavimentate: 53"}
{"id": "1886974", "revid": "123349949", "url": "https://it.wikipedia.org/wiki?curid=1886974", "title": "Ateles geoffroyi", "text": "La scimmia ragno di Geoffroy (\"Ateles geoffroyi\" ), nota anche come scimmia ragno dalle mani nere o atele centroamericana, \u00e8 una specie di scimmia ragno, un tipo di scimmia del Nuovo Mondo, originaria dell'America centrale, il cui areale si estende da parti dal Messico fino ad alcune zone della Colombia. Questa specie presenta almeno cinque sottospecie. Alcuni primatologi classificano la scimmia ragno dalla testa nera (\"A. fusciceps\"), presente a Panama, Colombia ed Ecuador come un sinonimo della scimmia ragno di Geoffroy.\nSi tratta di una delle pi\u00f9 grandi scimmie del Nuovo Mondo, e pu\u00f2 raggiungere un peso massimo di 9 kg (20 libbre). Le braccia sono significativamente pi\u00f9 lunghe delle gambe e la sua lunga coda prensile funziona come un quinto arto e pu\u00f2 sostenere l'intero peso dell'animale. Le sue mani hanno cinque dita lunghe, forti, a forma di uncino, sebbene il pollice sia rudimentale. Questi adattamenti consentono a questi primati di muoversi oscillando con le braccia sui rami degli alberi.\nLa scimmia ragno di Geoffroy vive in societ\u00e0 di fissione-fusione che possono contare dai 20 ai 42 membri. La sua dieta consiste principalmente di frutta matura e richiede ampi tratti di foresta per sopravvivere. A causa della perdita dell'habitat, della caccia e della cattura per il commercio di animali domestici, \u00e8 considerato in pericolo dalla IUCN.\nDistribuzione.\nCon cinque sottospecie (\"Ateles geoffroyi geoffroyi\", \"Ateles geoffroyi griseiscens\", \"Ateles geoffroyi ornatus\", \"Ateles geoffroyi vellerosus\", \"Ateles geoffroyi yucatanensis\") il suo areale si estende dal Messico (Stati di Tamaulipas e Jalisco) fino alla Colombia nord-occidentale. Predilige la foresta pluviale pedemontana e montana.\nAlcuni autori riconoscono come sottospecie valide anche \"Ateles geoffroyi azurensis\", \"Ateles geoffroyi frontatus\" e \"Ateles groffroyi panamensis\".\nDescrizione.\nDimensioni.\nMisura fino a un metro e mezzo di lunghezza, di cui pi\u00f9 di met\u00e0 spetta alla coda, per un peso medio di 7\u00a0kg.\nAspetto.\nA seconda della sottospecie, il pelo pu\u00f2 essere nero, bruno o rossiccio nella zona dorsale, con tendenza a schiarirsi in quella ventrale. La faccia \u00e8 nera, circondata da peli allungati dello stesso colore del mantello: attorno agli occhi \u00e8 presente un cerchio di pelle biancastra, e anche il muso \u00e8 dello stesso colore. La coda e le lunghe zampe sono nerastre.\nBiologia.\nSi tratta di animali prettamente arboricoli, diurni e molto sociali: a seconda del tipo di habitat e dalla sua produttivit\u00e0, si riuniscono in grandi gruppi (sono stati osservati gruppi comprendenti pi\u00f9 di 100 individui). Generalmente il gruppo \u00e8 comandato da una femmina dominante che definisce le rotte da seguire per trovare il cibo all'interno di un territorio ben definito, all'interno del quale il gruppo si frammenta in numerosi sottogruppi comprendenti 5-6 esemplari.\nGrazie alla lunga coda, questi animali sono praticamente dotati di un arto accessorio: possono rimanere appesi solo per la coda mentre maneggiano oggetti con le quattro zampe, oppure usare la coda stessa per maneggiare oggetti. Quest'ultima \u00e8 pi\u00f9 lunga del corpo (fino a 80\u00a0cm contro i 65\u00a0cm massimi di lunghezza muso-radice della coda) e dotata di una parte glabra e zigrinata all'estremit\u00e0 inferiore, che permette una presa sicura e una grande sensibilit\u00e0 all'appendice.\nIl pollice opponibile \u00e8 stato soppresso nelle zampe anteriori in favore di una maggiore funzionalit\u00e0 alla vita arboricola: le mani anteriori contano solo quattro dita e hanno la forma di uncini, mentre le mani posteriori hanno cinque dita. Durante la locomozione fra le fronde, queste scimmie utilizzano la brachiazione, in maniera simile ai gibboni.\nIn caso di pericolo, emettono suoni simili all'abbaiare di un cane di media taglia e tendono a rifugiarsi sulle cime degli alberi, fra i rami sottili, da dove lanciano oggetti all'assalitore e urinano e defecano su di esso.\nAlimentazione.\nSi nutrono essenzialmente di frutta matura: in misura minore mangiano foglie, semi, fiori e accettano anche insetti e uova.\nRiproduzione.\nLa femmina ha un ciclo estrale di circa 25 giorni: il calore dura per circa due giorni, durante il quale essa tende ad accoppiarsi promiscuamente con pi\u00f9 maschi. La gestazione dura circa sei mesi, al termine dei quali viene dato alla luce un unico cucciolo, che assorbe tutte le energie della femmina (il maschio si disinteressa della prole, visto che la specie non forma coppie stabili) che sopprime l'ovulazione per tutto il periodo della cura della prole.\nLa crescita dei piccoli \u00e8 molto lenta: lo svezzamento avviene attorno all'anno e mezzo d'et\u00e0, ma generalmente i giovani divengono del tutto autosufficienti in 2-3 anni. I maschi raggiungono la maturit\u00e0 sessuale a 5 anni, le femmine circa un anno prima: queste ultime tendono ad allontanarsi dal proprio gruppo con la maturit\u00e0, mentre i maschi restano nello stesso gruppo nel quale sono nati.\nLa speranza di vita di questi animali in cattivit\u00e0 si aggira attorno ai 30 anni.\nTassonomia.\nLa scimmia ragno di Geoffroy appartiene alla famiglia Atelidae, una famiglia di scimmie del Nuovo Mondo che contiene le scimmie ragno, le scimmie lanose, i murichi e le scimmie urlatrici. La specie fa anche parte della sottofamiglia Atelinae, che comprende le scimmie ragno, le scimmie lanose e i murichi, e del genere \"Ateles\", che contiene tutte le scimmie ragno. Il nome generico \"Ateles\" significa \"imperfetto\", in riferimento al pollice vestigiale presente in questi animali. Il nome della specie, \"geoffroyi\", rende omaggio al naturalista francese \u00c9tienne Geoffroy Saint-Hilaire.\nNon tutti i biologi concordano su quanti taxon di scimmie ragno esistano, e il loro effettivo numero \u00e8 ancora sconosciuto. Kellogg e Goldman (1944) hanno basato la loro classificazione sul colore della pelliccia, mentre Groves (1989) ha basato la loro sul colore della pelliccia e sulla distribuzione geografica. Kellogg e Goldman hanno differenziato la scimmia ragno di Geoffroy dalle altre specie per la testa, le mani e i polsi neri. Studi recenti utilizzano il DNA mitocondriale per aiutare a differenziare le specie. Tali studi di Collins e Daubach (2000, 2001, 2006) indicano che la scimmia ragno di Geoffroy \u00e8 pi\u00f9 strettamente imparentata con la scimmia ragno dalla fronte bianca (\"A. belzebuth\") e la scimmia ragno bruna (\"A. hybridus\"), rispetto alla scimmia ragno dalla faccia rossa (\"A. paniscus\"). Secondo questi studi, \"A. paniscus\" si \u00e8 separata geneticamente dalle altre scimmie ragno circa 3,27 milioni di anni fa, mentre il ramo delle scimmie ragno si \u00e8 separto geneticamente dalle scimmie lanose e dai muirichi circa 3,59 milioni di anni fa. Studi precedenti di Porter, \"et al.\" indicherebbero che le scimmie urlatrici si siano ramificate dagli altri atelidi oltre 10 milioni di anni fa.\nSottospecie.\nPer la scimmia ragno di Geoffroy sono riconosciute almeno cinque sottospecie:\nAlcune autorit\u00e0 riconoscono anche \"A. g. azuerensis\" e \"A. g. frontatus\" come sottospecie valide. La scimmia ragno dalla testa nera (\"Ateles fusciceps\"), \u00e8 considerata da autorit\u00e0 come Groves (1989) e Rylands \"et al.\" (2006) come una specie separata dalla scimmia ragno di Geoffroy. Tuttavia, altre autorit\u00e0, tra cui Froelich (1991), Collins e Dubach (2001) e Nieves (2005), considerano \"A. fusciceps\" un sinonimo di \"A. geoffroyi\". Se quest'ultima ipotesi venisse considerata valida, le due sottospecie della scimmia ragno dalla testa nera rappresenterebbero ulteriori sottospecie della scimmia ragno di Geoffroy, sotto forma di \"A. g. fusciceps\" e \"A. g. rufiventris\"."}
{"id": "1886979", "revid": "17654", "url": "https://it.wikipedia.org/wiki?curid=1886979", "title": "Rodolfo Sirigatti", "text": ""}
{"id": "1886984", "revid": "765341", "url": "https://it.wikipedia.org/wiki?curid=1886984", "title": "Vittorio Sodano", "text": "Biografia.\nInizia la sua attivit\u00e0 di truccatore a Londra all'et\u00e0 di 16 anni come scultore e protesista in un laboratorio di effetti speciali Cinematografici. Nel 1996 debutta nel Cinema con il film \"Prima che il tramonto\" di Stefano Incerti, per il quale ottiene un riconoscimento per il Trucco e gli Effetti speciali al Festival di Locarno. Grazie alla notevole conoscenza nel campo degli Effetti speciali di Trucco e nell'applicazione di protesi inizia ad affermarsi nel Cinema Italiano ed Europeo, divenendo truccatore personale di Margherita Buy, Laura Morante, Mariangela Melato e Valeria Golino. Vittorio Sodano \u00e8 inoltre docente presso diverse Accademie di Belle Arti. Nel 2007 ottiene la sua prima nomination all'Oscar per \"Apocalypto\" di Mel Gibson e nel 2010 una per \"Il divo\" di Paolo Sorrentino . "}
{"id": "1886987", "revid": "117493715", "url": "https://it.wikipedia.org/wiki?curid=1886987", "title": "Plumbata", "text": "La plumbata (plurale: \"plumbatae\"; dal latino \"plumbum\", \"piombo\", col significato di \"[dardo] con peso in piombo\"), o anche martiobarbulum (plurale: \"martiobarbuli\"; dal latino \"Martio-barbuli\", \"barbette di Marte\"), era un tipo di dardo con la punta di metallo appesantita col piombo, utilizzati dai fanti nell'Antichit\u00e0 e nel Medioevo.\nIl loro impiego si diffuse nell'esercito romano del tardo impero. Vegezio, nella sua \"Epitome rei militaris\" (i.17), li chiama \"martiobarbuli\" e afferma che si portavano in numero di cinque fissate nella parte interna dello scudo; consiglia di addestrarne all'uso le truppe, ricordando come due legioni illiriche erano cos\u00ec efficaci nel loro uso che gli imperatori Diocleziano e Massimiano le preferivano tra le altre legioni (si trattava degli \"Ioviani\" e degli \"Herculiani\").\nUn'altra opera a trattare di \"plumbatae\" \u00e8 il \"De rebus bellicis\", un trattato militare anonimo del IV secolo che descrive questa arma, fornendone una immagine che \u00e8 l'unica risalente all'Antichit\u00e0: si tratta di una freccia con un peso attaccato al corpo del dardo, una struttura confermata dai ritrovamenti archeologici. Sempre il \"De rebus bellicis\" descrive anche la \"plumbata tribolata\", una \"plumbata\" con delle punte, di cui non si hanno altre notizie, n\u00e9 letterarie n\u00e9 archeologiche.\nLa terza fonte antica \u00e8 lo \"Strategikon\", un manuale di guerra redatto nel VI secolo dall'imperatore romano d'Oriente Maurizio, in cui si parla del \"martzobarboulon\", una forma corrotta del latino \"martiobarbulum\"."}
{"id": "1886988", "revid": "110157", "url": "https://it.wikipedia.org/wiki?curid=1886988", "title": "Andrej Miklavc", "text": "Agli inizi della carriera, prima della dissoluzione della Jugoslavia (1991), gareggi\u00f2 per la nazionale jugoslava.\nBiografia.\nOriginario di \u017dabnica di Kranj e specialista dello slalom speciale, Miklavc debutt\u00f2 in campo internazionale ai Mondiali juniores di S\u00e4len 1987; nella sua prima presenza olimpica, , fu 24\u00ba nello slalom gigante e 17\u00ba nello slalom speciale. In Coppa del Mondo ottenne il primo piazzamento di rilievo il 6 dicembre 1992 nello slalom speciale di Val-d'Is\u00e8re, chiudendo al 22\u00ba posto; nella stessa stagione debutt\u00f2 ai Campionati mondiali e a Morioka 1993 si classific\u00f2 31\u00ba nello slalom gigante e 22\u00ba nello slalom speciale. Ai XVII Giochi olimpici invernali di ottenne il suo miglior piazzamento olimpico: 10\u00ba nello slalom speciale, la sola gara che disput\u00f2.\nNella stagione 1995-1996 in Coppa del Mondo ottenne il suo miglior risultato in carriera: l'unica vittoria, nonch\u00e9 unico podio, il 26 novembre nello slalom speciale di Park City; in seguito colse altri buoni risultati, per un totale di tredici piazzamenti nei primi dieci. Nella stessa stagione partecip\u00f2 ai Mondiali della Sierra Nevada, dove fu 17\u00ba nello slalom gigante e 5\u00ba nello slalom speciale, suo miglior piazzamento iridato in carriera.\nAi Mondiali di Sestriere 1997, sua ultima presenza iridata, si classific\u00f2 17\u00ba nello slalom speciale, mentre l'anno dopo ottenne l'ultima vittoria in Coppa Europa, il 7 febbraio a Todtnau sempre in slalom speciale, e al congedo olimpico, , non termin\u00f2 la prova nella medesima specialit\u00e0. Sempre in slalom speciale nel 2001 sal\u00ec per l'ultima volta sul podio in Coppa Europa, il 12 febbraio a Pozza di Fassa (2\u00ba), e prese per l'ultima volta il via in Coppa del Mondo, ad Aspen il 26 novembre senza qualificarsi per la seconda manche; si ritir\u00f2 all'inizio di quella stessa stagione 2001-2002 e la sua ultima gara fu lo slalom speciale di Coppa Europa disputato il 3 dicembre a Val Thorens, non completato da Miklavc.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "1886993", "revid": "729019", "url": "https://it.wikipedia.org/wiki?curid=1886993", "title": "Linea 3 (metropolitana di Parigi)", "text": "La linea 3 della metropolitana di Parigi, contraddistinta dal colore verde oliva, \u00e8 una delle 16 linee del sistema di trasporto rapido della citt\u00e0 di Parigi. Collega Levallois-Perret a Bagnolet attraverso la stazione ferroviaria St-Lazare, i Grands Boulevards e R\u00e9publique nel centro della citt\u00e0.\nIl carico passeggeri sostenuto \u00e8 di 91,6 milioni di persone l'anno, anche se questa cifra comprende il traffico sulla linea 3 bis, il che la rende la decima linea pi\u00f9 frequentata della rete.\nProgetti futuri.\nLa porzione oggi identificata come 3 bis, un tempo facente parte della linea 3, potrebbe essere in futuro unita alla linea 7 bis, per formare una nuova linea 15.\nEventi.\nGrazie a dei collegamenti con altre stazioni vicine, \u00e8 possibile andare a piedi fra tre stazioni della linea senza salire in superficie. Il percorso \u00e8 effettuabile partendo da Saint-Lazare (M\u00e9tro 3, 12, 13 e 14), passando per Hausmann Saint-Lazare (RER E), procedendo per Havre - Caumartin (M\u00e9tro 3 e 9) poi per Auber (RER A) e infine raggiungendo Op\u00e9ra (M\u00e9tro 3, 7 e 8). Il percorso pu\u00f2 anche essere effettuato da Op\u00e9ra a Saint-Lazare.\nTurismo.\nLa linea 3 passa presso diversi luoghi di interesse:"}
{"id": "1886994", "revid": "123730306", "url": "https://it.wikipedia.org/wiki?curid=1886994", "title": "Zerofobia Tour", "text": "Zerofobia Tour \u00e8 il terzo spettacolo itinerante di Renato Zero. Successivamente venne trasmesso dalla RAI e nel 1993 venne pubblicato in VHS.\nInfo.\nIl tour fu il primo successo dell'artista. Il disco entr\u00f2 in classifica nelle zone alte, grazie allo spettacolo di cui si parla in tutta Italia, Zerofobia. Renato ancora una volta, effettua un tour massacrante nelle discoteche. Da ricordare i 5 giorni al Teatro Tenda di Piazza Mancini in Roma, che diventarono clamorosamente, 12. A Natale replic\u00f2 lo spettacolo, inaugurando la tradizione, al Teatro Tenda a Strisce per 5 giorni, dal 25 al 29 dicembre per un totale di 7 spettacoli. Lo spettacolo si divide in due tempi: nel primo, dialoga continuamente con il pubblico, presentando brani facenti parte del repertorio passato, seguendo un filo logico preciso: la storia della sua vita. Nella seconda parte cominciava lo spettacolo vero e proprio: un musical, (sar\u00e0 il suo modo di presentarsi al pubblico per tutto il suo percorso artistico), in cui si mettono in evidenza, i \"mali\" della societ\u00e0 dei consumi. Si incontrano vari personaggi: l'amante, il padre, la madre, la peripatetica, tutti interpretati da \"mimi-ballerini\". Il finale dello spettacolo \u00e8 ormai un \"cult\", in occasione del brano \"Il cielo\", tutto il pubblico veniva coperto da un enorme telo azzurro stellato, sorretto dai ballerini. Festeggia il compleanno in Versilia al Teatro Tenda Bussoladomani di Sergio Bernardini, inaugurando una tradizione che durer\u00e0 per molti anni ancora. Dalla \"Gazzetta di Mantova\" di Venerdi 22 luglio 1977 viene riportato un articolo sull'avvenuto spettacolo di Renato Zero in terra virgiliana presso la discoteca \"El Patio Club\" di Marmirolo. Il recital avvenne la domenica precedente alla data riportata dal quotidiano mantovano. Lo stesso giornale riporta in data 21 agosto 1977 l'avvenuto concerto di Zerofobia presso la discoteca Sayonara di Castel Goffredo (Mn)."}
{"id": "1887000", "revid": "3082", "url": "https://it.wikipedia.org/wiki?curid=1887000", "title": "Plumbatae", "text": ""}
{"id": "1887004", "revid": "1305887", "url": "https://it.wikipedia.org/wiki?curid=1887004", "title": "Lynn Minmay", "text": "Lynn Minmay, anche pronunciato Linn Minmei (giapponese: \u30ea\u30f3\u30fb\u30df\u30f3\u30e1\u30a4 \"Rin Minmei\", cinese: \u9234\u660e\u7f8e/\u6797\u660e\u7f8e Pinyin: L\u00edng M\u00edngm\u011bi/L\u00edn M\u00edngm\u011bi) \u00e8 un personaggio dell'anime \"Fortezza superdimensionale Macross\" e del film \"Macross - Il film\". Minmay \u00e8 anche la protagonista dell'OAV commemorativo \"Macross Flashback 2012\". Il personaggio di Minmay della prima serie di Macross \u00e8 stato inserito anche nel relativo adattamento statunitense \"Robotech\".\nUna traduzione in italiano del nome \"Lynn Minmay\" pu\u00f2 essere \"Campana bella e luminosa\".\nMinmay rappresenta la personificazione della musica, che nel corso di tutte le stagioni della serie \"Macross\" gioca un ruolo importantissimo. Pi\u00f9 in generale, Minmay \u00e8 considerata una delle icone dell'animazione giapponese.\nIn \"Macross\" (e \"Robotech\"), Minmay \u00e8 l'oggetto dell'interesse sentimentale del protagonista Hikaru Ichijyo (Rick Hunter in Robotech), ed \u00e8 una popolare cantante pop nell'universo dell'anime. Le sue canzoni, in grado di mettere i soldati Zentradi in stato confusionale, giocano un ruolo fondamentale nella prima guerra spaziale contro la flotta Zentradi.\nNella versione originale dell'anime, Minmay \u00e8 doppiata da Mari Iijima, che scrisse anche alcune delle canzoni cantate nel corso della serie. La Iijima divenne una popolare pop star proprio di conseguenza al successo del personaggio di Minmay. La Iijima acquis\u00ec una popolarit\u00e0 tale da essere chiamata per doppiare anche la versione in lingua inglese di Macross. Si \u00e8 trattata della seconda volta nella storia dell'animazione che un personaggio viene doppiato dallo stesso doppiatore sia in giapponese che in inglese.\nMinmay \u00e8 di origini sino-giapponesi. Il padre, cinese, \u00e8 L\u00edng B\u01ceoxi\u00f3ng (\u9234\u5b9d\u96c4) mentre la madre \u00e8 la giapponese Shigeyo (\u3057\u3052\u3088).\nStoria nell'anime.\nNata nel 1993 durante la \"guerra globale\", dal 2009 Minmay lavora come cameriera nel ristorante gestito da sua zia Lina e suo zio Max. Durante un attacco degli alieni zentradi, Minmey rimane coinvolta in un violento scontro a fuoco, e viene salvata dal giovane pilota Hikaru Ichij\u014d. I due finiscono per rimanere intrappolati in un'ala in disuso dell'astronave \"Macross\", dove rimangono per svariati giorni e stringono un profondo legame. I due vengono liberati proprio nel momento in cui stanno per scambiarsi un bacio.\nIn seguito, Minmay parteciper\u00e0 al concorso \"Miss Macross\", che sorprendentemente riuscir\u00e0 a vincere, aprendole cos\u00ec le porte alla carriera di cantante ed attrice, e divenendo incredibilmente popolare. La nuova carriera di Minmay per\u00f2 tender\u00e0 ad allontanare la ragazza da Ichijo e contemporaneamente ad avvicinarla a Lynn Kaifun, suo cugino. Parallelamente, Hikaru Ichijo, completamente dedito alla carriera militare, svilupper\u00e0 un interesse nei confronti di Misa Hayase, suo diretto superiore.\nSi scoprir\u00e0 che la musica \u00e8 una arma invincibile contro gli alieni zentradi, che entrano in un profondo stato confusionale quando ascoltano una canzone. Per tale motivo, Minmay sar\u00e0 chiamata a cantare durante la battaglia finale contro il comandante Bodolza della flotta Zentradi, garantendo la vittoria ai terrestri.\nNel 2012, in seguito alla guerra, Minmay tenter\u00e0 di riprendere la propria carriera musicale, con Lynn Kaifun come proprio manager. Tuttavia, l'abitudine di bere di Kaifun far\u00e0 scemare i sentimenti della ragazza nei suoi confronti, che invece ricominciano a crescere nei confronti di Ichijo. Hikaru, che ha una relazione stabile con Misa Hayase, continua ad essere ossessionato da Minmay. Alla fine, durante una vigilia di Natale, Hikaru e Minmay si scambiano un bacio e Misa, devastata dal dolore dopo aver assistito alla scena, decide di abbandonare il fidanzato e riprendere la propria carriera militare.\nNel 2014, nella battaglia finale, quando Quamzin attacca la nuova \"Macross City\", Hikaru decide di combattere nonostante Minmay tenti di impedirglielo, incapace di comprendere le motivazioni del ragazzo. Quando la battaglia \u00e8 terminata, Ichijo e Minmay decidono di lasciarsi, perch\u00e9 divisi da punti di vista inconciliabili. Finalmente Hikaru e Misa possono stare insieme senza interferenze, mentre Minmay decide di dedicare la propria esistenza alla musica.\nPersonalit\u00e0.\nIl carattere del personaggio di Minmay \u00e8 quello tipico di una adolescente piena di energie e voglia di vivere. Dopo l'incontro iniziale durante la prima guerra spaziale, Hikaru sviluppa una profonda infatuazione nei suoi confronti. Ma dopo che Minmay vince il concorso di \"Miss Macross\" e diventa una impegnatissima popstar, i suoi sentimenti per lei cambiano, dato che Minmay si dimostra troppo coinvolta non solo nella musica, ma come vero e proprio simbolo della lotta degli umani contro gli Zentradi. Anche Minmay mostra segni di insicurezza e dubbi sui propri sentimenti sia nei confronti di Hikaru che nei confronti di Lynn Kaifun.\nNel lungometraggio \"Macross - Il film\", il personaggio di Minmay \u00e8 leggermente differente rispetto a quello della serie. Nella storia del film, Minmay \u00e8 gi\u00e0 una affermata cantante ed attrice quando conosce Ichijo, che \u00e8 un suo accanito fan. Nel film non esiste affatto il personaggio di Lynn Kaifun e gi\u00e0 a questo punto della storia Minmay \u00e8 stanca del mondo dello spettacolo e vede nella sua amicizia con il giovane pilota una via di uscita. Soltanto in seguito la ragazza si innamora di lui, ma sar\u00e0 troppo tardi perch\u00e9 l'amore fra Misa e Hikaru \u00e8 gi\u00e0 in uno stato pi\u00f9 avanzato.\nEredit\u00e0 di Minmay.\nNell'universo di Macross, Minmay continua ad essere ricordata anche decine di anni dopo la prima guerra spaziale. Le sue canzoni sono costantemente rieseguite e lei viene ricordata come la ragazza che ha messo fine alla guerra con il proprio canto. In tutti i sequel prodotti al personaggio di Minmay viene sempre fatto riferimento, direttamente o indirettamente, tramite riferimento alle sue canzoni. In Macross 7, Minmay \u00e8 la fonte di ispirazione per Basara Nekki dei Fire Bomber, che vuole sconfiggere i propri nemici cantando. In Macross Frontier la sua canzone \"My Boyfriend's a Pilot\" viene cantata da Ranka Lee durante il concorso \"Miss Frontier\", e il personaggio si riferisce al brano chiamandolo \"la canzone che ogni persona qui conosce\". In Macross Delta la protagonista Freyja \u00e8 una sua fan e in diverse occasioni \u00e8 citata, anche indirettamente."}
{"id": "1887012", "revid": "1573940", "url": "https://it.wikipedia.org/wiki?curid=1887012", "title": "Ateles hybridus", "text": "L'atele bruno od atele variegato (Ateles hybridus ) \u00e8 un primate platirrino della famiglia degli Atelidi.\nVeniva un tempo considerato una sottospecie di \"Ateles belzebuth\" (\"A. belzebuth hybridus\").\nDistribuzione e habitat.\nVive nella fascia di confine fra Colombia e Venezuela. Predilige la foresta pluviale, ma si adatta bene anche ad altri ambienti a regime pi\u00f9 secco, a condizione che siano ben alberati.\nDescrizione.\nMisura fino ad oltre un metro e mezzo di lunghezza, di cui pi\u00f9 della met\u00e0 va ascritta alla lunga coda prensile, per un peso che sfiora i 10\u00a0kg.\nIl pelo \u00e8 lungo e setoloso, di colore grigio-brunastro su dorso, braccia e primo terzo della coda: la testa, le spalle, la coda e gli avambracci sono invece bruno-scuro, mentre il petto ed il ventre sono bianchi. Bianco \u00e8 anche un triangolo dal vertice rivolto verso l'alto che si trova sulla fronte degli animali.\nBiologia.\nSi tratta di animali diurni e sociali, che vivono nella parte pi\u00f9 alta della foresta: si riuniscono in gruppetti di circa cinque individui nell'ambito di un unico gruppo che ne conta anche pi\u00f9 di 20 ed \u00e8 guidato da una femmina dominante. Ogni gruppo occupa un proprio territorio, che aria di dimensioni a seconda della tipologia di ambiente e della disponibilit\u00e0 di cibo.\nLe femmine hanno un ciclo riproduttivo estremamente lento (una cucciolata ogni 3-4 anni) a causa della lentezza con cui i cuccioli raggiungono l'et\u00e0 adulta."}
{"id": "1887014", "revid": "123180541", "url": "https://it.wikipedia.org/wiki?curid=1887014", "title": "Valeriano Fiorin", "text": "Carriera.\nGiocatore.\nCresciuto nel , esordisce in Serie C1 con il vincendo il campionato. Disputa con il club emiliano altre tre stagioni tutte in Serie B. Nel 1989 passa al Genoa neopromosso in Serie A dove rimane poco pi\u00f9 di quattro stagioni (storico un suo gol a Marassi contro il Liverpool con un gran tiro di esterno sinistro), prima di scendere di categoria accasandosi al Palermo.\nNel 1995 viene acquistato al che lo gira subito in prestito al per poi riaccoglierlo per una stagione prima di cederlo.\nDal 1997 peregrina per molti campi (, e ) prima di riavvicinarsi a casa prima con un triennio al Rovigo e poi alla Piovese dove si ritira dal calcio giocato all'et\u00e0 di 41 anni.\nAllenatore.\nNel gennaio 2007 diviene allenatore-giocatore della Piovese, incarico che ricopre fino all'aprile del 2008 quando viene rimosso assieme al suo vice Filippo Maniero, salvo essere poi richiamato il mese successivo nelle fasi finali del campionato. Successivamente viene riallontanato dal club. Dalla stagione 2010-2011 \u00e8 alla guida del Pozzonovo, squadra della provincia di Padova che militava in Promozione. Inoltre \u00e8 stato allenatore del Casalserugo.\nNel 2016 diventa vice di Giuseppe Sannino alla , in Serie B"}
{"id": "1887022", "revid": "17654", "url": "https://it.wikipedia.org/wiki?curid=1887022", "title": "Re Giovanni (Shakespeare)", "text": ""}
{"id": "1887027", "revid": "110157", "url": "https://it.wikipedia.org/wiki?curid=1887027", "title": "Microregione di Guapor\u00e9", "text": "Guapor\u00e9 \u00e8 una microregione del Rio Grande do Sul in Brasile, appartenente alla mesoregione di Nordeste Rio-Grandense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 21 comuni:"}
{"id": "1887028", "revid": "767487", "url": "https://it.wikipedia.org/wiki?curid=1887028", "title": "Luca Jurman", "text": " \nBiografia.\nIncomincia a suonare il pianoforte in tenera et\u00e0, esordendo a 13 anni come pianista jazz al Ca' Bianca Club di Milano con una nota formazione jazz. A 15 anni compone il suo primo jingle per \"Asti Cinzano\" a cui ne seguiranno molti altri, circa 320 come ad esempio Ringo (\"Ringo people\"), per Sky e per la BMW.\nA 18 anni si avvicina anche al canto, che comincia ben presto a insegnare.\nOccupa diverse posizioni nel mondo artistico: on stage (con concerti, in tv e in teatro), backstage (collaborazioni, produzioni e direzioni) e porta avanti l'attivit\u00e0 di vocal coach e insegnante di canto nella sua scuola a Milano.\nNel 2008 Luca Jurman \u00e8 sostenitore della campagna Nastro Rosa per l'associazione LILT nella lotta contro il tumore al seno.\nJurman ha cantato al concerto per la Fondazione Ron Hubbard nella sede inglese di Saint Hill in occasione dell'anniversario di Scientology nel 2007.\nVocal Classes.\nHa elaborato un innovativo metodo di insegnamento del canto il \"Vocal Classes\"(De Agostini, aprile 2010).\nNel 2010 riceve un \"Premio Mia Martini Speciale\" per la sua carriera di cantante e musicista, oltre che di didatta e divulgatore dell'arte vocale\nTra i suoi allievi pi\u00f9 famosi annovera Alessandra Amoroso, Marco Carta, Alex Baroni, Irene Grandi, Simona Bencini (Dirotta su Cuba), Lorella Cuccarini, Roberta Faccani (voce dei Matia Bazar), Paola Barale, Claudia Gerini, Annalisa Minetti, Michel Altieri, Chiara Iezzi (Paola &amp; Chiara), Fabrizio Voghera, Arianna Bergamaschi, Paolo Meneguzzi, Beppe Dettori, Valerio Scanu, Gian De Martini.\nCollaborazioni e direzioni.\nHa collaborato come cantante e musicista coi La Bionda e con artisti nazionali e internazionali tra cui: Laura Pausini, Eros Ramazzotti, Lorella Cuccarini, Zucchero Fornaciari, Raf, Phil Collins, Andrea Bocelli, Francesco Baccini, Nino Buonocore, Ivana Spagna, Enrico Ruggeri, Fausto Leali, Renato Zero, Gatto Panceri, Gigi Cifarelli, Lucio Dalla, Grace Jones, Anna Oxa, Gianni Bella, Alexia, Mario Lavezzi, Mogol, Adriano Celentano, Randy Crawford, Robert Palmer, Mario Biondi, Ornella Vanoni, Jovanotti, Fiordaliso, Steve Ferrone, Pino Daniele, Miguel Bos\u00e9, Valter Vincenti e Alejandro Sanz..\nDiventa direttore musicale e arrangiatore nel \u201cTour mondiale 2001/2002\u201d di Laura Pausini. Riceve la nomination quale \u201cmigliore produttore vocale\u201d nei \u201cLatin Grammy Awards 2002\" per il disco della Pausini \u201cThe best of\u201d. Questa \u00e8 una nomination che Luca aveva gi\u00e0 ricevuto nel 2000 per la sua collaborazione con Alejandro Sanz.\nHa duettato inoltre con Lorella Cuccarini in \"Portami via\" e con Marco Carta nella cover \"Vita\", contenuta nell'album d'esordio \"Ti rincontrer\u00f2\" del cantante cagliaritano. Nel 2008 durante la trasmissione Amici di Maria De Filippi duetta con Valerio Scanu in \"that whats friends are for\" e successivamente in vari live reciproci in altre cover. Nel novembre 2009 incide un duetto con la cantante Ivana Spagna, una re-interpretazione della colonna sonora del film Disney \"La Bella e la Bestia\".\nTeatro - Cinema - Live.\nCura la direzione vocale dei musical \"Grease\" (attrice protagonista Lorella Cuccarini) e \"Beatrice ed Isidoro\" (per la regia di Maurizio Colombi e Franco Miseria), nel quale esordisce come attore nel 2001 nel ruolo di Lord Brummel. Recita inoltre in \"Jesus Christ Superstar\" (regia di Massimo Romeo Piparo) nel ruolo di Judas. Nel 2008/2009 \u00e8 supervisore artistico insieme con Arturo Brachetti del musical \"Peter Pan\" per la regia di Maurizio Colombi.\nEsordisce come attore di cinema nel 2002 con un cameo d'eccezione nel film \"Ricordati di me\", per la regia di Gabriele Muccino.\nHa all'attivo anche un'attivit\u00e0 on-stage come cantante solista. Dal 2007 ha intensificato i suoi concerti nel tempio della musica jazz e blues: il Blue Note di Milano.\nEsperienze tv.\nHa partecipato a diverse trasmissioni tra cui Festivalbar, Buona Domenica, Festival Italiano, Un disco per l'estate, Festival di Napoli.\nNel 2002 \u00e8 vocal trainer nel talent-show \"Operazione Trionfo\".\nLa sua popolarit\u00e0 mediatica aumenta con la partecipazione al talent show \"Amici di Maria De Filippi\", nelle vesti di vocal coach dal 2007 al 2011. \nTra i suoi allievi del talent: Marco Carta vincitore del Festival di Sanremo 2009, Marta Rossi, Alessandra Amoroso (di cui \u00e8 produttore vocale nel suo album d'esordio \"Stupida\"); il cantante Valerio Scanu vincitore del Festival di Sanremo 2010; Silvia Olari, di cui ha prodotto l'omonimo \"Ep\" d'esordio per la Warner Music., Enrico Nigiotti, Antonio Mungari, Giorgia Urrico, Antonella La Fortezza.\n\u00c8 stato inoltre vocal coach nel programma televisivo Lasciami cantare!.\nDiscografia.\n\"Unplugged\" (Sony BMG), risale al 2004, un lavoro \"live\" di sole cover, riarrangiate in chiave soul dallo stesso con il supporto della sua band.\nIl secondo album \u00e8 anticipato a fine 2007 dal singolo \"Nera\" (il cui video, diretto dal regista Gabriele Muccino, riceve il premio Premio Roma Videoclip).\n\"Back to\" (Edel Music), esce nel 2008. Evidenzia la predilezione del cantante verso R&amp;B, soul e motown. L'album include una serie di brani inediti in lingua italiana e uno in inglese; inoltre contiene alcune cover del suo repertorio. Il cd contiene anche un duetto con gli Incognito, precursori dell'acid-jazz..\n\"Live in Blue Note Milano\" (Nar International), un doppio-cd live, pubblicato nel 2009. Le venti tracce riarrangiate dell'album sono state registrate nel tempio milanese del jazz durante i concerti che l'artista ha tenuto."}
{"id": "1887030", "revid": "110157", "url": "https://it.wikipedia.org/wiki?curid=1887030", "title": "Andr\u00e9 da Rocha", "text": "Andr\u00e9 da Rocha \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887033", "revid": "1318309", "url": "https://it.wikipedia.org/wiki?curid=1887033", "title": "Catoca", "text": "Catoca \u00e8 una miniera di diamanti dell'Angola. Situata una trentina di chilometri a nord ovest della citt\u00e0 di Saurimo nella provincia di Lunda Sud in Angola. \u00c8 per produzione la quarta miniera di diamanti del mondo. Il consorzio proprietario della miniera \u00e8 per il 32.8% di Endiama di propriet\u00e0 dello stato dell'Angola, al 32.8% di Alrosa, la pi\u00f9 importante societ\u00e0 russa attiva nell'estrazione e commercio di diamanti e al 16.8% di Diamond Finance CY BV Group. La miniera sfrutta un giacimento di Kimberlite.\nLa miniera ha prodotto 1.8 milioni di carati (equivalente a 360 kg di diamanti) nel 2000 e 2.6 milioni (520 kg) nel 2001. La qualit\u00e0 dei diamanti estratti e molto buona con il 35% di gemme, contro una media 20% per questo tipo di miniere. Si stima che le riserve presenti nel giacimento siano dell'ordine dei 60 milioni di carati (12'000 kg)."}
{"id": "1887036", "revid": "110157", "url": "https://it.wikipedia.org/wiki?curid=1887036", "title": "Anta Gorda", "text": "Anta Gorda \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887040", "revid": "767487", "url": "https://it.wikipedia.org/wiki?curid=1887040", "title": "Arvorezinha", "text": "Arvorezinha \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887042", "revid": "125720502", "url": "https://it.wikipedia.org/wiki?curid=1887042", "title": "Saticula", "text": " \nSaticula (o Saticola) \u00e8 un'antica citt\u00e0 sannita, facente parte della Lega sannitica. Il luogo preciso della sua ubicazione \u00e8 pressoch\u00e9 sconosciuto, perch\u00e9, come tramandato da alcuni autori della storia romana e dalla tradizione popolare locale, essa fu completamente distrutta dai Romani per ritorsione e vendetta contro i Sanniti che avevano umiliato i soldati romani alle Forche Caudine (321 a.C.).\nUbicazione.\nNonostante le incertezze, si pu\u00f2 tuttavia ricavare il probabile areale del suo sito: doveva trovarsi, grosso modo, tra l'antica Capua a nord, Caudium a est e il territorio campano a ovest, sulla sponda sinistra del fiume Volturno, presumibilmente alle pendici del monte Taburno in localit\u00e0 Faggiano, dove sono stati fatti rinvenimenti archeologici importanti che confermerebbero questa ipotesi.\nLa sua gente, i Saticoli, viene menzionata da Virgilio nel libro VII dell'Eneide: perci\u00f2, gi\u00e0 all'epoca della fondazione di Roma, gli abitanti di Saticula venivano distinti tra gli altri popoli dell'Appennino meridionale, e chiaramente indicati e riconosciuti nella loro identit\u00e0 etnica.\nIn effetti, l'area della sua probabile ubicazione sta restituendo a partire gi\u00e0 dal XVIII secolo una massa imponente per quantit\u00e0 e straordinaria per qualit\u00e0 di reperti archeologici, come vasellame, monili, monete, oltre a tombe e necropoli etrusche. Sia la tradizione locale che il giudizio esperto di archeologi indicano nell'odierna Sant'Agata de' Goti (BN), la citt\u00e0 che sarebbe sorta immediatamente presso il suo areale molti secoli dopo la sua distruzione, e che ne sarebbe l'erede storica.\nToponimo.\nLe radici del suo toponimo vanno fatte risalire generalmente al periodo etrusco, e il nome stesso latinizzato in s\u00e9guito all'espansione della civilt\u00e0 romana. In effetti, se l'etimo del nome Saticula lo si facesse derivare dal latino, vorrebbe significare \"molto coltivata\" o \"molto colta\" e quindi \"molto civile\", come del resto attestano i vasi saticulani, fra cui un cratere rappresentante il mito di Alcmena, che \u00e8 conservato nel British Museum di Londra.\nMa, poich\u00e9 i Saticoli e la loro citt\u00e0 Saticula preesistevano ai Romani, avrebbe forse ragione uno studioso inglese, che sostiene che l'etimo di Saticula \u00e8 l'osco \"sati-ko\"; e quindi, se cos\u00ec fosse, la fondazione di Saticula, o Saticola, si dovrebbe riportare al periodo osco, alle fasi cio\u00e8 delle migrazioni degli Osci nel Meridione d'Italia (VI-V secolo a.C.).\nDall'analisi del repertorio dei ritrovamenti archeologici nell'area presumibilmente di Saticula si pu\u00f2 pensare che la citt\u00e0, per la sua posizione geografica di immediato confine con la Campania, fosse pi\u00f9 un centro di commerci e di scambi \"artistici\" e culturali che una cittadella pi\u00f9 specificamente militare, quale poteva essere ad esempio Caudium. Difatti, il vasellame di squisita fattura artistica rinvenuto a Sant'Agata de' Goti proveniva da Paestum; e cos\u00ec anche i monili provenivano probabilmente dalla Magna Grecia e dall'Etruria."}
{"id": "1887043", "revid": "21880", "url": "https://it.wikipedia.org/wiki?curid=1887043", "title": "Takhtajania", "text": ""}
{"id": "1887046", "revid": "767487", "url": "https://it.wikipedia.org/wiki?curid=1887046", "title": "Rostam Farrokhz\u0101d", "text": "\u0112r\u0101n Sp\u0101hbod (\"Sp\u0101hbod dell'Iran\", \"Comandante dell'esercito iranico\") dell'Impero sasanide sotto il regno di Yazdgird, \"r\". 632 - 651.\nAscesa al potere.\nRostam Farrokhz\u0101d era un potente generale e un aristocratico sasanide proveniente dall'Armenia, una delle province dell'Impero persiano sasanide. Come suo padre prima di lui, Rostam era \"ishkan\", o \"principe\", di Azerbaigian (Atrpatakan) e governatore del Khorasan. A quei tempi l'Impero persiano affrontava un periodo di forte crisi. Si susseguirono in poco tempo una serie di re deboli che erano spesso alla merc\u00e9 dei nobili e governatori che avevano ormai acquistato la quasi piena indipendenza dal sovrano. In un'epoca in cui il potere centrale mancava, si diffuse il feudalesimo in Persia.\nDurante la reggenza di Ardashir III, Farrukh-Hormuzd, il padre di Rostam, tent\u00f2 di impadronirsi del potere proponendo alla regina Azarmidokht di sposarlo, ma venne respinto e assassinato. Per vendicare la morte del padre, Rostam si diresse con il suo esercito sulla capitale dell'Impero, Ctesifonte, e accec\u00f2 e depose la regina.\nNel 631, Rostam conquist\u00f2 l'Armenia strappandola al governatore bizantino Varazdirot, e l'annesse al suo feudo.\nA partire dal 632, Rostam appoggi\u00f2 il giovane re Yazdegerd III che aveva appena preso Ctesifonte ed era salito al potere grazie all'aiuto della fazione di Rostam. Il fratello di Rostam Farrukhzad era il 'darik-pat' (\"tesoriere\"). di Rostam Farrukhzad e di Zadhoe (un altro aristocratico). Insieme formarono una sorta di triumvirato che influenz\u00f2 molto il nuovo re Yazdegerd.\nIn quegli anni emerse una nuova minaccia per l'Impero sasanide: gli Arabi musulmani. L'esercito musulmano, inviato dal califfo \u02bfUmar ibn al-Kha\u1e6d\u1e6d\u0101b, si stava accingendo a invadere la Siria e la Persia. I Persiani inizialmente riuscirono a respingere i ripetuti attacchi arabi infliggendo loro una pesante sconfitta nella Battaglia del Ponte (634), in cui cadde anche il loro comandante Abu 'Ubayd ma il generale sasanide Bahman J\u0101dh\u016byeh, che aveva sconfitto gli Arabi in quella battaglia, ricevette da Rostam l'ordine di tornare a Ctesifonte per sedare una rivolta scoppiata nella capitale e non pot\u00e9 quindi inseguire l'esercito arabo in rotta, permettendo loro di mettersi in salvo.\nBattaglia di al-Q\u0101disiyya.\nNel 636 Rostam part\u00ec con il suo potente esercito da Ctesifonte per affrontare l'esercito arabo, comandato dai generali del Califfo \u02bfUmar b. al-Kha\u1e6d\u1e6d\u0101b, sulla sponda occidentale dell'Eufrate nelle pianure di al-Q\u0101disiyya.\nI due eserciti si scontrarono ad al-Q\u0101disiyya. Secondo fonti arabe, le negoziazioni tra i due imperi continuarono per un certo periodo e le delegazioni arabe che vennero all'accampamento persiano chiesero che i Persiani si convertissero all'Islam o accettassero di pagare un tributo (\"jizya\"). Rostam, temendo il peggio, tent\u00f2 di rinviare la battaglia, ma quando le due parti non riuscirono a trovare un accordo, ordin\u00f2 senz'altro l'attacco.\nL'esercito persiano era di molto superiore per numero alle forze arabe (le fonti sono in disaccordo sulla sua grandezza: alcune dicono 60.000, altre 100.000) ed era sicuro di vincere la battaglia. Tuttavia, secondo fonti arabe, all'alba del quarto giorno, ci fu una tempesta di sabbia che si abbatt\u00e9 sui Persiani, capovolgendo le sorti del conflitto in modo tutto sommato illogico.\nRostam tent\u00f2 di scappare tentando di attraversare il fiume a nuoto, ma venne catturato da un guerriero arabo e decapitato. Il combattente che lo uccise (Hilal ibn 'Ullafa|Hil\u0101l ibn \u02bfUllafa) annunci\u00f2 l'avvenimento, mostrando la testa di Rostam agli altri combattenti, gridando: \"Per il Signore della Ka\u02bfba! Ho ucciso Rustam! Sono Hil\u0101l b. \u02bfUllafa!\". Vedendo ci\u00f2, i combattenti persiani si scoraggiarono e tentarono la fuga, nel corso della quale numerosi di loro persero la vita, mentre molti altri decisero di convertirsi all'Islam.\nFu l'inizio della fine per l'Impero sasanide che in una ventina di anni venne in gran parte conquistato dagli Arabi. I persiani convertiti dovettero comunque attendere la seconda met\u00e0 dell'VIII secolo e la cosiddetta \"rivoluzione abbaside\" per vedere soddisfatte le loro prerogative di musulmani, fino ad allora ampiamente disattese, e abbracciare \"in toto\" la religione dei loro conquistatori, grazie a un tacito accordo tra Baghdad e \"dehq\u0101n\" (antichi signorotti feudali)."}
{"id": "1887049", "revid": "110157", "url": "https://it.wikipedia.org/wiki?curid=1887049", "title": "Dois Lajeados", "text": "Dois Lajeados \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887050", "revid": "287204", "url": "https://it.wikipedia.org/wiki?curid=1887050", "title": "Rostam Farrokhzad", "text": ""}
{"id": "1887060", "revid": "110157", "url": "https://it.wikipedia.org/wiki?curid=1887060", "title": "Guabiju", "text": "Guabiju \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887063", "revid": "110157", "url": "https://it.wikipedia.org/wiki?curid=1887063", "title": "Guapor\u00e9", "text": "Guapor\u00e9 \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887065", "revid": "287204", "url": "https://it.wikipedia.org/wiki?curid=1887065", "title": "Ateles marginatus", "text": "L'atele dalle basette bianche (Ateles marginatus ) \u00e8 un primate platirrino della famiglia degli Atelidi.\nVeniva considerato una sottospecie di \"Ateles belzebuth\" (\"A. belzebuth marginatus\").\nDistribuzione.\nVive nel Brasile centro-settentrionale, a sud delle foci del Rio delle Amazzoni.\nDescrizione.\nIl pelo \u00e8 lungo e lucente, di colore nero: sulla faccia sono presenti un triangolo bianco che ha come base le sopracciglia e due striature dello stesso colore che corrono dalle tempie ai lati del mento, somigliando a due basette (da qui il nome comune dell'animale.\nIl muso \u00e8 nudo e roseo, cos\u00ec come un cerchio di pelle che corre attorno agli occhi: nel complesso l'animale d\u00e0 la curiosa impressione d'indossare una maschera tradizionale giapponese. Le altre zone di pelle nuda (mani, sottocoda) sono invece nere.\nLa coda \u00e8 pi\u00f9 lunga del corpo ed assai mobile: con essa l'animale si comporta come fosse un quinto arto, utilizzandola per muoversi fra i rami o per maneggiare oggetti: non \u00e8 raro osservare questi animali mentre, appesi solo per la coda, penzolano nel vuoto."}
{"id": "1887067", "revid": "767487", "url": "https://it.wikipedia.org/wiki?curid=1887067", "title": "Il\u00f3polis", "text": "Il\u00f3polis \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887069", "revid": "287204", "url": "https://it.wikipedia.org/wiki?curid=1887069", "title": "Colibacillosi dei bovini", "text": "Con il termine Colibacillosi dei bovini viene indicata in generale una infezione sostenuta da Escherichia coli che colpisce principalmente soggetti giovani provocando solitamente enteropatie, mentre negli animali adulti \u00e8 solito comportarsi da opportunista infettando vari organi e apparati come: mammella, utero, ecc.\nImportante per il verificarsi della malattia \u00e8 la situazione immunitaria del soggetto, quindi nel caso di animali giovani, ai fini di prevenire la Colibacillosi, \u00e8 determinante una corretta assunzione di colostro, riferendosi ad un aspetto qualitativo (quantit\u00e0 e tipologia di immunoglobuline), sia ad un aspetto prettamente pratico (modalit\u00e0 e tempi di assunzione del colostro).\nEnterite del vitello.\nLa Colibacillosi del bovino si identifica principalmente nell'Enterite del vitello, si tratta di un'infezione che si manifesta dai primi giorni di vita a 2 - 3 mesi di et\u00e0. In allevamenti medio-piccoli assume andamento sporadico mentre in allevamento intensivo rappresenta una delle principali perdite economiche.\nPatogenesi.\nCome per tutte le Colibacillosi maggiore importanza nella trasmissione \u00e8 la via alimentare, anche il cordone ombelicale sembra assumere un ruolo rilevante nella trasmissione del Batterio. Colonizzato l'intestino, a seconda del sierotipo, dell'et\u00e0 dei soggetti colpiti e della capacit\u00e0 di insidiarsi nei vari tratti intestinali, \"E. coli\" riesce o meno a guadagnare il circolo sanguigno. Vengono quindi distinte tre forme di colibacillosi:\nForma Setticemica.\nColpisce animali di 3 - 6 giorni di vita, ha andamento acuto e principalmente l'animale viene incontro a morte. Ruolo determinante nelle manifestazioni generalizzate della malattia lo ricopre l'endotossina, responsabile di una reazione di tipo anafilattico, dunque shock e altri sintomi di ordine generale. Nelle infezioni ad evoluzione pi\u00f9 lenta si possono osservare poliartrite e meningite letale.\nSintomatologia.\nInappetenza, debolezza, febbre, diarrea acquosa a volte emorragica. La morte sopraggiunge in breve tempo.\nAspetti anatomo-patologici.\nI linfonodi mediastinici risultano tumefatti, congesti, spesso emorragici. L'apparato digerente presenta lesioni localizzate di tipo congestizio con arrossamento piccole emorragie disseminate sulla mucosa dell'abomaso e dell'intestino tenue. Il tubo digerente risulta con contenuto fluido, sanguinolento ricco di coaguli di caseina. La Setticemia \u00e8 causa di congestinoe generalizzata, comparsa di petecchie emorragiche a carico delle sierose e del rene, alterazioni epatiche e miocardiche.\nForma Enterotossiemica.\nColpisce animali nella prima settimana di vita ed \u00e8 causa di morte per la moltiplicazione dei ceppi di Escherichia coli enterotossigeno (ETEC) nell'intestino tenue, infatti il PH gastrico ancora neutro del vitello consente a questi ceppi di concentrarsi e produrre le tossine LT e ST che alterano l'equilibrio idrosalino delle cellule della mucosa intestinale.\nSintomatologia.\nDiarrea grave che conduce l'animale rapidamente a morte per disidratazione e acidosi metabolica.\nForma Enterica.\nColpisce animali durante i primi 2 - 3 mesi di vita.\nBisogna tenere in considerazione l'eventuale concomitanza di infezione da parte di agenti virali quali Rotavirus e Coronavirus, i quali sono in grado da soli di provocare una diarrea neonatale e che possono inoltre alterare i meccanismi di protezione aspecifica.\nSintomatologia.\nLa diarrea rappresenta il sintomo principale, la quale \u00e8 liquida, maelodorante, raramente emorragica, di colore giallo o grigio chiaro (\"diarrea bianca\"). La morte, evento non del tutto raro, sopraggiugne per grave disidratazione e per la setticemia.\nAspetti anatomo-patologici.\nIl quadro \u00e8 simile a quello della forma setticemica con lesioni limitatamente all'apparato digerente.\nTerapia e Profilassi.\nLa terapia migliore e la somministrazione per via parenterale o per via orale, di soluzioni elettrolitiche per far fronte alla disidratazione con concomitante assunzione di antibiotici attivi contro \"E. coli\".\nIn linea generale \u00e8 possibile affermare che l'osservazione delle Buone Pratiche di allevamento, quindi cura dell'igiene delle stalle, una corretta alimentazione delle gestanti, (tenendo di particolar conto il periodo di asciutta), la somministrazione di probiotici, rappresentano alcune delle misure di profilassi possibili."}
{"id": "1887071", "revid": "1543377", "url": "https://it.wikipedia.org/wiki?curid=1887071", "title": "DFL-Supercup", "text": "La Supercoppa di Germania, in lingua tedesca DFL-Supercup (per esteso \"Deutsche Fu\u00dfball Liga-Supercup\"), \u00e8 un trofeo calcistico a partita unica conteso dalla vincitrice della Bundesliga e quella della Coppa di Germania, disputatosi in forma ufficiale a cura della Federazione calcistica della Germania dal 1987 al 1996 e nuovamente dal 2010 sotto gestione della Lega.\nNel formato attuale, si disputa in gara unica sul campo dei detentori della Pokal; in caso di vittoria di entrambe le competizioni di una squadra, il campo \u00e8 quello dei vicecampioni di Bundesliga.\nA differenza delle altre supercoppe delle federazioni calcistiche europee, in quella tedesca se persiste parit\u00e0 dopo i tempi regolamentari l'incontro \u00e8 deciso direttamente dai tiri di rigore, come gi\u00e0 avviene nella supercoppa d'Inghilterra.\nStoria.\nDopo tre edizioni non ufficiali giocate nel 1940, nel 1976 e nel 1982, la competizione viene ufficialmente istituita dal DFB nel 1987. A dieci anni di distanza, nel 1997 la DFL-Supercup \u00e8 soppressa e sostituita dalla pi\u00f9 articolata Coppa di Lega tedesca.\nNel 2008, sebbene non riconosciuta dalla Federcalcio teutonica, la Supercoppa di Germania \u00e8 ripristinata ufficiosamente in sostituzione proprio della DFL-Ligapokal, annullata a causa della sovrapposizione con la fase finale di Euro 2008; l'incontro, disputato a Dortmund il 24 luglio di quell'anno tra il (vincitore della Bundesliga) e il (finalista in Coppa di Germania), vede trionfare quest'ultimo per 2-1. Nel 2009, con la Coppa di Lega nuovamente annullata, si tiene un'altra edizione non ufficiale della Supercoppa, sponsorizzata dalla Volkswagen e denominata \"Volkswagen Supercup\"; la gara, giocata il 21 luglio a Wolfsburg, vede la vittoria per 2-1 del Werder Brema, detentore della Coppa di Germania, sui campioni nazionali del .\nIl 10 novembre 2009 la DFB, al termine della riunione annuale tenutasi a Francoforte, stabilisce la reintroduzione della Supercoppa di Germania, nonch\u00e9 la definitiva soppressione della DFL-Ligapokal, a partire dalla stagione 2010-2011; la prima edizione della ripristinata competizione \u2013 a distanza di quattordici anni dall'ultima edizione ufficiale \u2013 \u00e8 disputata il 7 agosto 2010 ad Augusta da Bayern Monaco e ed \u00e8 vinta dai bavaresi.\nIl 5 agosto 2017 il Bayern Monaco prevale sul Borussia Dortmund ai tiri di rigore e conquista la sua sesta supercoppa, diventando il club pi\u00f9 titolato della competizione, primato consolidato con il successo del 2018 ai danni dell' e del 2020 e 2021, sempre contro i gialloneri.\nVittorie e sconfitte per squadra.\n\"Sono incluse solo le edizioni ufficiali della Supercoppa.\""}
{"id": "1887076", "revid": "110157", "url": "https://it.wikipedia.org/wiki?curid=1887076", "title": "Itapuca", "text": "Itapuca \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887077", "revid": "110157", "url": "https://it.wikipedia.org/wiki?curid=1887077", "title": "Montauri", "text": "Montauri \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887079", "revid": "110157", "url": "https://it.wikipedia.org/wiki?curid=1887079", "title": "Nova Alvorada", "text": "Nova Alvorada \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887084", "revid": "110157", "url": "https://it.wikipedia.org/wiki?curid=1887084", "title": "Nova Ara\u00e7\u00e1", "text": "Nova Ara\u00e7\u00e1 \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887085", "revid": "179316", "url": "https://it.wikipedia.org/wiki?curid=1887085", "title": "Cliff 'em All", "text": ""}
{"id": "1887087", "revid": "1543377", "url": "https://it.wikipedia.org/wiki?curid=1887087", "title": "Nova Bassano", "text": "Nova Bassano \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9.\nStoria.\nLa citt\u00e0 fu fondata da immigranti italiani, i primi dei quali giunsero attorno al 1890. Tra loro si trovava un padre scalabriniano, Pietro Antonio Colbacchini, considerato assieme ai suoi compagni il fondatore della citt\u00e0. Il primo nome della citt\u00e0 fu semplicemente \"Bassano\" in onore dell'odierna Bassano del Grappa (allora Bassano Veneto), da cui proveniva la maggioranza dei migranti. Nel 1939, durante la seconda guerra mondiale, venne rinominata \"Silva Pais\". Poi, nel 1947, venne chiamata \"Nova Bassano\", su unanime approvazione dei suoi abitanti, in omaggio ai fondatori.\nFino al 1898 Nova Bassano faceva parte del municipio di Lagoa Vermelha e poi di quello di Nova Ara\u00e7\u00e1. A seguito di numerose riorganizzazioni amministrative la citt\u00e0 fu integrata successivamente in vari altri municipi, e divenne infine municipio vero e proprio nel maggio 1964.\nGeografia fisica.\nTerritorio.\nSi trova a est del rio Carreiro. I confini del municipio a nord sono Nova Ara\u00e7\u00e1, a est Nova Prata, a sud Nova Prata e Vista Alegre do Prata, ad ovest Serafina Corr\u00eaa e Guapor\u00e9.\nClima.\nIl clima \u00e8 di tipo temperato umido (Cfa) con una temperatura media pari a 18\u00a0\u00b0C che fluttua tra 5 e 35\u00a0\u00b0C. Le precipitazioni medie annuali ammontano a 1650\u00a0mm.\nEconomia.\nLa citt\u00e0 possiede uno dei pi\u00f9 elevati indici di sviluppo umano (IDH) dello Stato di RS e della nazione (0,844, valore che la posiziona al 39\u00ba posto su 3.527 municipi brasiliani), e una forte economia che si distingue per la sua variet\u00e0: industria, agricoltura, allevamento, settore agroalimentare, vinicolo e commercio. In special modo la citt\u00e0 vanta una forte presenza di imprese dedite alla metallurgia.\nEducazione e cultura.\nNova Bassano dispone di scuole per oltre 1.200 studenti. Il collegio statale \"Padre Colbachini\" \u00e8 il maggiore della citt\u00e0, anzi con una popolazione inferiore a 20.000 abitanti essa dispone anche di diversi istituti d'insegnamento di informatica d'alta qualit\u00e0 riconosciuti in tutto lo Stato. Nova Bassano dispone anche di una Biblioteca Municipale e di una Societ\u00e0 educativa e culturale.\nTurismo e attrattive.\nUna delle principali attrazioni di Nova Bassano \u00e8 sicuramente la Cascata de Boa F\u00e9, con un sentiero arricchito da diverse piante tipiche della regione, dove si trovano pi\u00f9 di cento specie di alberi riconosciuti. I principali punti di interesse comprendono anche:\nSociet\u00e0.\nReligione.\nLa maggior parte della popolazione aderisce alla Chiesa cattolica romana; il santo patrono della citt\u00e0 \u00e8 il Sacro Cuore di Ges\u00f9.\nTrasporti e comunicazioni.\nNova Bassano \u00e8 raggiungibile tramite le superstrade RS 324 e BR/RS 470. Gli aeroporti vicini sono quelli di Caxias do Sul (Campo dos Bugres) a 73\u00a0km e l'aeroporto di Passo Fundo a 81\u00a0km di distanza.\nPolitica.\nLe prime elezioni del municipio ebbero luogo il 10 gennaio 1965. Da questo momento in poi la popolazione locale elesse i seguenti sindaci:"}
{"id": "1887088", "revid": "287204", "url": "https://it.wikipedia.org/wiki?curid=1887088", "title": "Maria Kodama", "text": ""}
{"id": "1887089", "revid": "1833487", "url": "https://it.wikipedia.org/wiki?curid=1887089", "title": "Nova Prata", "text": "Nova Prata \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9. La citt\u00e0 di Nova Prata \u00e8 conosciuta come \"La Capitale Nazionale del Basalto.\""}
{"id": "1887090", "revid": "287204", "url": "https://it.wikipedia.org/wiki?curid=1887090", "title": "Camillo Guerra", "text": ""}
{"id": "1887091", "revid": "1543377", "url": "https://it.wikipedia.org/wiki?curid=1887091", "title": "Debian Almquist shell", "text": "Debian Almquist Shell (dash) \u00e8 una \"shell\" testuale aderente allo standard POSIX.\nStoria.\nDash discende direttamente dalla versione della \"shell\" Ash per il sistema operativo NetBSD: nel 1997\nHerbert Xu ne fece un port per i sistemi Linux, e nel settembre 2002 il nome venne cambiato in Dash.\nImpiego.\nDash pu\u00f2 essere usata:\nNei sistemi Debian GNU/Linux Dash \u00e8 un moderno sostituto di Ash, e tra gli obiettivi per la versione Lenny di Debian vi \u00e8 l'impiego come \"shell\" predefinita per gli script (/bin/sh).\nNei sistemi Ubuntu Dash \u00e8 impiegata come \"shell\" predefinita per gli script (/bin/sh) a partire dalla versione 6.10 (ottobre 2006).\nConfronto con Bash.\nDash \u00e8 molto pi\u00f9 compatta di Bash, esegue pi\u00f9 velocemente gli script ed ha meno dipendenze da librerie esterne. Per questo motivo \u00e8 pi\u00f9 affidabile in caso di aggiornamenti andati male, o di parziale danneggiamento dei dischi: se le librerie da cui dipende occupano meno spazio su disco, c'\u00e8 meno probabilit\u00e0 che il parziale guasto colpisca anche loro, o \u00e8 facile fare una versione compilata staticamente che parte in caso di errori; queste comunque non sono caratteristiche dirette di Dash, ma sono dovute alla dipendenza da meno librerie.\nDash offre tuttavia meno funzionalit\u00e0, specialmente riguardo all'uso interattivo: ad esempio non offre supporto per l'esecuzione ristretta, perch\u00e9 non rientra nello standard POSIX per motivi di sicurezza."}
{"id": "1887094", "revid": "110157", "url": "https://it.wikipedia.org/wiki?curid=1887094", "title": "Para\u00ed", "text": "Para\u00ed \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887095", "revid": "767487", "url": "https://it.wikipedia.org/wiki?curid=1887095", "title": "Prot\u00e1sio Alves", "text": "Prot\u00e1sio Alves \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887097", "revid": "200568", "url": "https://it.wikipedia.org/wiki?curid=1887097", "title": "Reazione di Karl Fischer", "text": ""}
{"id": "1887099", "revid": "104458", "url": "https://it.wikipedia.org/wiki?curid=1887099", "title": "Markus Foser", "text": "Biografia.\nSpecialista delle prove veloci originario di Balzers, Foser debutt\u00f2 in campo internazionale in occasione dei Mondiali juniores di Bad Kleinkirchheim 1986; sei anni dopo esord\u00ec ai Giochi olimpici invernali (ad si classific\u00f2 29\u00ba nella combinata e non complet\u00f2 la discesa libera) e ottenne il primo piazzamento in Coppa del Mondo: 24\u00ba nella discesa libera di Aspen del 14 marzo.\nAi Mondiali Morioka 1993, sua prima presenza iridata, fu 36\u00ba nella discesa libera e il 17 dicembre dello stesso anno conquist\u00f2 l'unica vittoria in Coppa del Mondo, nonch\u00e9 unico podio, nella discesa libera disputata sulla Saslong della Val Gardena: quel successo fu ottenuto partendo col pettorale 66 e rappresent\u00f2 la prima vittoria per un atleta lichtensteinese nella specialit\u00e0. Ai successivi XVII Giochi olimpici invernali di , sua ultima presenza olimpica, si piazz\u00f2 39\u00ba nella discesa libera e ai Mondiali di Sierra Nevada 1996, sua ultima presenza iridata, si classific\u00f2 26\u00ba nella discesa libera e non complet\u00f2 il supergigante; si ritir\u00f2 durante la successiva stagione 1996-1997 e la sua ultima gara fu la discesa libera di Coppa del Mondo disputata il 18 gennaio a Wengen, non portata a termine da Foser.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera"}
{"id": "1887100", "revid": "110157", "url": "https://it.wikipedia.org/wiki?curid=1887100", "title": "Putinga", "text": "Putinga \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887102", "revid": "6923", "url": "https://it.wikipedia.org/wiki?curid=1887102", "title": "S\u00e3o Jorge (Brasile)", "text": "S\u00e3o Jorge \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887103", "revid": "88740", "url": "https://it.wikipedia.org/wiki?curid=1887103", "title": "Stella del mattino (Wu Ming)", "text": "Stella del mattino \u00e8 un romanzo del 2008 scritto da Wu Ming 4, uno dei membri fondatori del collettivo di scrittori Wu Ming.\nTrama.\nStella del mattino \u00e8 ambientato a Oxford, nell'universo dorato ed ovattato dei college e dei musei, nel 1919, all'indomani della fine della prima guerra mondiale. Narra le vicende di tre giovani studiosi, dal futuro luminoso nell'olimpo della letteratura, J. R. R. Tolkien, Robert Graves e C. S. Lewis, ma per il momento solamente tre ragazzi poco pi\u00f9 che ventenni ma gi\u00e0 segnati indelebilmente dalla tragica esperienza, vissuta da tutti e tre, della guerra di trincea, che fanno i conti con il retaggio di un'esperienza tragica che non sono ancora riusciti ad elaborare.\nSi intreccia con il racconto principale la narrazione delle epiche avventure di Thomas Edward Lawrence, noto anche come Lawrence d'Arabia, piombato a Oxford per scrivere un libro sulla sua esperienza alla guida della rivolta araba contro la dominazione ottomana. L'arrivo di Lawrence avr\u00e0 un impatto molto forte, direttamente o indirettamente, sulla vita dei tre ragazzi, che usciranno profondamente segnati e cambiati dall'incontro con un personaggio dal carattere e dalla personalit\u00e0 cos\u00ec forte e controverso.\nPersonaggi.\nPersonaggi di contorno sono altri nomi celebri, come Winston Churchill e l'archeologo D.G. Hogarth, ma anche le mogli di Tolkien e Graves."}
{"id": "1887104", "revid": "253269", "url": "https://it.wikipedia.org/wiki?curid=1887104", "title": "Brigitte Helm", "text": "Icona del cinema muto tedesco, \u00e8 stata resa celebre nel 1927 dal film \"Metropolis\" diretto da Fritz Lang, nel quale interpreta la doppia parte di Maria e della donna robot. Ha interpretato una decina di film muti e 16 sonori, impersonando quasi sempre personaggi di \"femme fatale\".\nBiografia.\nBrigitte Helm debutt\u00f2 a 21 anni nel film \"Metropolis\" (1927) di Fritz Lang: il regista la not\u00f2 negli studi della produzione UFA dove la ragazza lavorava come segretaria dopo aver conseguito il diploma. Nel capolavoro di Lang, Brigitte Helm interpret\u00f2 il doppio ruolo della candida Maria e della perfida ed erotica donna-robot senz'anima. Il successo ottenuto con il film di Lang la port\u00f2 a firmare un contratto con la UFA, che le fece interpretare il film pacifista di Karl Grune \"Am Rande der Welt\", pellicola che verr\u00e0 in seguito pesantemente modificata dalla casa di produzione, spingendo il regista stesso a prendere le distanze dalla propria opera.\nDopo questi film d'esordio, la casa di produzione tedesca tent\u00f2 di trasformare la Helm in una star internazionale affidandole ruoli di \"femme fatale\", come nei successivi \"La nave dei sette peccati\" (1928), per la regia di Jacob e Luise Fleck, e \"Che scandalo quella donnina!\" (1929), diretto da \"Erich Waschneck\". Con il successivo film \"Alraune la figlia del male\" (1930), diretto da Richard Oswald, torn\u00f2 a rivestire i ruoli della donna generata da un esperimento, che esercita un potere distruttivo ed erotico, in una pellicola dai toni espressionisti, ruolo che riprender\u00e0 nel 1932 nella versione sonora del film. Nel 1930 avrebbe dovuto interpretare anche il personaggio di Lola ne \"L'angelo azzurro\" di Josef von Sternberg, parte che invece and\u00f2 a Marlene Dietrich dopo che la Helm decise di non interpretare il film.\nGeorg Wilhelm Pabst la volle al suo fianco ne \"Il giglio nelle tenebre\" (1927) e nei successivi \"Crisi\" (1928), in cui le affid\u00f2 la parte di una donna sposata inquieta, e quello della misteriosa regina Antinea nel film \"Atlantide\" (1932). Mentre nel 1929 aveva lavorato per il francese Marcel L'Herbier nel film \"Il denaro\", liberamente tratto dal romanzo omonimo di \u00c9mile Zola. Nel 1933 incise anche un singolo discografico, pubblicato dalla Odeon in formato 78 giri, intitolato \"Fid\u00e8le/Prenez garde, Messieurs\" assieme a Eric Harden e la sua Orchestre de Danse.\nCon l'avvento del sonoro le sue apparizioni cinematografiche iniziarono a diradarsi. L'attrice lasci\u00f2 le scene nel 1936, sciolto il contratto con l'UFA, dopo aver interpretato una trentina di film, ultimo dei quali fu \"Il marito ideale\" (1935) diretto da Herbert Selpin, adattamento del romanzo omonimo di Oscar Wilde scritto da Thea von Harbou, in aperto dissenso con il regime nazista. La Helm si era infatti sposata con Hugo von Kuenheim, un industriale di origine ebraica, con il quale decise di trasferirsi prima a Monaco di Baviera e poi in Svizzera, dove nacquero i loro 4 figli.\nDopo il suo ritiro dalle scene, si concesse solamente in pochissime occasioni in film in cui comparve nel ruolo di s\u00e9 stessa, rifiutando sempre di rilasciare interviste sulla propria carriera cinematografica e respingendo tutte le proposte che le venivano offerte, compresa quella, che le avrebbe permesso di lavorare a Hollywood, di interpretare il ruolo principale ne \"La moglie di Frankenstein\".\nMor\u00ec nel 1996 ad Ascona, in Svizzera, a causa di un collasso cardiocircolatorio."}
{"id": "1887105", "revid": "1305772", "url": "https://it.wikipedia.org/wiki?curid=1887105", "title": "S\u00e3o Valentim do Sul", "text": "S\u00e3o Valentim do Sul \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887109", "revid": "122781803", "url": "https://it.wikipedia.org/wiki?curid=1887109", "title": "Serafina Corr\u00eaa", "text": "Serafina Corr\u00eaa \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9.\nColonizzata da immigrati veneti venuti in Brasile alla fine dell'Ottocento, Serafina Corr\u00eaa raggiunse lo status attuale di municipio solo nel 1960. Questo comune \u00e8 il primo al mondo ad avere riconosciuto la lingua veneta nella sua variante talian come lingua coufficiale a fianco del portoghese."}
{"id": "1887110", "revid": "110157", "url": "https://it.wikipedia.org/wiki?curid=1887110", "title": "Uni\u00e3o da Serra", "text": "Uni\u00e3o da Serra \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887111", "revid": "57342", "url": "https://it.wikipedia.org/wiki?curid=1887111", "title": "Brigitte Eva Gisela Schittenhelm", "text": ""}
{"id": "1887114", "revid": "767487", "url": "https://it.wikipedia.org/wiki?curid=1887114", "title": "Vista Alegre do Prata", "text": "Vista Alegre do Prata \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Guapor\u00e9."}
{"id": "1887115", "revid": "200568", "url": "https://it.wikipedia.org/wiki?curid=1887115", "title": "Acquametria", "text": ""}
{"id": "1887118", "revid": "3763", "url": "https://it.wikipedia.org/wiki?curid=1887118", "title": "Adam Willard", "text": ""}
{"id": "1887119", "revid": "281901", "url": "https://it.wikipedia.org/wiki?curid=1887119", "title": "Ateles paniscus", "text": "L'atele nero o atele dalla faccia rossa (\"Ateles paniscus\" ) \u00e8 un primate platirrino della famiglia degli Atelidi.\nAlcuni zoologi sarebbero favorevoli ad una fusione delle quattro specie allopatriche di scimmia ragno (\"Ateles belzebuth\", \"Ateles fusciceps\", \"Ateles geoffroyi\", \"Ateles paniscus\") ed il loro declassamento a sottospecie di \"A. paniscus\".\nDistribuzione.\nVive in America meridionale, nella zona delimitata a nord dal Rio delle Amazzoni e ad est dal Rio Negro. Predilige la foresta pluviale.\nDescrizione.\nDimensioni.\nMisura un metro e mezzo di lunghezza (di cui pi\u00f9 di met\u00e0 spetta alla coda), per un peso che raggiunge i 9\u00a0kg.\nAspetto.\nCome il nome comune suggerisce, il lungo e setoloso pelo \u00e8 di color nero lucente: le parti nude del corpo (sottocoda, genitali, mani) sono nere, mentre la faccia, anch'essa nuda, pu\u00f2 essere nera o rosata.\nLa coda \u00e8 pi\u00f9 lunga del corpo di una trentina di centimetri: molto forte e pu\u00f2 sostenere l'intero peso dell'animale, che spesso resta appeso per la coda in modo da avere le quattro zampe libere. La coda pu\u00f2 addirittura essere utilizzata anch'essa come arto per afferrare oggetti, essendo dotata all'estremit\u00e0 distale di un cuscinetto di pelle nuda zigrinata che funge da dito. Le zampe sono anch'esse molto lunghe e sottili, atte al movimento fra i rami mediante brachiazione.\nDimorfismo sessuale.\nLa specie non presenta un vero e proprio dimorfismo sessuale: in linea di massima, si pu\u00f2 dire che a parit\u00e0 d'et\u00e0 i maschi sono pi\u00f9 massicci e pesanti delle femmine.\nBiologia.\nSi tratta di animali diurni ed arboricoli, che passano circa met\u00e0 della giornata a riposare: il restante tempo viene equamente ripartito fra il movimento alla ricerca di cibo e l'alimentazione.\nVivono in grossi gruppi che contano oltre 20 esemplari, i quali a loro volta si suddividono in vari sottogruppi comprendenti 5-6 individui: all'intero gruppo fa capo una femmina dominante, alla quale spetta il compito di stabilire le rotte da seguire nell'ambito del territorio del gruppo per trovare il cibo. I vari sottogruppi si incontrano raramente, ma collaborano attivamente alla difesa del territorio collettivo dalle intrusioni di altri gruppi estranei, i cui territori si sovrappongono nelle zone di confine.\nAlimentazione.\nLa frutta \u00e8 la componente principale della loro dieta: al fine di evitare un'eccessiva competizione con altri frugivori presenti nello stesso habitat, questi animali si nutrono solo di frutta ben matura, lasciando sull'albero i frutti ancora leggermente acerbi. Si pensa che il loro cervello abbia centri di memoria ben sviluppati, in modo tale da ricordare gli itinerari per raggiungere determinati alberi, i periodi in cui la frutta \u00e8 al grado ottimale di maturazione e l'estensione del territorio, al fine di evitare lo sconfinamento in territori vicini.\nQualora la frutta scarseggi, l'atele nero ripiega su foglie e fiori.\nRiproduzione.\nNei vari gruppi le femmine sono presenti in numero triplo rispetto ai maschi: questo evita un'eccessiva competizione fra i maschi, ma d'altro canto provoca una certa promiscuit\u00e0 (una singola femmina si accoppia con vari maschi). I maschi di ogni sottogruppo collaborano nella difesa delle femmine da attenzioni sgradite da parte di maschi estranei.\nLa gestazione dura sette mesi e mezzo, al termine dei quali viene dato alla luce un unico cucciolo che resta molto a lungo con la madre: lo svezzamento avviene attorno all'anno d'et\u00e0, ma il piccolo non pu\u00f2 dirsi del tutto indipendente prima di aver compiuto un anno e mezzo.\nLa maturit\u00e0 sessuale viene raggiunta fra i 3 ed i 4 anni d'et\u00e0: a questo punto, le femmine lasciano il gruppo per aggregarsi ad altri gruppi, mentre i maschi sono soliti rimanere nel gruppo in cui sono nati."}
{"id": "1887120", "revid": "125777723", "url": "https://it.wikipedia.org/wiki?curid=1887120", "title": "Magneti Marelli", "text": "Magneti Marelli S.p.A., \u00e8 stata un'azienda multinazionale italiana con sede a Corbetta, in provincia di Milano, specializzata nella fornitura di prodotti e sistemi ad alta tecnologia per l'industria automobilistica. \nFondata nel 1994 attraverso la fusione per incorporazione del Gruppo Magneti Marelli nella Gilardini, azienda produttrice di componenti industriali, fece parte della Fiat Chrysler Automobiles fino al 2019, venendo in seguito rilevata e assorbita dalla giapponese CK Holdings, societ\u00e0 controllata dal fondo statunitense Kohlberg Kravis Roberts, e divenuta Marelli Holdings.\nStoria.\nL'azienda sorse nel 1994 nell'ambito del processo di integrazione del Gruppo Magneti Marelli di Corbetta, holding operante nella produzione di componenti per automobili, nella Gilardini di Torino, azienda produttrice di componenti industriali, decisa dal Gruppo Fiat controllante delle medesime, e avallata dai rispettivi management. La nuova entit\u00e0 assunse la stessa ragione sociale e la sede legale dell'azienda lombarda, e al momento della sua costituzione contava circa 23.000 dipendenti in 50 stabilimenti, e raggiungeva un fatturato consolidato di oltre 5.000 miliardi di lire.\nLa nuova Magneti Marelli intraprese una politica di internazionalizzazione, gi\u00e0 avviata nel 1994, quando in Cina cre\u00f2 la joint venture industriale e commerciale con la Guangzhou Motor Vehicle Instruments di Canton, denominata Magneti Marelli Guangzhou Motor Vehicle Instruments Ltd., partecipata al 70% dall'azienda italiana, che penetr\u00f2 cos\u00ec nel paese asiatico. Due anni pi\u00f9 tardi, nel 1996, apr\u00ec la prima consociata negli Stati Uniti, e un'altra societ\u00e0 fu creata in Argentina assieme alla giapponese Nippondenso, la Magneti Marelli Denso, con sede a C\u00f3rdoba, per la produzione nel paese latinoamericano di sistemi di climatizzazione per le auto. Nello stesso anno, assunse il controllo della maggioranza dell'azienda di componentistica portoghese Joao De Deus Filhos S.A., specializzata nella produzione di sistemi di raffreddamento del motore. L'anno seguente, nel 1997, in Brasile rilev\u00f2 il 70% della COFAP, maggiore azienda sudamericana di componenti per autoveicoli. Nel 1998, Magneti Marelli rilev\u00f2 dalla statunitense Arvin Industries, lo stabilimento italiano di Melfi, in provincia di Potenza, dedicato alla produzione di ammortizzatori. Nello stesso anno, fu avviata la produzione dei primi navigatori satellitari. L'anno seguente, nel 1999, assieme alla tedesca Bosch cre\u00f2 la Automotive Lighting per la produzione di fari per la retroilluminazione, e acquis\u00ec il controllo del Gruppo Seima.\nNegli anni 2000, l'azienda rafforzava la propria presenza internazionale espandendosi ulteriormente, e proseguiva nell'innovazione tecnologica. Nel 2001-02, MM dismise due divisioni: quella degli ammortizzatori e delle sospensioni, ceduta alla tedesca ThyssenKrupp; la divisione elettronica, Magneti Marelli Sistemi Elettronici, ceduta alla holding italiana Mekfin dell'imprenditore Carlo Fulchir. Nel 2003, svilupp\u00f2 in Brasile la tecnologia Flex per il funzionamento del motore utilizzando due tipi di combustibile, alcool o benzina. Due anni pi\u00f9 tardi, nel 2005, l'azienda lombarda divenne azionista di maggioranza della Automotive Lighting, arrivando al 74,9%. Nel 2009-10, mentre nel 2007 acquisisce anche il settore plastico con la fondazione della PCMA (ex Ergom Automotive), Magneti Marelli apre altri insediamenti produttivi e joint venture locali in Cina e India.\nL'azienda \u00e8 rimasta sotto il controllo del Gruppo automobilistico torinese, divenuto Fiat Chrysler Automobiles, fino al 2018, quando \u00e8 stata ceduta alla giapponese CK Holdings, controllata dal fondo d'investimento statunitense KKR, per una cifra pari a 6,2 miliardi di euro; l'operazione, che d\u00e0 vita al settimo produttore mondiale di componentistica per auto, viene perfezionata il 2 maggio 2019. Poco tempo dopo, avviene la fusione delle attivit\u00e0 di Magneti Marelli e Calsonic Kansei, anch'essa controllata dalla CK Holdings, che diventer\u00e0 Marelli Holdings.\nInformazioni e dati.\nMagneti Marelli S.p.A., azienda multinazionale con sede legale a Corbetta, in provincia di Milano, era specializzata nella fornitura di prodotti e sistemi ad alta tecnologia per l'industria automobilistica, ed era una delle maggiori a livello mondiale. \nNel 2017, l'azienda realizzava un fatturato di 8,2 miliardi e impiegava circa 43.000 dipendenti (dei quali oltre 10.000 in Italia). Contava 85 impianti produttivi sparsi in tutti i continenti, di cui 8 in Italia (Corbetta, Bologna, Caivano, Orbassano, Sulmona, Tolmezzo, Torino e Venaria Reale, 15 centri R&amp;D e ed era presente in Francia, Germania, Spagna, Regno Unito, Polonia, Repubblica Ceca, Romania, Russia, Serbia, Slovacchia, Turchia, Stati Uniti, Messico, Brasile, Argentina, Cina, Giappone, India e Malesia.\nArchivio.\nL\u2019Archivio Storico Magneti Marelli (estremi cronologici: 1919-2000) raccoglie un importante patrimonio documentario per la storia dell\u2019industria negli ambiti degli autoveicoli, delle telecomunicazioni, della radio e della televisione, prodotto dall'azienda in oltre novant'anni di attivit\u00e0.\nLa missione dell\u2019archivio consiste nella raccolta, conservazione e valorizzazione della memoria storica della Magneti Marelli e dei marchi che ne fanno parte, tra i quali spiccano Weber e Solex, Veglia Borletti e Jaeger, Carello e Siem. Il materiale storico conservato copre un\u2019epoca che va dalla fine del XIX secolo al 2000, ed \u00e8 costituito da un settore relativo all\u2019immagine e alla comunicazione, con circa 20.000 immagini, 500 filmati e oltre 2000 pezzi tra riviste aziendali, brochure, pubblicit\u00e0 e rassegne stampa; un settore tecnico con oltre 1000 tra cataloghi prodotto, manuali e disegni tecnici; un archivio del personale che conserva libri matricola, relazioni, e bilanci aziendali.\nSponsorizzazioni.\nMagneti Marelli con la Business Line Motorsport \u00e8 fornitore di componentistica e sistemi elettronici per i principali campionati motoristici internazionali, tra cui Formula 1 dove \u00e8 fornitore unico di soluzioni di telemetria e connettivit\u00e0 per tutti i team di Formula 1 in collaborazione con FOM, MotoGP e Moto2 dove \u00e8 fornitore della elettronica di controllo unica e della piattaforma inerziale per entrambi i campionati, SBK e WRC.\nMagneti Marelli \u00e8 impegnato nella ricerca e nello sviluppo di sistemi di telemetria e analisi dei dati in alcuni dei pi\u00f9 importanti campionati FIA, campionati del Mondo di Rally, Turismo, Rallycross, Endurance e Formula E sotto il controllo FIA\nNella Formula 1 \u00e8 (o \u00e8 stata) sponsor tecnico dei principali team, tra cui Scuderia Ferrari (dal 1975 al 2001), Renault F1 e Red Bull Racing. Dal 2016 la casa \u00e8 entrata in Formula E come fornitore di motori per la Mahindra. \u00c8 stata sponsor del reparto corse Lancia (automobilismo) nei rally mondiali degli anni Ottanta."}
{"id": "1887126", "revid": "161374", "url": "https://it.wikipedia.org/wiki?curid=1887126", "title": "Sempre Pi\u00f9 Blu", "text": ""}
{"id": "1887127", "revid": "767487", "url": "https://it.wikipedia.org/wiki?curid=1887127", "title": "Start the Machine (film)", "text": "Start the Machine \u00e8 un documentario incentrato sullo scioglimento della band pop punk blink-182, e sulla conseguente nascita degli Angels &amp; Airwaves sino alla produzione del loro primo album. Negli USA \u00e8 in vendita dal 17 giugno 2008.\nRiprese e produzione.\nLe riprese di \"Start the Machine\" sono state effettuate durante un arco di tempo di quasi tre anni. Tom DeLonge e David Kennedy, contattarono il regista Mark Eaton per chiedergli di dirigere il documentario. Entrambi lo conoscevano da anni, e si fidavano ciecamente di lui, tanto da dargli carta bianca: DeLonge vide per la prima volta il documentario quando era gi\u00e0 stato inviato ad alcuni festival cinematografici. In seguito, Eaton ha diretto gli Angels &amp; Airwaves nei video di \"Secret Crowds\" e \"Breathe\".\nRicezione della critica.\n\"Start the Machine\" \u00e8 stato apprezzato per la sua onest\u00e0, la produzione e i contenuti, ricevendo un punteggio di 9,3 su 10 dal sito Ultimate Guitar."}
{"id": "1887129", "revid": "110157", "url": "https://it.wikipedia.org/wiki?curid=1887129", "title": "Kuk (sito archeologico)", "text": "Kuk \u00e8 un sito archeologico in Papua Nuova Guinea.\nVi si trovano tracce di un primordiale sistema di drenaggio agricolo, databile attorno a 9000 anni fa. Dal 2008 \u00e8 stato inserito tra i patrimoni dell'umanit\u00e0 dell'UNESCO.\nIl sito copre un'area di 116 ettari di terreno paludoso, nella parte meridionale della Papua Nuova Guinea. Quest'area si trova circa 1500 metri sul livello del mare. Alcuni scavi archeologici hanno dimostrato che il sito \u00e8 stato coltivato per oltre 7000 anni consecutivi, e per un totale di 10000, ed \u00e8 stato rubato all'acqua che una volta lo invadeva. I resti tuttora visibili mostrano chiaramente le tecniche usate al tempo per il drenaggio. \u00c8 un classico esempio di evoluzione dell'agricoltura: dalla coltivazione delle paludi al drenaggio delle stesse, ed infine allo scavo di canali di scolo."}
{"id": "1887130", "revid": "124661555", "url": "https://it.wikipedia.org/wiki?curid=1887130", "title": "C.J. Miles", "text": "Caratteristiche tecniche.\nIl suo ruolo era quello di ala piccola, anche se poteva comunque giocare da guardia.\nCarriera NBA.\nUtah Jazz (2005-2012).\nLa sua carriera nella NBA inizi\u00f2 quando, il 28 giugno 2005 durante il Draft NBA 2005, venne scelto al secondo giro dagli Utah Jazz - 34\u00aa scelta assoluta - divenendo il giocatore pi\u00f9 giovane mai messo sotto contratto dalla franchigia. Nella stagione 2005-2006 si divise fra Utah e Nuovo Messico, visto che i Jazz preferirono fargli fare esperienza in D-League con gli Albuquerque Thunderbirds.\nDopo aver giocato 21 partite durante la stagione 2006-07, ritorna in D-League, stavolta assegnato ad Idaho.\nA C.J. Miles \u00e8 legata una delle interviste post-gara pi\u00f9 memorabili della stagione 2006-07, durante la quale il coach degli Utah Jazz, Jerry Sloan, dichiar\u00f2: \"Non m'importa se ha 19 o 30 anni. Se ha intenzione di giocare sui parquet NBA, deve essere capace di migliorare e di ottenerli. Non possiamo mettergli una notte il pannolino, e un sospensorio quella dopo\".\nMiles ha visto un tempo di impiego con i Jazz molto limitato, con sporadiche comparsate in D-League nei primi due anni, come detto in precedenza. Le sue notevoli prestazioni in pre-season gli hanno dato il posto in quintetto nella stagione 2006-07, che per\u00f2 ha perso rapidamente; con la partenza di Gordan Giri\u010dek durante la stagione 2007-08, C.J. Miles ha visto le sue possibilit\u00e0 crescere, salvo poi, con l'arrivo di Kyle Korver, tornare 3\u00aa scelta in un ruolo gi\u00e0 occupato da Ronnie Brewer e appunto da Korver. Il 31 marzo 2008 segn\u00f2 29 punti nella gara vinta nettamente dai Jazz in casa per 129-87 contro gli Washington Wizards. Trov\u00f2 molto spazio negli anni successivi, in particolare nella stagione 2008-2009 (72 partite su 82 giocate, tutte quante nel quintetto base) e nelle sue 2 ultime stagioni nello Utah a seguito delle cessioni di Korver e Brewer, avvenute entrambe nell'estate 2010 (in cui non vennero rifirmati dopo la fine del contratto) in cui entrambi si trasferirono da \"free agents\" ai Chicago Bulls.\nCleveland Cavaliers (2012-2014).\nDiventato \"free agent\" dopo 7 anni a Salt Lake City, l'8 agosto 2012 firm\u00f2 un contratto con i Cleveland Cavaliers.\nIndiana Pacers (2014-2017).\nIl 7 luglio 2014 firm\u00f2 un contratto quadriennale da 20 milioni di dollari con gli Indiana Pacers.\nToronto Raptors (2017-2019).\nIl 9 luglio 2017 venne ceduto tramite sign and trade dagli Indiana Pacers ai Toronto Raptors; i Pacers in cambio ottennero Cory Joseph.\nMemphis Grizzlies (2019).\nIl 7 febbraio 2019 venne ceduto via trade ai Memphis Grizzlies nell'ambito della trattativa che port\u00f2 a Toronto Marc Gasol.\nWashington Wizards (2019-).\nIl 5 luglio 2019 viene scambiato con Dwight Howard."}
{"id": "1887140", "revid": "184509", "url": "https://it.wikipedia.org/wiki?curid=1887140", "title": "C. J. Miles", "text": ""}
{"id": "1887142", "revid": "124164912", "url": "https://it.wikipedia.org/wiki?curid=1887142", "title": "Lupin III - All'inseguimento del tesoro di Harimao", "text": " \u00e8 il settimo special d'animazione giapponese con protagonista Lupin III, il famoso personaggio creato da Monkey Punch, diretto da Osamu Dezaki, trasmesso per la prima volta in Giappone il 4 agosto 1995, stesso anno dell'uscita nei cinema del film \"Lupin III - Le profezie di Nostradamus\".\nIn Italia \u00e8 stato mandato in onda in prima TV il 31 ottobre 1999 su Italia 1 col titolo Chi trova Lupin trova un tesoro, mentre nell'edizione VHS il film assume il titolo Lupin III - Il tesoro di Arimao.\nTrama.\nLupin III, insieme a Fujiko, Jigen e Goemon, decide di cercare il tesoro di Harimao, il capo di una famosa banda che durante la Seconda guerra mondiale aveva, nell'immaginario del film, accumulato un tesoro per circa 800 miliardi di dollari. L'unico a conoscere il segreto per trovare questo tesoro \u00e8 un anziano agente del MI6: sir Archer. Per poter trovare il tesoro per\u00f2 occorrono anche tre statuette, quelle dell'orso, dell'aquila e della scimmia.\nSir Archer e sua nipote Diana decidono, in seguito all'esplosione dell'euro tunnel avvenuta per mano di un'organizzazione neonazista, di cercare le tre statuette e quindi il tesoro per risarcire i danni dell'euro tunnel. Dopo essersi scontrato con sir Archer, Lupin III decide di unirsi a lui.\nTrovato il tesoro arriva la famosa organizzazione neonazista che fa affondare il sottomarino su cui il tesoro si trova e il capo di questa organizzazione, il malvagio leader neonazista Hellmafordite, che si rivela anche essere uno degli avvocati di sir Archer, Russel (un uomo che si trucca e veste da donna ed utilizza un modulatore vocale applicato ad un dente per camuffare la voce), uccide appunto l'anziano signore, ma viene al termine arrestato dall'ispettore Zenigata. Gli altri protagonisti riescono a fuggire poco prima che il sottomarino affondi.\nEdizioni home video.\nVHS.\nLa VHS dello special \u00e8 stata pubblicata da Medusa Video nel 1995 col titolo \"Il tesoro di Arimao\". Il film viene qui presentato in edizione integrale e con le sigle originali giapponesi (bench\u00e9 quella finale sia diventata strumentale).\nDVD.\nIl DVD di \"Lupin III - All'inseguimento del tesoro di Harimao\" \u00e8 uscito nel 2004 da Dynamic Italia. Nel 2006 \u00e8 stato ristampato da Yamato Video.\nOltre al film, la versione Dynamic Italia contiene:\nBlu-ray Disc.\nIn Giappone il film \u00e8 stato rimasterizzato in alta definizione e venduto in formato Blu-ray Disc all'interno della raccolta .\nColonna sonora.\nLa colonna sonora di questo special \u00e8 stata composta da Y\u016bji \u014cno.\n\"Lupin The Third Harimao no zaiho o oe! Original Soundtrack\" (VAP 01/11/95 VPCG-84270)\nCitazioni.\nNell'anime sono presenti numerose citazioni ai film di James Bond."}
{"id": "1887145", "revid": "250538", "url": "https://it.wikipedia.org/wiki?curid=1887145", "title": "Orlando Innamorato", "text": ""}
{"id": "1887147", "revid": "1437331", "url": "https://it.wikipedia.org/wiki?curid=1887147", "title": "Sindrome dell'uomo rigido", "text": "La sindrome dell'uomo rigido, conosciuta anche come sindrome della persona rigida o SPR (in inglese \"Stiff person syndrome\" o \"stiff-man syndrome\"), \u00e8 una rara neuropatia periferica ad insorgenza lentamente progressiva, con tratti di miopatia e a volte coinvolgimento del sistema nervoso centrale (cervelletto e secondo motoneurone o neurone motorio inferiore e spinale; tuttavia non \u00e8 considerata una malattia del motoneurone che non \u00e8 danneggiato); spesso \u00e8 secondaria ad altre neuropatie, miopatie o patologie. Gli anticorpi attaccano la decarbossilasi dell'acido glutammico (GAD) a livello di canali ionici e inizialmente solo nella giunzione neuromuscolare causando la sintomatologia.\nEssa colpisce le donne con una frequenza di circa il doppio rispetto agli uomini ed \u00e8 caratterizzata da rigidit\u00e0 del torace e degli arti, e altri sintomi come spasmi e astenia, con eziologia immunomediata. I pazienti sono altrimenti normali, e l'esame obiettivo evidenzia solo ipertrofia muscolare e rigidit\u00e0. Sebbene forse sottostimata, \u00e8 considerata una malattia rara, con prevalenza di 1 su 1 milione. La patologia \u00e8 simile ad un'altra rara neuromiopatia, la sindrome di Isaac, che presenta anche miotonia.\nSintomi.\nI prodromi della malattia si presentano come semplici dolori, rigidit\u00e0 nei muscoli assiali, cadute. L'esordio avviene durante la crescita e i sintomi insorgono perlopi\u00f9 in maniera insidiosa nel corso di mesi o anni.\nVengono colpiti per primi e in maniera prevalente il torace e le anche; questo compromette l'andatura che diventa rigida e impacciata (andatura \"a soldatino di piombo\"). Contemporaneamente si manifestano spasmi muscolari dolorosi, crampi e fascicolazioni, che possono avvenire spontaneamente o accentuare la risposta a riflessi, stimolazioni sensoriali o stress emotivo.\nGli spasmi sono solitamente bilaterali, ma pu\u00f2 esservi preponderanza di un arto; si presentano come scatti mioclonici improvvisi, che possono provocare cadute anche gravi, seguiti da movimenti tonici della durata di alcuni secondi.\nNella maggior parte dei pazienti si sviluppa la paura di attraversare spazi aperti (pseudo-agorafobia) che, accentuando lo stress emotivo del soggetto, pu\u00f2 essa stessa causare l'insorgenza degli spasmi. Il soggetto pu\u00f2 presentare e sviluppare cifosi e iperlordosi.\nNella maggior parte dei casi, la progressione si mantiene lenta con periodi di stasi che durano anche anni. Si pu\u00f2 verificare una subitanea generalizzazione di alcuni sintomi localizzati.\nCause.\nSembra dimostrato che il meccanismo patologico di tale sindrome sia da ricercare nella alterazione delle proteine coinvolte nell'endocitosi di vescicole al livello sinaptico, proteine tra l'altro coinvolte nella differenziazione della sinapsi stessa (sinaptogenesi).\nTuttavia le cause della sindrome dell'uomo rigido non sono ancora del tutto chiare e le sue varianti cliniche sono associate a diverse forme morbose, tra cui: encefalomielite, diabete mellito di tipo I, tiroidite, neoplasie (carcinoma mammario o polmonare, timoma, cancro al colon), anemia perniciosa, miastenia grave, infezioni come virus di Epstein-Barr, neuropatie primarie, ma raramente pu\u00f2 essere idiopatica.\nLa presenza di anticorpi contro la decarbossilasi dell'acido glutammico (GAD), diretta di solito contro il sistema nervoso periferico ma a volte anche contro parti del sistema nervoso centrale, nella maggior parte dei pazienti suggerisce un'origine autoimmune.\nTra i familiari di persone colpite da questa malattia si registra un'incidenza leggermente pi\u00f9 alta di malattie caratterizzate da risposta immunitaria anti-GAD.\nDiagnosi.\nLa diagnosi si basa essenzialmente sull'osservazione clinica. La conferma si pu\u00f2 ottenere dalla rilevazione di anticorpi contro la GAD nel siero (sia nel sangue o nel liquor spinale) o, ove questi siano assenti, dalle anomalie elettromiografiche. La TAC spinale permette di escludere cause meccaniche. Il segno di Babinski \u00e8 spesso positivo.\nLa diagnosi differenziale \u00e8 solitamente con altre neuropatie (es. sindrome di Isaac, neuropatia delle piccole fibre, sindrome da compressione nervosa...), o patologie quali sclerosi multipla, fibromialgia, spasmofilia, sindrome da fatica cronica, miopatie, artriti, tetano, sclerosi laterale primaria, mielopatia, distonia, atassia spinocerebellare, sindrome neurolettica maligna, sindrome serotoninergica, ipertermia maligna, malattia di Parkinson e alcuni disordini psicogeni.\nTerapia.\n\u00c8 disponibile solo la terapia sintomatica (benzodiazepine, baclofene), che raramente \u00e8 del tutto efficace. Il diazepam rappresenta l'unico farmaco che diminuisce in modo consistente la rigidit\u00e0 muscolare; tuttavia pu\u00f2 accentuare la depressione nel soggetto, e dare tolleranza e dipendenza. Possono essere somministrati anche i corticosteroidi e gli immunomodulatori. L'anticorpo monoclonale rituximab ha prodotto buoni risultati in certi casi, ma \u00e8 somministrato in casi gravi, dato il rischio di effetti collaterali. \u00c8 utile anche la fisioterapia.\nPrognosi.\nSolitamente la prognosi \u00e8 abbastanza buona e si ottiene una stabilit\u00e0 dei sintomi. Circa il 65 % dei pazienti pu\u00f2 degenerare col tempo fino ad avere bisogno talvolta di una leggera assistenza. Solo il 10 % necessita invece di cure intensive; in questa piccola percentuale si rischia dopo molti anni una rigidit\u00e0 totale, che pu\u00f2 metterli in pericolo di vita a causa di acidosi metabolica di origine respiratoria, o crisi autonomica."}
{"id": "1887148", "revid": "1573940", "url": "https://it.wikipedia.org/wiki?curid=1887148", "title": "Brachyteles", "text": "Brachyteles \u00e8 un genere di primati platirrini della famiglia Atelidae: assieme ai generi \"Ateles\", \"Lagothrix\" ed \"Oreonax\", costituisce la sottofamiglia Atelinae.\nSono animali endemici della foresta atlantica brasiliana.\nLe due specie ascritte a questo genere vengono chiamate comunemente brachiteli o murichi (dal Tup\u00ec \"muriqui\", che vuol dire \"la scimmia pi\u00f9 grande\"): questi animali si contendono con le scimmie urlatrici il titolo di primati autoctoni pi\u00f9 grandi del Nuovo Mondo, oltre ad un altro primato, questa volta ben pi\u00f9 triste, ossia quello di scimmia pi\u00f9 minacciata del mondo.\nBiologia.\nHanno abitudini folivore, ma non disdegnano di nutrirsi anche di frutta e fiori, o qualsiasi altro materiale di origine vegetale.\nVivono in gruppi di 8-43 individui, contenenti quantit\u00e0 variabili di maschi e femmine. A differenza di altre platirrine, i gruppi, per quanto numerosi, vivono insieme senza che insorgano necessariamente episodi di insofferenza od aggressivit\u00e0 interspecifica.\nI maschi mostrano spiccata filopatria, mentre le femmine tendono a migrare verso nuovi gruppi col raggiungimento dell'et\u00e0 adulta, attorno ai 6-7 anni d'et\u00e0.\nTassonomia.\nInizialmente al genere era ascritta l'unica specie \"B. arachnoides\": in seguito, la sottospecie \"B. arachnoides hypoxanthus\" fu elevata al rango di specie a s\u00e9 stante.\nSi differenziano dalle scimmie ragno del genere \"Ateles\" (al quale vennero inizialmente ascritti come unica specie \"Ateles arachnoides\") per il ventre pi\u00f9 prominente, la taglia maggiore e la presenza di un \"baculum\" nei maschi, assente invece nelle scimmie ragno comuni."}
{"id": "1887149", "revid": "122513720", "url": "https://it.wikipedia.org/wiki?curid=1887149", "title": "Chris Woods", "text": ""}
{"id": "1887150", "revid": "1442080", "url": "https://it.wikipedia.org/wiki?curid=1887150", "title": "Anti (popolo)", "text": "Gli Anti (in greco \"\u1f0c\u03bd\u03c4\u03b1\u03b9\", \"Antai\", in latino \"Antes\" o \"Antae\") erano un'entit\u00e0 tribale protoslava esistita nel VI secolo d.C. Vivevano lungo il basso corso del Danubio, nelle regioni a nordovest del Mar Nero (odierne Moldavia e Ucraina centrale), e in quelle attorno al fiume Don (nella Russia meridionale). Gli studiosi associano comunemente gli Anti alla cultura di Penkovka.\nStoria.\nGli studiosi si sono occupati degli Anti dalla fine del XVIII secolo. In base alle evidenze letterarie fornite da Procopio (c. 500\u2013560 d.C.) e Giordane (\"fl.\" c. 551), gli Anti, assieme agli Sclaveni e ai Venedi, sono stati a lungo visti come i popoli protoslavi antenati sia delle etnie slave medievali che delle nazioni slave moderne. Di tanto in tanto si sono riscaldati i dibattiti sulle origini e la discendenza degli Anti. Tali trib\u00f9 sono state viste diversamente come gli antenati dei Vjati\u010di o dei Rus' (in una prospettiva medievale), e, in termini di popolazioni attuali, degli Ucraini in contrapposizione agli Slavi orientali. Inoltre, gli storici slavi del sud hanno guardato agli Anti come agli avi degli slavi sudorientali.\nAffinit\u00e0 etnolinguistiche.\nSebbene gli Anti siano visti come un'unione tribale prevelentemente slava, sono sorte molte altre teorie sulle loro componenti etniche. Hanno richiamato particolare attenzione le origini della loro classe dominante, dando vita a teorie secondo le quali questo ceto nobiliare sarebbe stato etnicamente iranico, gotico, slavo, o un misto di queste etnie. Gran parte della disputa \u00e8 scaturita dalla povert\u00e0 delle fonti letterarie: si conosce poco degli Anti all'infuori del loro nome tribale e di una manciata di antroponimi. Lo stesso nome \"Anti\" non sembra essere slavo, ed \u00e8 spesso ritenuto un termine iranico. Omeljan Pritsak, citando Max Vasmer, sostiene che, poich\u00e9 \"anta-\" significa \"frontiera, fine\" in sanscrito, \"*ant-ya\" potrebbe significare \"uomo della frontiera\" o \"ci\u00f2 che \u00e8 alla fine\"; e nella lingua osseta \"att'iya\" significa \"l'ultimo, dietro\". F.P. Filin e Oleg Truba\u010dijov condividevano quest'opinione. Al contrario, Bohdan Struminskyj considerava l'etimologia di \"Anti\" non dimostrata e \"irrilevante\". Struminskyj analizz\u00f2 i nomi propri dei capi anti e offr\u00ec alternative etimologiche germaniche alle etimologie slave comunemente accettate che aveva proposto per primo Stanis\u0142aw Rospond.\nSebbene la prima attestazione inequivocabile degli Anti risalga al VI secolo d.C., gli studiosi hanno tentato di collegarli con una trib\u00f9 indicata come \"Yancai\" \u5944\u8521 (pronunciato in cinese han orientale *\"\u0294\u0268amB\"-\"s\u0251C\", cfr. il latino \"Abzoae\", identificata con gli Aorsi (in greco \"\u0391\u03bf\u03c1\u03c3\u03b9\u03bf\u03b9\")) in una fonte cinese del II secolo d.C. Plinio il Vecchio menziona degli \"Anti\" che vivono vicino alle coste del Mar d'Azov, e delle iscrizioni della penisola di Ker\u010d' risalenti al III secolo d.C. comprendono la parola \"antas\". Sulla base della documentazione dei reperti delle trib\u00f9 \"sarmatiche\" che abitavano a nord del Ponto Eusino nei primi secoli d.C., dei presunti prestiti iranici nelle lingue slave e dei \"prestiti culturali\" sarmatici nella cultura di Penkovka, studiosi come Paul Robert Magocsi, Valentin Sedov e John V.A. Fine, Jr. continuano a sostenere le teorie di studiosi di epoca sovietica come Boris Rybakov, secondo le quali gli Anti erano in origine una trib\u00f9 di frontiera sarmatico-alana, che si slavizz\u00f2 ma conserv\u00f2 il suo nome . Sedov ipotizza che l'etnonimo si riferisse inizialmente alla popolazione mista slava-scita-sarmatica che viveva tra i fiumi Nistro e Nipro, e successivamente alle trib\u00f9 slave che si originarono da questa simbiosi slavo-iranica.\nTuttavia, interpretazioni pi\u00f9 recenti vedono le entit\u00e0 tribali citate nelle fonti greco-romane come formazioni fluttuanti che erano, prima di tutto, categorizzazioni etiche basate su stereotipi etnografici che su un'accurata conoscenza di prima mano della lingua e della \"cultura\" dei barbari. Bart\u0142omiej Szymon Szmoniewski sostiene che gli Anti non erano \"un'entit\u00e0 ben definita ed etnicamente omogenea\" ma piuttosto \"una realt\u00e0 politica altamente complessa\". Linguisticamente, prove contemporanee suggeriscono che il protoslavo fosse la lingua franca di un'area che si estendeva dalla Alpi orientali al Mar Nero ed era parlata da genti di diverso profilo etnico, tra i quali Slavi, Romani delle province, tib\u00f9 germaniche (come i Gepidi e i Longobardi) e popoli turchi (come gli Avari e i Proto-bulgari). Si \u00e8 anche proposto che gli \"Sclaveni\" non si distinguessero dagli altri per la loro lingua e cultura ma per la loro organizzazione militare. Confrontati agli Avari, o ai Goti del VI secolo, gli Sclaveni erano formati da molti gruppi piccoli e disuniti, uno dei quali \u2013 gli Anti \u2013 sarebbe assurto allo status di \"foederati\" per un trattato.\nStoria.\nGli inizi.\nSecondo gli storici sostenitori di una connessione tra gli Anti e i Sarmati, gli Anti sarebbero stati un sottogruppo degli Alani, che dominavano il Mar Nero e la Ciscaucasia. Nei primi due secoli dell'era cristiana, la sede degli Anti si trovava tra il Prut e il basso Nistro. Nel IV secolo, il loro sentro di potere si spost\u00f2 verso nord, nell'area del Bug Meridionale. Nel V e VI secolo si stabilirono nella Volinia e quindi lungo il medio corso del Nipro, presso l'attuale citt\u00e0 di Kiev. Mentre si muovevano verso nord, dalla steppa pi\u00f9 aperta verso quella pi\u00f9 boscosa, diedero un'organizzazione alle trib\u00f9 slave, e e il nome \"Anti\" inizi\u00f2 ad essere usato per quest'entit\u00e0 politica mista slavo-alana.\nQuali che fossero le esatte origini della trib\u00f9, sia Giordane che Procopio sembrano suggerire che nel V secolo gli Anti fossero slavi. Mentre descrive le terre della \"Scythia\", Giordane dichiara che \"la numerosa stirpe dei Venedi occupa una grande estensione di terre. Sebbene i loro nomi siano ora dispersi tra diversi clan e luoghi, tuttavia sono ancora chiamati primieramente Sclaveni e Anti.\" Successivamente, nel descrivere le gesta di Ermanarico, il leggendario re degli Ostrogoti, Giordane scrive che i Venedi \"hanno adesso tre nomi: Venedi, Anti e Sclaveni\". Infine, descrive una battaglia tra il re degli Anti Boz ed il successore di Ermanarico Vinitario, dopo che questi era stato sottomesso dagli Unni. Dopo un'iniziale vittoria sui Goti, gli Anti persero la seconda battaglia, e Boz fu crocifisso con settanta dei suoi comandanti (\"Get.\" 247). Gli studiosi hanno preso tradizionalmente i resoconti di Giordane come prove lampanti che gli Sclaveni e almeno il nucleo degli Anti discendevano dai Venedi, una trib\u00f9 nota a storici e geografi come Tacito, Tolomeo e Plinio il Vecchio.\nTuttavia, la reputazione dei \"Getica\" come un'opera accurata di etnografia \u00e8 stata messa in dubbio. Walter Goffart, per esempio, sottolinea che i \"Getica\" crearono una storia interamente \"mitica\" delle origini dei Goti e di altri popoli. Florin Curta si spinge oltre sostenendo che Giordane non avesse alcuna reale conoscenza etnografica della \"Scizia\", nonostante la pretesa di essere egli stesso un goto nato in Tracia. Saccheggi\u00f2 pesantemente i lavori di storici precedenti e colleg\u00f2 solo artificialmente gli Sclaveni e gli Anti del VI secolo con i precedenti Venedi,che erano gi\u00e0 scomparsi da tempo. Questo anacronismo fu accoppiato con una \"strategia narrativa modernizzante\" nei passi in cui Giordane racconta nuovamente eventi pi\u00f9 antichi \u2013 la guerra tra l'ostrogoto Vitimero e gli Alani \u2013 come una guerra tra Vinitario e gli Anti suoi contemporanei. In nessun caso fonti del IV secolo citano gli Anti, e gli \"Ostrogoti\" non si formarono che nel V secolo, nella penisola Balcanica.\nA parte le influenze degli storici pi\u00f9 antichi, lo stile narrativo di Giordane fu modellato dal suo dibattito polemico col suo contemporaneo Procopio. Mentre Giordane collegava gli Sclaveni e gli Anti con gli antichi Venedi, Procopio dichiarava che entrambi erano un tempo chiamati \"Sporoi\".\nL'etnonimo degli Anti \u00e8 stato collegato anche ad \"Anthaib\", il termine con il quale l\"Origo gentis Langobardorum\", ripresa dallo storico Paolo Diacono (che per\u00f2 ne muta la grafia in \"Anthab\"), indica una delle regioni dove si stabilirono i Longobardi a partire dalla fine del II secolo, dopo le Guerre marcomanniche. Tale termine potrebbe indicare un'area compresa tra il Danubio e il Tibisco, dove parte degli Anti si sarebbe stabilita nel IV secolo per sfuggire all'espansione degli Unni.\nPosizionamento nel VI secolo.\nGiordane e Procopio sono stati visti come fonti inestimabili nel definire con la massima precisione la posizione degli Anti. Jordanes (\"Get. 25\") dichiara che risiedevano \"sul golfo del Mar Nero\" dal Nistro al Nipro. Paul M. Barford si domanda se questo implichi che occupassero la steppa oppure le regioni pi\u00f9 a nord, sebbene la maggioranza degli studiosi situi generalmente gli Anti nella steppa boscosa dell'Ucraina occidentale. Al contrario, Procopio li situa solo oltre la sponda settentrionale del Danubio (\"Storia delle Guerre\", V.27.1\u20132), cio\u00e8 nell'attuale Valacchia. La contraddizione dimostra che gli Anti si estendevano per una gran parte della Sarmazia, piuttosto che costituire un'entit\u00e0 piccola e remota.\nVI e VII secolo.\nIl primo contatto tra i Bizantini e gli Anti avvenne nel 518 d.C.. Secondo quando riferisce Procopio, la scorribanda degli Anti sembr\u00f2 coincidere con la ribellione di Vitaliano, ma fu intercettata e neutralizzata dal \"magister militum per Thraciam\" Germano Giustino. Attorno al 530 Germano fu sostituito da Chilbudio, che cadde tre anni pi\u00f9 tardi durante una spedizione contro gli \"Sklavenoi\". Sembra che, con la morte di Chilbudio, Giustiniano abbia cambiato la sua politica verso i barbari salvi passando dall'attacco alla difesa, cosa esemplificata dal suo massiccio programma di rinforzo delle guarnigioni lungo il Danubio.\nProcopio nota che nel 539-40, gli Sclaveni e gli Anti \"divennero ostili l'uno verso l'altro e si scontrarono in battaglia\", sobillati probabilmente dalla tradizionale tattica romana del \"divide et impera\". Allo stesso tempo, i Romani d'oriente reclutarono mercenari a cavallo da entrambi i gruppi perch\u00e9 li aiutassero nella guerra contro gli Ostrogoti. Ciononostante, sia Procopio che Giordane riferiscono di numerose scorribande da parte di \"Unni\", Slavi, Bulgari e Anti negli anni 539\u201340, riportando che qualcosa come 32 forti e 120 000 prigionieri romani furono catturati. In un momento tra il 533 e il 545 gli Anti invasero la diocesi di Tracia, riducendo in schiavit\u00f9 molti romani e deportandoli a nord del Danubio nelle proprie terre natie. In verit\u00e0, in questo decennio turbolento furono condotte molte scorrerie da numerosi gruppi barbarici, tra i quali gli Anti.\nPoco tempo dopo, gli Anti divennero \"foederati\" dell'impero e ricevettero pagamenti in oro e un forte (chiamato \"Turris\", termine latino per \"torre\") in una posizione strategica a nord del Danubio per evitare ulteriori invasioni barbariche nei territori bizantini. Ci\u00f2 avvenne nell'ambito di un pi\u00f9 ampio sistema di alleanze, comprendente i Longobardi e teso ad alleggerire la pressione sul basso Danubio per poter spostare delle forze in Italia. Cos\u00ec, nel 545 soldati anti combatterono in Lucania contro gli Ostrogoti, e negli anni 580 attaccarono degli insediamenti sclaveni per ordine bizantino. Nel 555-556, Dabragezas (di origine anta) guid\u00f2 la flotta di Bisanzio in Crimea contro le posizioni persiane.\nGli Anti rimasero alleati dei Bizantini fino alla loro dispersione nel primo decennio del VII secolo. Furono spesso coinvolti in conflitti con gli Avari, come la guerra riferita da Menandro Protettore (50, frg 5.3.17\u201321) negli anni 560. Nel 602, come ritorsione per un attacco bizantino ai propri alleati Sclaveni, gli Avari mandarono il loro generale Apsich a \"distruggere la nazione degli Anti.\"\nSebra che questo attacco avaro abbia messo fine al sistema di potere degli Anti. Da allora essi non compaiono pi\u00f9 nelle fonti, fatta eccezione per l'epiteto \"Anticus\" nella titolatura imperiale nel 612. Curta ipotizza che l'attacco degli Anti del 602 abbia tolto loro l'indipendenza politica. Tuttavia, basandosi sulla gi\u00e0 citata attestazione di \"Anticus\", Georgios Kardaras sostiene piuttosto che la scomparsa degli Anti sia derivata dal collasso generale del \"Limes danubiano\" che difendevano, terminando la loro egemonia sul basso Danubio. Altri hanno considerato un remoto legame tra gli Anti e la narrazione della \"Cronaca degli anni passati\", nella quale si menziona l'oppressione dei Dulebi da parte degli Avari, e la tradizione raccolta da al-Mas'udi e da Abraham ben Jacob secondo la quale nei tempi antichi i \"Walit\u0101b\u0101\" (che alcuni leggono come \"Wal\u012bn\u0101n\u0101\", identificandoli con i Volinici) erano \"i Saqaliba originali, di sangue puro, i pi\u00f9 altamente onorati\" e dominavano le restanti trib\u00f9 slave, ma a causa delle \"liti interne\" la loro \"organizzazione originaria fu distrutta\" e \"il popolo si divise in fazioni, ognuna delle quali retta dal suo proprio re\", cosa che implica l'esistenza di una federazione slava che si dissolse dopo l'attacco degli Avari. In ogni caso, poco dopo il collasso del limes danubiano (pi\u00f9 specificamente, il ritiro tattico bizantino), compaiono le prime prove di insediamenti slavi nella Bulgaria nordoccidentale.\nI reperti del ripostiglio di Pere\u0161\u010depina, risalente agli inizi del VII secolo, pu\u00f2 essere considerato parte del tesoro di un capotrib\u00f9 degli Anti, sebbene la maggior parte dei ricercatori lo consideri il tesoro del khan Kubrat, il primo governante della Grande Bulgaria.\nSviluppi successivi.\nSi ritiene che dalla federazione degli Anti si siano evolute le seguenti popolazioni:"}
{"id": "1887151", "revid": "120229642", "url": "https://it.wikipedia.org/wiki?curid=1887151", "title": "Passo Predaia", "text": "Il passo Predaia \u00e8 un valico del Trentino, situato interamente nella Val di Non, a ridosso della Costiera della Mendola.\nL'altitudine \u00e8 di 1254 metri s.l.m. ed \u00e8 raggiungibile dal paese di Sfruz, passando per la localit\u00e0 Sette Larici, oppure da Verv\u00f2.\nNell'anno 2014 i comuni limitrofi all'altopiano hanno confermato con referendum popolare la volont\u00e0 di procedere alla loro unificazione sotto il nome di Comune di Predaia, con sede a Taio.\nSport invernali.\nIl passo Predaia \u00e8 uno dei 3 impianti sciistici della Val di Non, gli altri sono a Ruffr\u00e9-Mendola (Monte Nock) e al passo Mendola (Monte Roen).\nL'impianto della Predaia \u00e8 composto da uno skilift servendo 2 piste, una blu e l'altra rossa, e un tapis roulant con il campo scuola e pista per slittini e in estate il Predaia park.\nCiclismo.\nDei due versanti che portano al passo, il pi\u00f9 duro \u00e8 certamente quello proveniente da Verv\u00f2 che \u00e8 stato inoltre coinvolto in una tappa del Giro del Trentino 2006, vinta da Stefano Garzelli.\nIl versante affrontato parte dall'abitato di Tuenetto, per proseguire per Pri\u00f2, Verv\u00f2, localit\u00e0 Sores ed infine raggiungendo il passo. I chilometri di salita sono circa 10 con un dislivello di 750\u00a0m. Gli ultimi 3\u00a0km sono certamente i pi\u00f9 impegnativi con una pendenza media dell'11%.\nRistorazione e animali.\nAl passo si trova un ristorante e una fattoria didattica (in estate spostata a malga di Coredo) con adiacente caseificio.\nOrigine del nome.\nil nome deriva da preda( un tipo di selce)"}
{"id": "1887152", "revid": "838137", "url": "https://it.wikipedia.org/wiki?curid=1887152", "title": "Teatro Cini", "text": "Il Teatro Cini, gi\u00e0 Teatro Pubblico, gi\u00e0 Teatro della Fraternita di Santa Maria del Latte, gi\u00e0 Teatro dell'Accademia dei Risorti era un antico teatro di Montevarchi e si trovava in Via Poggio Bracciolini nel Palazzo Podestarile con ingresso su Vicolo del Campanile.\nStoria.\nIl primo teatro di Montevarchi, chiamato allora \"Teatro Pubblico\", fu costruito alla met\u00e0 del '700 nel Palazzo del Podest\u00e0 in quella che poi \u00e8 diventata la Sala del Consiglio Comunale. Il teatro, originariamente aperto dalla Fraternita di S. Maria del Latte e di sua propriet\u00e0, quando la compagnia religiosa venne disciolta and\u00f2 all'asta e nel luglio 1776 se lo aggiudic\u00f2, insieme a due stanze al pian terreno che fungevano da ingresso e davano su Chiasso del Campanile, il signor Erasmo Ciaperoni.\nPoi nel 1807 alcuni ricchi borghesi del paese, che gi\u00e0 da diverso tempo erano impegnati nella promozione di rappresentazioni teatrali, si riunirono in una associazione non ufficiale allo scopo di diffondere la drammaturgia e, vista la crescente popolarit\u00e0 dell'iniziativa, qualche anno dopo, nel 1811, decisero di implementare la loro attivit\u00e0 artistica con l'acquisto della struttura.\nTre anni pi\u00f9 tardi, nel 1814, l'associazione si tramut\u00f2 in una ufficiale accademia d'arte drammatica, detta \"Accademia dei Risorti\" e che aveva per stemma ovviamente una Fenice, la cui costituzione venne formalmente approvata dal governo toscano il 13 maggio 1815. Gli accademici, nell'occasione, chiesero anche al granduca Ferdinando III che riconoscesse al teatro montevarchino il titolo di \"\"reale\" ma la corona stavolta gliss\u00f2 e non concesse il suo patronato perch\u00e9 il teatro era in uno stato che ancora non poteva meritare l'appellativo di \"Regio\".\nInfatti era solo \u00ab\"uno stanzone ad uso di Teatro,\" [con] \"un suo palco da recitare, scenari, tre palchi per gli spettatori e col suo ingresso nel Chiasso del Campanile, con due scale una dopo l'altra, che la prima ad uso comune della scuola e della Fraternita, e l'altra ad uso particolare del Teatro ... colla facolt\u00e0 al conduttore di poter valersi in tempo di recite o di altre rappresentanze, della stanza ad uso di cucina contigua a detto Teatro, solamente per il passo e stazione dei comici\"\u00bb.\nFurono allora commissionati all'architetto Angiolo Cicori e ai pittori David e Pompeo Marrubini alcuni lavori di restauro ed abbellimento che durarono per tutto il biennio 1818-1820. Durante questo intervento i palchetti furono portati da 3 a 20 e disposti su due ordini sovrapposti, venne realizzata una soffitta praticabile sul palco sotto i cavalletti, furono acquistati fondali e scenari nuovi dal Teatro della Pergola di Firenze e vennero rinnovate le panche, le quinte ed altre attrezzature di scena anche se, all'inconveniente dei sedili senza spalliere che risultavano scomodissimi per assistere ad un intero spettacolo, si provvide solo nel 1824. La grande affluenza di pubblico port\u00f2, nel luglio 1820, a un \"Sovrano Rescritto\" in cui si accordava l'accesso al teatro anche dal cortile del Palazzo Pretorio trasformando in ingresso altre due stanze al pian terreno che erano servite fino ad allora come carceri.\nIl Teatro dell'Accademia dei Risorti riscosse subito un grande successo in citt\u00e0 grazie anche a una programmazione intelligente che volle a Montevarchi compagnie comiche di cartello come quella di Luigi Pasquali nel 1814, di Giuseppe Bosio nel 1815 e di Francesco Colapaoli, dal Teatro Goldoni di Firenze, nel 1819. E nel 1818 prese ad esibirsi anche una locale compagnia di \"virtuosi di musica\" diretta dal maestro Giuseppe Beccari.\nDura fu invece la reazione dell'ala conservatrice e pi\u00f9 religiosa della citt\u00e0, soprattutto quella facente capo alla ex Fraternita del Latte, e infatti il proposto Graziosi dell'adiacente Collegiata, si scagli\u00f2 spesso nelle sue prediche contro i teatri e chiamando gli artisti \u00ab\"sacrileghi, infami e scomunicati\"\u00bb, tanto che presto le parole si fecero minacce e gli accademici dovettero farne regolare denuncia al Vicario, una sorta di prefetto-pretore, di San Giovanni Valdarno.\nLa cosa comunque non pass\u00f2 del tutto inosservata alle autorit\u00e0 e, per evitare incidenti, \u00ab\"nel periodo della Restaurazione l'apertura del teatro fu vietata o, se il governo centrale ne permetteva l'apertura, questa veniva concessa per una sola volta all'anno e con mille precauzioni\"\u00bb.\nMa nonostante le baruffe paesane il teatro, fin dall'inizio, fu sempre frequentatissimo soprattutto durante le feste da ballo cos\u00ec come doveva esserlo in tutte le altre circostanze se nel 1831 furono aggiunti, su richiesta di montevarchini eminenti, due palchi VIP all'estremit\u00e0 delle corsie di platea.\nLa parabola ascendente del \"Teatro dei Risorti\" spinse l'omonima accademia, nel 1853, a cominciare una campagna di raccolta fondi per l'abbellimento e l'ampliamento del teatro con l'aiuto della \"Compagnia Filodrammatica\" di Attilio Bazzanti. Anche qui la raccolta fu un tale successo che tre anni dopo, nel 1856, lo stesso Bazzanti present\u00f2 direttamente il progetto per la costruzione di un teatro nuovo e pi\u00f9 grande, il Teatro Benedetto Varchi, fuori dalle mura cittadine. Progetto che venne naturalmente approvato.\nIl vecchio teatro and\u00f2 allora di nuovo all'asta e venne acquistato nel 1858 dal sig. Gaspero Cini che gli dette quel nome di \"Teatro Cini\" con il quale lo si ricorda ancora oggi. Nonostante l'agguerrita concorrenza del nuovo \"Varchi\" il \"Teatro Cini\"\" rimase in attivit\u00e0 ancora per molti anni e venne definitivamente chiuso e infine demolito solo nel 1884."}
{"id": "1887156", "revid": "599013", "url": "https://it.wikipedia.org/wiki?curid=1887156", "title": "San Ferdinando (Napoli)", "text": "San Ferdinando \u00e8 un quartiere del centro di Napoli. Il quartiere confina ad Ovest col quartiere Chiaia (Via Santa Caterina da Siena, Gradoni di Chiaia, Via Chiaia, Via Santa Caterina, Piazza dei Martiri, Via Calabritto, Piazza Vittoria), a nord coi quartieri Montecalvario (Salita Cariati, Piazzetta Concordia, Vico Concordia, Salita Concordia, Vico Lungo Trinit\u00e0 degli Spagnoli, Vicoletto Trinit\u00e0 degli Spagnoli, Piazzetta Trinit\u00e0 degli Spagnoli, Via Trinit\u00e0 degli Spagnoli), Porto (Piazza Municipio) e San Giuseppe (Via Paolo Emilio Imbriani, Piazza Municipio); a sud e ad est si affaccia sul golfo di Napoli. Assieme ai quartieri di Chiaia e Posillipo forma la I municipalit\u00e0 del comune di Napoli.\nEtimologia.\nIl nome originario della zona intorno all'attuale Piazza del Plebiscito fu addirittura \"Falero\" - come l'antico porto greco che si estendeva fra Santa Lucia e l'odierno Molosiglio - ma non era ancora un quartiere. Alla genesi di questo divenne Pizzofalcone e con tale nome ci appare in un quadro del 1766 raffigurante una mappa dei quartieri di Napoli, visionabile alla certosa di San Martino. In seguito venne ribattezzato San Ferdinando, dal nome dell'omonima chiesa che fu basilica reale fino alla consacrazione della basilica di San Francesco di Paola.\nStoria.\nIl quartiere nasce nella prima met\u00e0 del XVI secolo quando, ad opera di Ferdinando Manlio e Giovanni Benincasa, fu costruito il palazzo Vicereale (o palazzo Vecchio), antica residenza dei vicer\u00e9, poi sostituito, nel XVII secolo, dal palazzo Nuovo (l'attuale palazzo Reale di Napoli), innalzato da Domenico Fontana su commissione del conte di Lemos. In quel periodo una serie di borghi posti a cavallo delle mura occidentali cominciano a compattarsi, dato anche l'arrivo di molte famiglie nobili provenienti da tutto il regno, che presero a comprare terreni per edificare ville e palazzi che fossero vicini al nuovo centro di potere. La viabilit\u00e0 fu completamente influenzata dalle decisioni vicereali, che quivi vollero tracciare il tratto iniziale di via Toledo e sistemarono via Santa Lucia.\nAttivit\u00e0 culturali.\nIl quartiere \u00e8 ricco di attivit\u00e0 culturali che spaziamo dall'ambito accademico, a quello artistico a quello ricreativo. In meno di un chilometro quadrato si trovano i due quotidiani cittadini, ben otto musei e cinque teatri che fanno di San Ferdinando uno dei centri culturali di Napoli.\nBiblioteche\nCaff\u00e8 e librerie storiche\nMusei\nQuotidiani\nTeatri\nUniversit\u00e0 ed Istituti di Cultura\nAttivit\u00e0 sportive.\nNel quartiere hanno sede alcuni dei pi\u00f9 importanti circoli nautici napoletani: il Circolo del Remo e della Vela Italia, il Reale circolo canottieri Savoia ed il Rari Nantes Napoli sulla banchina Santa Lucia; il Circolo nautico della vela all'interno del borgo Marinari; il Circolo Canottieri Napoli al \"Molosiglio\", a fianco al quale sorge anche la sede della sezione napoletana della Lega navale italiana. Nella darsena, infine, c'\u00e8 la sezione napoletana di MariVela. A poche decine di metri, presso le scuderie del Palazzo Reale c'\u00e8 la sede della Polisportiva partenope, con grandi tradizioni nella pallacanestro e nel rugby.\nPiazza Plebiscito \u00e8 ogni anno il punto nevralgico della maratona di Napoli, con il villaggio Maratona e le linee di partenza e di arrivo della corsa, che percorre pi\u00f9 volte alcune delle strade pi\u00f9 importanti del quartiere. Nella piazza si \u00e8 svolto anche il Concorso internazionale di equitazione \"Regione Campania\" ed \u00e8 il tradizionale luogo di svolgimento delle esercitazioni sportive dei corpi militari. In passato nella piazza era anche ubicata la partenza del Giro di Campania e si sono svolte le partenze e gli arrivi di alcune tappe del Giro d'Italia.\nFino al 1976 il Maschio Angioino fu sede della prestigiosa Accademia nazionale di scherma, che poi fu costretta a spostarsi al Vomero, presso lo stadio Collana ove rimase fino al 2005. Da quell'anno l'Accademia ha dovuto abbandonare l'impianto vomerese per problemi alla struttura dell'edificio, ora in perenne ristrutturazione; essa non ha pi\u00f9 una sede propria ed in via precaria si appoggia a quella del CONI di Napoli. Da pi\u00f9 parti si chiede il ritorno dello storico ente al castello angioino, anche in considerazione dello spostamento delle attivit\u00e0 del consiglio comunale in altro stabile; almeno per ora ci\u00f2 rimane un sogno.\nMonumenti e luoghi d'interesse.\nPer tutto il medioevo, per l'asperit\u00e0 dei luoghi, fu sede di romitaggi. In et\u00e0 aragonese la zona fu fortificata, e solo tra il XV e il XVI secolo, anche per l'attrazione costituita dal palazzo Vicereale e del Palazzo Reale si popol\u00f2 di residenze signorili, che oggi, spesso nel loro aspetto ottocentesco, danno il tono alla via Monte di Dio. Sulla destra si incontra la chiesa di Santa Maria degli Angeli, opera del teatino Grimaldi e all'angolo opposto palazzo Ciccarelli di Cesavolpe. Proseguendo verso la sommit\u00e0 (a destra la discesa del Calascione), si incontrano una serie di palazzi nobiliari, il pi\u00f9 famoso dei quali \u00e8 il Serra di Cassano, opera di Ferdinando Sanfelice.\nIn via Egiziaca a Pizzofalcone c'\u00e8 la chiesa omonima (1650), di Cosimo Fanzago. Sulla destra, su uno spiazzo da cui si gode di una bella veduta, la chiesa dell'Immacolatella a Pizzofalcone e il palazzo Carafa di Santa Severina, sede della sezione militare dell'Archivio di Stato. Scendendo per via Solitaria si giunge a piazza Plebiscito e a Santa Lucia, quartiere creato dall'allargamento della spiaggia con una colmata a mare negli anni post-unitari. Imboccato il Chiatamone si incontra la chiesa della Concezione (1617-1627), ove sono conservate tele di Paolo De Matteis, e il Palazzo D'Aquino. Scendendo su via Partenope, gli alberghi di gusto eclettico e razionalista e la sede della Facolt\u00e0 di Economia, la cui facciata \u00e8 un progetto di Roberto Pane.\nBasiliche e Chiese\nCastelli\nFontane\nGallerie\nLuoghi di interesse\nPalazzi\nTrasporti e viabilit\u00e0.\nIl quartiere \u00e8 servito dai bus e dai tram cittadini e in futuro sar\u00e0 collegato col sistema metropolitano attraverso la fermata di piazza Municipio della linea 1 e della linea 6 e quella di Chiaia - Monte di Dio della linea 6. Gi\u00e0 ora la funicolare Centrale garantisce i collegamenti col corso Vittorio Emanuele e col Vomero. Inoltre \u00e8 prossima l'apertura dell'Ascensore di Santa Lucia che collegher\u00e0 il belvedere di Monte Echia col Borgo di Santa Lucia, mentre da met\u00e0 anni '50 \u00e8 in funzione l'ascensore Chiaia che porta da via Chiaia a piazza Santa Maria degli Angeli. In pi\u00f9 l'ascensore Acton collega piazza Plebiscito con via Acton."}
{"id": "1887161", "revid": "287204", "url": "https://it.wikipedia.org/wiki?curid=1887161", "title": "Via (Claudio Baglioni)", "text": "Via \u00e8 una canzone di Claudio Baglioni, inserita nell'album \"Strada facendo\", pubblicato nel 1981.\nNella sua versione originaria, \u00e8 cantata un tono sopra rispetto alle successive versioni dal vivo eseguite dal cantautore romano, le quali fra l'altro avranno una connotazione sempre pi\u00f9 ispirata al rock. Nel tour \"Notti di note\" del 1985 realizz\u00f2 un\u2019esibizione del brano a pi\u00f9 di 200 bpm.\nNel 2008 il gruppo vocale Neri per Caso ha realizzato, assieme a Baglioni, una versione del brano con il cosiddetto canto a cappella, contenuta nell'album \"Angoli diversi\".\nLa canzone \u00e8 stata inoltre cantata dallo stesso Baglioni, accompagnato da Virginia Raffaele e Claudio Bisio, all\u2019apertura della prima serata del 69\u00ba Festival della canzone italiana di Sanremo."}
{"id": "1887163", "revid": "37401", "url": "https://it.wikipedia.org/wiki?curid=1887163", "title": "Nana", "text": ""}
{"id": "1887166", "revid": "547034", "url": "https://it.wikipedia.org/wiki?curid=1887166", "title": "FA Cup 1980-1981", "text": "La FA Cup 1980-1981 \u00e8 stata la centesima edizione della competizione calcistica pi\u00f9 antica del mondo. \u00c8 stata vinta dal Tottenham Hotspur contro il ."}
{"id": "1887167", "revid": "110157", "url": "https://it.wikipedia.org/wiki?curid=1887167", "title": "Dragon Player", "text": "Dragon Player \u00e8 un semplice lettore multimediale per l'ambiente desktop KDE. \u00c8 l'ulteriore sviluppo sotto diverso nome di un lettore video per KDE 3 chiamato Codeine, creato in origine da Max Howell, il cui sviluppo prosegue adesso per mano di Ian Monroe per KDE 4.\nPoich\u00e9 Dragon Player sfrutta Phonon, una API in grado di connettersi a svariati framework multimediali, esso \u00e8 in grado di riprodurre qualsiasi file supportato dallo specifico framework multimediale utilizzato.\n\u00c8 il lettore video predefinito dell'ambiente desktop KDE 4 ed \u00e8 distribuito sotto la GPL. Rientra quindi nella categoria del software libero."}
{"id": "1887168", "revid": "212348", "url": "https://it.wikipedia.org/wiki?curid=1887168", "title": "John Horner", "text": "Fu governatore del Territorio del Michigan tra il 1835 e il 1836 e segretario di stato del Territorio del Wisconsin tra il 1836 e il 1837.\nBiografia.\nIl 15 agosto 1835 il presidente statunitense Andrew Jackson nomin\u00f2 Horner segretario e governatore del Territorio del Michigan, sostituendo Stevens Mason. Indipendentemente dal fatto che lo sapesse o no, Horner fu eletto governatore in un periodo fragile, in quanto era in corso la Guerra di Toledo. Jackson, affrontando la rielezione presidenziale nel 1836, non si volle alleare all'Ohio, nonostante fosse uno degli Stati pi\u00f9 potenti. Perci\u00f2 revoc\u00f2 Mason dalla sua carica. Mason era molto favorevole all'entrata del Michigan negli Stati Uniti e sperava che la Guerra di Toledo si sarebbe conclusa il prima possibile, ovviamente con la vincita del suo Stato. Al desiderio di Mason il Michigan cre\u00f2 una costituzione che non avrebbe annullato il potere dell'Enabling Act (1802). La gente adott\u00f2 la costituzione nell'ottobre 1835 e allo stesso tempo elesse Mason come governatore.\nIl Congresso degli Stati Uniti cre\u00f2 il Territorio del Wisconsin il 3 luglio 1836 e Horner assunse la carica di segretario di Stato, lasciando, de facto, il Governo del Michigan a Mason. Nel giugno 1837 Jackson trasfer\u00ec Horner al ruolo di cassiere del \"Green Bay Land Office\". Horner ricevette molte richieste da suoi amici per trasferirsi in Virginia, e, nel 1847, Horner and\u00f2 a vivere in una fattoria sul lago Green nell'attuale Contea di Green Lake. Nel 1849 fu eletto giudice della Contea di Marquette, che allora includeva la Contea di Green Lake. Ricopr\u00ec tale carica finch\u00e9 la corte non fu chiusa nel 1854."}
{"id": "1887169", "revid": "599013", "url": "https://it.wikipedia.org/wiki?curid=1887169", "title": "Tales of Mystery and Imagination", "text": ""}
{"id": "1887170", "revid": "486946", "url": "https://it.wikipedia.org/wiki?curid=1887170", "title": "Metrosassari", "text": ""}
{"id": "1887172", "revid": "1305772", "url": "https://it.wikipedia.org/wiki?curid=1887172", "title": "The Raven", "text": ""}
{"id": "1887176", "revid": "15756", "url": "https://it.wikipedia.org/wiki?curid=1887176", "title": "Lexus GS", "text": "La Lexus GS \u00e8 una berlina a 3 volumi di classe medio-alta presentata dalla casa automobilistica giapponese Lexus nel 1991 e prodotta in quattro generazioni.\nDal 2011 in Italia \u00e8 proposta in versione ibrida (motore benzina + motore elettrico) di 2494\u00a0cm\u00b3 da 223\u00a0CV sulla \"300h\" e di 3456 cm\u00b3 con 345 CV sulla \"450h.\"\nDal 2017 torna anche con il motore a benzina da 4969 cm\u00b3 da 477 CV sulla versione \"F.\"\nPrima Serie (S140; 1991\u20131997).\nGiugiaro ha incominciato i primi disegni della GS nel 1988. La ditta di design ha voluto produrre una berlina deluxe senza gli eccessi che si trovano sulle Sedan premium giapponesi esistenti, a favore di un aspetto pi\u00f9 semplificato in stile europeo.\nLe similarit\u00e0 con una concept di Italdesign esordita nel 1990, la Jaguar Kensington, ha portato alcuni osservatori a suggerire che la GS \u00e8 derivato dal suo disegno, ma l'azienda ha dichiarato che la berlina giapponese \u00e8 stato sviluppata in precedenza. Ha fatto la sua prima apparizione sotto il nome di Toyota Aristo nell'ottobre del 1991 in Giappone. L'auto ha un coefficiente di resistenza aerodinamica (\"CD\") di 0,31.\n\u00c8 stata costruita presso l'impianto di assemblaggio Toyota Tahara in Giappone, la produzione ha coinvolto pi\u00f9 automazione rispetto ai veicoli precedenti costruiti presso la fabbrica Tahara; I robot hanno eseguito 4.200 saldature su ciascun corpo, mentre solo otto saldature a punto sono state eseguite a mano. Era disponibile in sole 2 motorizzazioni; Il 3.0Q (JZS147) ,dotato del motore 2JZ-GE da 169 kW (227 CV) e il 3.0V (JZS147), dotato di un motore biturbo 2JZ-GTE a 24 valvole da 205 kW (275 CV). Nel 1992, un terzo modello, la V8-powered 4.0Zi-Four (UZS143), si \u00e8 unito alla gamma. Questo modello \u00e8 stato l'unico disponibile anche a trazione integrale, abbinata al solo motore 1UZ-FE da 186 kW (249 CV).\nPer gli interni, la GS presentava un rivestimento in legno di noce sulla consolle centrale, sedili in pelle, un volante inclinabile e l'opzione di un sistema stereo premium Nakamichi. Gli airbag del conducente e del passeggero anteriore erano di serie.\nLa prima generazione della GS era destinata a prendere la posizione di prezzo della LS, il quale si era alzato. Al momento dell'esordio la GS 300 aveva prezzo base iniziale di 35.000 dollari (USA), mentre quello della LS sal\u00ec fino a 47.000 dollari (USA). Tuttavia le vendite della GS 300 erano modeste, nel 1993 le vendite si fermarono alla soglia di 19.164 unit\u00e0. Le vendite sono diminuite negli anni successivi, in quanto lo yen giapponese \u00e8 aumentato in valore rispetto al dollaro e ha reso il veicolo pi\u00f9 costoso rispetto ai suoi rivali. Inoltre, le berline sportive V8 pi\u00f9 potenti hanno fornito una forte concorrenza. Nel 1997 il prezzo della GS 300 era salito a 46.000 dollari (USA). La produzione della berlina GS di prima generazione si \u00e8 conclusa nel luglio 1997.\nSeconda Serie (S160; 1997\u20132004).\n1997-2000Nell'agosto del 1997, la seconda generazione della Lexus GS (Toyota Aristo) \u00e8 stata lanciata in Giappone, codificata come JZS160 (versione S300) per i modelli con motori 2JZ-GE e JZS161 (versione V300) per quelli con motori a doppio turbocompressore 2JZ-GTE. VVT-i era ora standard, con conseguente aumento della coppia massima. La versione a doppio turbocompressore era disponibile con il comando elettronico a quattro ruote, controllo elettronico stabilit\u00e0 VSC e trasmissione automatica con modalit\u00e0 sequenziale manuale. Il presidente Toyota Hiroshi Okuda possedeva un Aristo di questa generazione come sua vettura personale.\nLo stile del nuovo modello \u00e8 stato disegnato dalla stessa Lexus, e ha dotato questo nuovo modello di quattro fari anteriori in modo simile alla coup\u00e9 Lexus SC. Aveva un coefficiente di resistenza aerodinamica pari a 0,30. La produzione della seconda generazione della GS ha avuto inizio il 4 agosto 1997 ed \u00e8 stata ufficialmente lanciata alla fine del 1997. Lexus ha offerto la nuova GS 300 con una versione leggermente riveduta del 3.0 litri diretti che ora sviluppa 168 kW (225 CV) e 305 N\u00b7m di coppia massima. Rispondendo alle richieste della clientela, volendo maggiore potenza, \u00e8 stata lanciata per il mercato americano la GS 400 (UZS160) con un nuovo motore 4.0 litri 1UZ-FE V8 da 224 kW (300 CV) e 420 N\u00b7m di coppia massima. Entrambi i modelli presentavano una trasmissione automatica a cinque marce con i pulsanti di spostamento del volante per la GS 400. Come per la serie S140, non sono state offerte varianti turbocharged al di fuori del Giappone. La GS 400 \u00e8 stata a suo tempo la berlina di serie pi\u00f9 veloce al mondo.\nRispetto alla S140, la GS di seconda generazione \u00e8 stata un successo molto pi\u00f9 grande, con le vendite che raggiunsero i 30.622 veicoli nel suo primo anno. Lexus ha prodotto la seconda generazione per 8 anni, fino al 2004 con un solo restyling avvenuto nel 2000.\nLa GS \u00e8 stata l'Import Car of the Year di Motor Trend nel 1998. \u00c8 comparsa anche nella lista dei 10 migliori acquisti per la rivista Car e Driver per il 1998 e il 2000. Nel test sul crash frontale IIHS avvenuti nel 1999 la GS ha ottenuto la valutazione massima \"G\" (Good).\n2000-2004Nel 2000 \u00e8 stato introdotto un lifting (progettato a met\u00e0 del 1999) per il Model Year 2001, che \u00e8 stato l'unico anno con grandi cambiamenti nella GS di seconda generazione. Nuovi fari posteriori, griglia leggermente rivista e fari bruniti sull'anteriore sono gli unici elementi estetici cambiati. I fari Xenon ad alta intensit\u00e0 di scarica erano ora standard sul V8 e facoltativi sul 6L. All'interno sono stati aggiunti altri rivestimenti in legno e anche i pulsanti di spostamento del volante sono stati presentati anche sulla GS 300. Il motore V8 ha inoltre ricevuto un aumento di cilindrata passando da GS 400 a GS 430 (UZS161). La velocit\u00e0 \u00e8 rimasta la medesima, ma la coppia massima \u00e8 aumentata a 441 N\u00b7m. La GS 430 ha impiegato 5,7 secondi per accelerare da 0 a 100 km/h.\nPer l'anno 2001, Lexus ha anche aggiunto un'edizione limitata della GS 300, definita \"SportDesign\"per il Nord America in soli 3300 unit\u00e0, con le sospensioni sportive della GS 430, ruote pi\u00f9 larghe e in lega lucidata. L'interno SportDesign ha aggiunto tappezzeria in pelle traforata con alluminio spazzolato e finiture noce colorate scure. La produzione del modello si \u00e8 interrotta nel 2004.\nTerza Serie (S190; 2005\u20132011).\n2005-2007\nLa produzione della terza generazione \u00e8 incominciata il 24 gennaio 2005, senza rilasciare un equivalente Toyota Aristo, poich\u00e9 Toyota ha introdotto il canale Lexus in Giappone e ha cercato di allineare tutti i mercati mondiali utilizzando Lexus come marchio di lusso. La GS di terza generazione \u00e8 il modello di Lexus introduttivo per la nuova filosofia di design \"L-finesse\" del marchio, che indica la direzione futura della linea di Lexus. La S190 \u00e8 caratterizzata un profilo fastback. Questa generazione aveva un coefficiente di trascinamento \"(CD\") = 0,27 e usava una piattaforma di medie dimensioni di nuova concezione condivisa in seguito con la IS di seconda generazione.\nNel settembre 2005 la GS 350 (GRS191) e la GS 430 (UZS190) furono in vendita in Giappone; la GS 350 usava un motore da 3,5 litri 2GR-FSE con iniezione diretta D4-S, mentre il GS 430 usava lo stesso motore 3UZ-FE V8 da 4.3 litri utilizzato nel modello precedente. Le vendite negli Stati Uniti hanno avuto inizio nel marzo 2006, con la gamma iniziale che includeva la GS 300 (GRS190), dotata di un motore 3GR-FSE V6 certificato da ULEV 3,0 litri e la GS 430 con il V8 da 4,3 litri. Tutte le GS al momento del lancio hanno presentato un nuovo cambio automatico sequenziale a sei marce. Nella GS 300 \u00e8 stato messo a disposizione un sistema di azionamento a trazione integrale.\nSvelata all'Automobile Internazionale di New York del 2005, l'ibrido GS 450h (GWS191) si \u00e8 unito alla linea GS nel 2006 per il Model Year 2007. La produzione ibrida di GS ha avuto inizio nel febbraio 2006. \u00c8 stata la prima vettura ibrida di lusso della storia, caratterizzata da un motore aspirato da 3,5 litri 2GR-FSE V6, accoppiato a un motore elettrico e una trasmissione a variazione continua (CVT). Questo motore ha utilizzato il sistema Lexus Hybrid Drive per l'integrazione del motore elettrico e motore a benzina, dando alla GS 450h una qualit\u00e0 di emissioni superiori a bassa emissione (SULEV) e una potenza totale di 253 kW (339 CV), consentendo alla GS di accelerare da 0-100 km/h in 5,2 secondi, secondo i dati del costruttore.\n2007-2011\nLa GS 460 (URS191) ha sostituito la GS 430 nel 2007 per il restyling del 2008, con un nuovo motore VUR-1F-FSE di 4,6 litri con trasmissione automatica a otto rapporti che genera 255 kW (342 CV) e 460 N\u00b7m di coppia massima. Lexus ha riportato un tempo 0-100 km/h di 5,4 secondi. La GS 450h mantiene la sua posizione come la pi\u00f9 costosa nella linea GS e ha un'accelerazione pi\u00f9 rapida rispetto alla GS 460, anche se la GS 460 \u00e8 pi\u00f9 leggera e ha una velocit\u00e0 superiore.\nQuarta serie (L10; 2011\u20132020).\n2011-2015La GS di quarta generazione ha avuto la sua prima premiazione al concorso di Pebble Concours d'Elegance in California nell'agosto 2011. Le luci di marcia diurne a LED e i fari al posteriore a LED sono una nuova caratteristica di disegno. La nuova GS \u00e8 stato il fulcro dell'iniziativa del presidente Toyota Akio Toyoda per ripristinare la passione per il marchio Lexus e meglio competere con i produttori di automobili di lusso tedesche che stavano guadagnando quote di mercato negli Stati Uniti. \u00c8 stato riferito che Toyoda inizialmente si \u00e8 opposto alle scelte stilistiche fatte per il nuovo modello, per poi diventarne primo esponente.\nAl suo esordio, il modello della quarta generazione \u00e8 stato mostrato nella forma GS 350 (GRL10) alimentato da un motore V6 collegato a un cambio automatico a sei marce. Sono disponibili tre modalit\u00e0 di guida, che vanno dal risparmio di carburante da Eco a Sport S e da Sport S + che facilitano lo spostamento della trasmissione pi\u00f9 sportiva e le regolazioni della velocit\u00e0 del motore, nonch\u00e9 le regolazioni dello smorzatore e dello sterzo. Il telaio \u00e8 stato ridisegnato e il peso totale \u00e8 diminuito. Per ridurre la massa la nuova GS utilizza alluminio per tutti i suoi componenti di sospensione. La GS 350 F Sport aggiunge un sistema di sterzo delle ruote posteriori per una migliore gestione dei modelli di trazione posteriore. Nuovi nuovi freni da 14 pollici sono standard e le ruote F Sport da 19 pollici, un nuovo paraurti anteriore, uno spoiler posteriore, un volante F Sport, sedili F Sport e un nuovo sistema di sospensioni con ammortizzatori regolabili AVS.\nIl modello ibrido GS 300h include un motore a quattro cilindri Atkinson con tecnologia a iniezione diretta D-4S, derivata dalla Lexus IS di terza generazione. Il veicolo \u00e8 stato svelato nel 2013 allo Shanghai Show Motor. Il veicolo \u00e8 andato in vendita in Cina, Europa, Asia, Australia e Nuova Zelanda, ma non negli Stati Uniti.\n2015-2020\nL'aggiornamento della GS ha esordito al Monterey Car Week nell'agosto 2015. Le modifiche includono una variante GS 200t equipaggiata con il motore a turbocompressore da 2.0 litri 8AR-FTS per sostituire la GS 250 e un aggiornamento al V6 da 3.5 litri, ora aggiornato alla specifica 2GR-FKS che utilizza il ciclo Atkinson e le funzionalit\u00e0 fondate sul precedente motore 2GR-FSE. I cambiamenti aggiuntivi includono gli elementi esterni rivisti (compresi i paraurti anteriori e posteriori, le luci esterne, le ruote e i pannelli rocker), le nuove funzionalit\u00e0 di sicurezza attive e un sistema di infotainment rivisto.\nLa Lexus, per sostituire la GS, a trazione posteriore, ha deciso di eliminarla dal listino, sostituendola con la nuova ES, a trazione anteriore, ora in vendita in tutto il mondo."}
{"id": "1887180", "revid": "339392", "url": "https://it.wikipedia.org/wiki?curid=1887180", "title": "Cinque Canti", "text": ""}
{"id": "1887182", "revid": "287204", "url": "https://it.wikipedia.org/wiki?curid=1887182", "title": "Nana (film)", "text": ""}
{"id": "1887184", "revid": "246675", "url": "https://it.wikipedia.org/wiki?curid=1887184", "title": "Nippon Bud\u014dkan", "text": ""}
{"id": "1887186", "revid": "729019", "url": "https://it.wikipedia.org/wiki?curid=1887186", "title": "Stazione di Catania Marittima", "text": "La stazione di Catania Marittima era una stazione solo per merci posta all'interno del Porto di Catania che sovrintendeva alle operazioni di carico, scarico e movimentazione delle merci tra treno e nave e alla circolazione delle tradotte in manovra sul raccordo di collegamento con Catania Centrale.\nStoria.\nCatania Marittima nacque poco dopo la costruzione della ferrovia Messina-Catania ad opera della Societ\u00e0 Vittorio Emanuele; venne aperta all'esercizio il 1\u00ba luglio 1869 il giorno in cui la stazione di Catania Centrale venne collegata al fascio binari del porto mediante un raccordo in discesa lungo 914 metri. Il 3 gennaio 1867 era stato aperto all'esercizio il tronco ferroviario Giardini-Catania della ferrovia Catania\u00a0\u2013 Messina (il cui primo tratto era stato inaugurato alla fine dell'anno precedente). Si era evidenziata infatti l'urgenza di collegare il porto alle zone produttive della fascia orientale e, soprattutto per attrarre verso il porto di Catania la produzione zolfifera di Villarosa e dell'area centro-orientale dell'Isola che prima vertevano sui porti di Palermo e Porto Empedocle. La stazione centrale stessa era stata costruita nell'area delle raffinerie di zolfo, (ove ora sorge il \"Centro fieristico le Ciminiere\") a nord della citt\u00e0. Nella met\u00e0 degli anni trenta venne ampliato il porto di Catania con la costruzione del grande molo Crispi, lungo il quale vennero stesi i binari, ampliando il fascio della stazione marittima e realizzando il secondo \"varco\" di accesso denominato proprio \"Varco Crispi\". La stazione marittima ha subito un calo di importanza in seguito alla diminuzione del trasporto dello zolfo e dei suoi derivati e all'abbandono del trasporto a carro da parte delle FS. La stazione era presenziata da un Dirigente Movimento o da un Capogestione che, oltre alla gestione commerciale del traffico, disciplinava anche la circolazione delle tradotte in manovra provenienti o dirette alla Stazione Centrale previo nulla-osta scambiato con la Cabina ACEI di quest'ultima La stazione ha iniziato a diminuire la sua attivit\u00e0 gi\u00e0 all'inizio degli anni ottanta in seguito al progressivo abbandono del traffico interno di scambio treno-nave.\nCaratteristiche.\nLa stazione comprendeva il fascio di binari poste lungo le banchine, il Molo Centrale e il Molo Crispi. Ad essa si accedeva dal raccordo in discesa lungo 914\u00a0m proveniente dalla stazione Centrale che al termine si divideva, mediante uno scambio verso i due accessi detti \"Varco Crispi\" e \"Varco Centrale\" quest'ultimo fiancheggiante la Stazione Porto della Ferrovia Circumetnea che parallelamente stendeva i suoi binari. La circolazione avveniva sempre in regime di manovra con presenziamento a terra nell'ultimo tratto. Per le esigenze di movimentazione e manovra dei carri merci veniva utilizzata una locomotiva a vapore fornita dal Deposito Locomotive di Catania in turno fino ai primi anni settanta. In seguito venne fornita solo all'occorrenza una locomotiva diesel da manovra; viene ancora utilizzato, in maniera saltuaria, il solo \"Varco Centrale\", mentre la stazione \u00e8 dismessa."}
{"id": "1887190", "revid": "204012", "url": "https://it.wikipedia.org/wiki?curid=1887190", "title": "Ectasia duttale", "text": ""}
