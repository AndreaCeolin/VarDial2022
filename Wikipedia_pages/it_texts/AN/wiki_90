{"id": "1961970", "revid": "15756", "url": "https://it.wikipedia.org/wiki?curid=1961970", "title": "Metropolitana di Palma di Maiorca", "text": "La metropolitana di Palma di Maiorca \u00e8 la rete di linee metropolitane che serve la citt\u00e0 di Palma di Maiorca, in Spagna. \u00c8 composta da due linee per una lunghezza totale di 15,55\u00a0km e 16 stazioni. \u00c8 stata inaugurata il 25 aprile 2007. Con i suoi 15,55\u00a0km e le sue 16 stazioni \u00e8 la linea metro pi\u00f9 piccola di Spagna. Insieme alle metro di Londra, Glasgow, Newcastle, Liverpool e Catania \u00e8 uno dei pochi sistemi situati su un'isola.\nIn ordine cronologico, si tratta della quinta rete metropolitana attivata in Spagna, dopo quella di Madrid (1929), Barcellona (1924), Valencia (1988) e Bilbao (1995). In termini di utenza si colloca al sesto posto, dietro a quella di Siviglia, trasportando la maggior parte degli studenti dell'Universit\u00e0 delle Isole Baleari, collocata al di fuori dei confini cittadini di Palma di Maiorca.\nLa rete ferroviaria \u00e8 di propriet\u00e0 del Governo delle Isole Baleari mentre il servizio \u00e8 gestito dal \"Servicios Ferroviarios de Mallorca\" (SFM) e dal \"Consorcio de Transportes de Mallorca\" (CTM).\nRete.\nLa rete \u00e8 composta da due linee con le seguenti caratteristiche:\nStoria.\nIl progetto.\nDurante gli anni '90 alcuni gruppi di sinistra ed ecologisti rivendicarono la creazione di una rete metropolitana che unisse il centro di Palma di Maiorca con la Universit\u00e0 delle Isole Baleari, il cui campus si trovava al di fuori del territorio della citt\u00e0, al fine di incentivare l'uso dei mezzi pubblici e la conseguente diminuzione dei mezzi privati.\nNon vennero presentanti progetti o proposte fino a quando il governo Antich (1999-2003) propose il primo progetto per unire i due punti della citt\u00e0. Si trattava di un percorso molto simile a quello attuale che partiva dalla stazione ferroviaria di Plaza de Espa\u00f1a fino all'universit\u00e0 attraversando il centro citt\u00e0. Il percorso tra Plaza de Espa\u00f1a e l'universit\u00e0 era in parte parallelo a quello delle linee ferroviarie gi\u00e0 esistenti per poi procedere per il tratto finale in un percorso esclusivo. Venne inoltre progettata un'altra linea con lo scopo di unire il centro citt\u00e0 con l'aeroporto. Il progetto prevedeva una prima fase che avremmo visto la connessione diretta tra i due punti per poi aprire varie fermate all'interno del \"Distrito Levante\". Il progetto venne per\u00f2 scartato perch\u00e9 considerato non praticabile economicamente. Queste due linee insieme a una linea tranviaria avrebbero dovuto far diminuire il traffico che congestionava le strade che portavano al centro citt\u00e0. Nel piano regolatore della citt\u00e0 vennero assegnate le aree che avrebbero dovuto ospitare le varie infrastrutture.\nLa prima volta che si parl\u00f2 effettivamente della possibilit\u00e0 di costruire un servizio di metropolitana a Palma di Maiorca fu durante la campagna elettorale del 2003. Il partito \"PSM-Entesa Nacionalista\" propose la costruzione di due linee: la linea A che univa Plaza Espa\u00f1a alla zona universitaria e la linea B che univa l'aeroporto al distretto di \"Portop\u00ed\", attraversando il centro citt\u00e0. Entrambe le linee si sarebbero intersecate presso una stazione sotterranea presso Plaza Espa\u00f1a. Il progetto venne proposto come trasporto alternativo all'ampliamento della rete autostradale proposta dal Partito Popolare.\nLa costruzione.\nIl 23 novembre 2004 Jaume Matas, l'allora presidente delle Isole Baleari, annunci\u00f2 la costruzione della prima linea metropolitana di Palma di Maiorca tra Plaza de Espa\u00f1a e la UIB. Il progetto sarebbe stato realizzato in concomitanza del corridoio ferroviario.\nLa costruzione dei tunnel della metropolitana iniziarono il 9 agosto 2005. Il metodo utilizzato per la costruzione fu quello del diaframma, sistema che ha permesso l'abbassamento dei costi in quanto non ha previsto l'utilizzo delle TMB. I lavori portare alla chiusura di alcune strade, portando cos\u00ec alla protesta da parte dei commercianti delle zone, i quali avevano registrato un calo dei ricavi. Per compensare tali perdite il governo locale decise di non far pagare l'imposta sulle attivit\u00e0 economiche e l'imposta sul valore fondiario. Nel 2006 Jaume Matas e Mabel Cabrer, consigliera delle opere pubbliche, visitarono i cantieri delle stazioni in cui la metropolitana si interscambiava con i treni della \"Servicios Ferroviarios de Mallorca\".\nL'incidente avvenuto il 3 luglio 2006 a Valencia, in cui due vetture deragliano tra le stazioni di Jes\u00fas e Pla\u00e7a d'Espanya, port\u00f2 al dibattito se le misure di sicurezza della metro in costruzione erano adeguate. Successivamente all'incidente il governo autonomo comunic\u00f2 che la societ\u00e0 che si sarebbe occupata della gestione della linea metropolitana si stava avvalendo dell'aiuto dei tecnici della metropolitana di Madrid e che si sarebbe applicata la legislatura belga in termini di sicurezza, considerata la pi\u00f9 restrittiva in Europa, trasformando la metropolitana in un sistema sicuro e moderno. Inoltre i vigili del fuoco di Palma di Maiorca ricevettero un addestramento speciale circa eventuali incidenti che sarebbero potuti avvenire all'interno dei tunnel in costruzione.\nIl 18 settembre 2006 entra in servizio la stazione Jacint Verdaguer solo per il servizio ferroviario.\nLe fasi della costruzione.\nLa costruzione della linea 1 avvenne in tre fasi. La prima fase ha visto la realizzazione del tratto tra le stazioni di Son Costa-Son Fortesa e Son Fuster Vell, tratto totalmente sotterraneo. L'ampiezza dei tunnel \u00e8 di 8,9 metri eccetto per i tratti delle stazioni dove l'ampiezza raggiunge i 37,9 metri. Il tracciato di questa prima fase venne modificato rispetto a quello progettato originariamente a causa delle lamentele presentate dai proprietari dei terreni colpiti dai lavori della metropolitana. Per questo motivo il tracciato venne modificato al fine di interessare maggiormente i terreni di propriet\u00e0 pubblica rispetto a quello dei privati. I lavori della fase uno vennero affidati al consorzio composto dalle societ\u00e0 Dragados, TECSA Empresa Constructora e Mat\u00edas Arrom Bibiloni, con un costo totale di 35,4 milioni di euro e che concluse i lavori in 16 mesi.\nLa seconda fase ha visto la realizzazione di tre stazioni sotterranee Son Castell\u00f3, Gran V\u00eda Asima e Cam\u00ed dels Reis. L'ampiezza dei tunnel \u00e8 di 8,9 metri eccetto per i tratti delle stazioni dove l'ampiezza raggiunge i 34,5 metri. Rispetto al progetto originale sono stati modificati gli accessi alle stazioni. I lavori della fase due vennero affidati al consorzio composto dalle societ\u00e0 Melchor Mascar\u00f3 e CABOSA Obras y Proyectos, con un costo totale di 46,3 milioni di euro e che concluse i lavori in 17 mesi.\nLa terza e ultima fase dei lavori ha visto la realizzazione dell'ultimo tratto della linea fino alla stazione UIB. Il tratto si estende in superficie ad eccezione dell'ultimo tratto, in corrispondenza del capolinea, dove il tracciato ritorna ad essere sotterraneo. Inoltre in questo ultimo tratto venne costruito un viadotto della lunghezza di 180 metri per far superare la superstrada Ma-11 e la ferrovia \"de S\u00f3ller\". In questa ultima fase le stazione costruite furono due: Son Sardina e UIB. I lavori di questa ultima fase videro la costruzione di passi carrabili e di un parcheggio con la capacit\u00e0 di 100 veicoli. I lavori non hanno avuto conseguenze per le rogge di \"Baster y Font de la Vila\", catalogate come Bien de Inter\u00e9s Cultural spagnoli. Durante questa fase l'ingresso della stazione del campus universitario venne spostata verso sud a causa dei lavori di ampliamento del campus stesso. Tali lavori provocarono le lamentele dei professori e degli studenti delle facolt\u00e0 di Scienze e di Lettere e Filosofia, i quali a causa dei rumori dei lavori non potevano svolgere le lezioni regolarmente. I lavori della fase tre vennero affidati al consorzio composto dalle societ\u00e0 ALDESA Construcciones e Pavimentaciones MAN, con un costo totale di 33,2 milioni di euro e che concluse i lavori in 16 mesi e mezzo.\nInaugurazione e chiusura momentanea.\nLa linea venne inaugurata il 25 aprile 2007, trenta giorni prima delle elezioni municipali. Per tale motivo non ci fu un'inaugurazione ufficiale, anche se Catalina Cirer, moglie del sindaco di Palma di Maiorca dal 2003 al 2007, e sostenitrice della costruzione della metropolitana viaggi\u00f2 sulla metropolitana durante la campagna elettorale. Fino al 1\u00ba ottobre i viaggi sulla metropolitana furono gratuiti, al fine di far conoscere la metropolitana alla popolazione.\nIl 27 agosto e il 23 settembre dello stesso anno, a causa delle forti piogge vennero chiusure le stazioni di Son Castell\u00f3 e Son Sardina che vennero allagate dalla pioggia. Inoltre, anche la stazione Plaza de Espa\u00f1a sub\u00ec delle infiltrazioni che portarono alla sua chiusura temporanea per permettere ai tecnici di sistemare i problemi strutturali. Lo studio sulle carenze strutturali ha rivelato che l'impermeabilizzazione della stazione di Plaza de Espa\u00f1a non era stata effettuata, che il progetto non aveva previsto in modo adeguato le infrastrutture circa il deflusso dell'acqua piovana e che parte delle gallerie costruite avevano avuto la funzione di collettori e depositi delle precipitazioni cadute sull'isola. L'offerta dei treni venne rimodulata e vennero avviati i lavori per la risoluzione dei problemi che vennero fuori a causa delle forti piogge. I lavori durano 10 mesi con un costo di 28 milioni di euro. La linea ritorn\u00f2 a pieno regime il 28 luglio 2008 con un costo di 0,90 euro per tratta.\nGabriel Vicens, ministro dei trasporti tra il 2007 e il 2011, a seguito degli avvenimenti dichiar\u00f2 che tali avvenimenti si sarebbero potuti ripetere; infatti a causa delle precipitazioni che ci furono gli anni successivi alcune delle stazioni subirono delle infiltrazioni, anche se in modo leggero.\nL'episodio fu oggetto di discussione politica, all'interno del quale il Partito Popolare spagnolo neg\u00f2 qualsiasi responsabilit\u00e0 e accuso Vicens di essere alla ricerca di capri espiatori per errori di sua responsabilit\u00e0, in quanto gli avvenimenti erano avvenuto durante il periodo del suo incarico come ministro dei trasporti. Accuse che portarono alle dimissioni di quest'ultimo. A questo va aggiunto che Gabriel Sampol, uno dei responsabili delle societ\u00e0 che si era occupata della costruzione della linea 1, rilasci\u00f2 un'intervista alla rete televisiva \"IB3\" nella quale dichiar\u00f2 che le impresa responsabili della costruzioni della linea avevano ricevuto pressioni dal ministero dei trasporti maiorchino affinch\u00e9 la metro fosse stata inaugurata prima delle elezioni, a discapito della qualit\u00e0 dell'opera.\nConseguenze dell'apertura sul trasposto urbano.\nQuando venne annunciata la costruzione della metropolitana alcuni studi dichiarano che il servizio non avrebbe avuto nessun profitto, altri studi invece affermarono che la metropolitana avrebbe assorbito il 45% della domanda di trasporto di utenti diretti presso la zona universitaria, avrebbe assorbito il 95% degli utenti della linea 19 (linea autobus diretta verso l'universit\u00e0) e un 12% dei veicoli privati. Visto che la forte domanda di utenti destinati al bacino dell'universit\u00e0, la frequenza e gli orari della linea 1 sono adattati in base agli orari delle lezioni dell'universit\u00e0. Durante i mesi di luglio e agosto a causa della diminuzione della domanda per le vacanze estive, la frequenza dei treni aumenta, portando alla chiusura di tratti della linea o alla chiusura della medesima per lunghi periodi. L'apertura della metropolitana port\u00f2 alla rimodulazione delle linee di superficie: le linee autobus subirono modifiche di percorso, cambio delle frequenze oppure la soppressione della linea.\nL'apertura della metropolitana port\u00f2 anche a lavori interni al campus universitario: i viali all'interno del campus vennero ridisegnati affinch\u00e9 il percorso tra la stazione della metropolitana fino alle facolt\u00e0 di lontane da quest'ultima, come la facolt\u00e0 per il turismo, fosse il pi\u00f9 breve possibile. Inoltre venne introdotto all'interno del campus il servizio di bike sharing, al fine di invogliare l'utilizzo di mezzi di trasporto ecologici e per ridurre l'utilizzo delle autovetture. Nonostante ci\u00f2 tale servizio venne sospeso nel 2011.\nL'apertura della metropolitana port\u00f2 alla nascita del \"Consorcio de Transportes de Mallorca\", istituzione nata dalla coordinazione della \"EMT de Palma de Mallorca\" (societ\u00e0 che si occupa del trasporto all'interno del comune di Palma di Maiorca), \"Servicios Ferroviarios de Mallorca\" (societ\u00e0 che si occupa del trasporto ferroviario sull'isola di Maiorca) e \"Transportes de las Islas Baleares\" (societ\u00e0 che si occupa del trasporto di autobus extraurbani sull'isola). La nascita di questa istituzione port\u00f2 alla nascita di un sistema tariffario unico, il quale entr\u00f2 in vigore a partire dal 26 gennaio 2008. In ogni stazione \u00e8 possibile acquistare titoli di viaggi che sono validi sui vari sistemi di trasporto dell'isola.\nLa creazione della linea 2.\nNel novembre 2012 il \"Consorcio de Transportes de Mallorca\" annunci\u00f2 la creazione della seconda linea, con un percorso tra le stazioni di Plaza de Espa\u00f1a e Marratx\u00ed. La realizzazione della linea non prevedeva costi in quanto sarebbe state utilizzate infrastrutture gi\u00e0 esistenti e sarebbero stati utilizzati i convogli gi\u00e0 in servizio sulla linea 1. La realizzazione della linea aveva lo scopo di ridurre il tempo di viaggio tra la capitale e le localit\u00e0 vicine ad essa. La seconda linea della metropolitana venne realizzata in concomitanza con la \"Inca Express\". I lavori di adeguamento iniziarono nel gennaio 2013 e durarono 2 mesi.\nIl primo treno della linea 2 part\u00ec da Plaza de Espa\u00f1a alle ore 5:56, il 13 marzo 2013. Sul viaggio inaugurale erano presenti il sindaco di Marratx\u00ed, Bartomeu Oliver, il ministro dei trasporti, Biel Company e il direttore della SFM, Jos\u00e9 Ram\u00f3n Orta. Cos\u00ec come era accaduto con la linea 1 anche questa seconda linea venne colpita dalle critiche. Poco dopo dell'apertura della linea il comitato della compagnia ferroviaria dichiar\u00f2 irresponsabile la riconversione della linea senza le adeguate misure di sicurezza. Al contrario gli utenti valutarono in modo positivo la realizzazione della linea soprattutto per la diminuzione dei tempi di viaggi. Nonostante ci\u00f2 alcuni utenti espressero la mancanza di informazioni circa l'attivazione della linea 2. Non vennero effettuati grandi cambiamenti nelle varie stazioni: non vennero cambiati i cartelli e i nuovi orari con le nuove frequenze vennero collocati sopra gli orari precedenti, inoltre la maggior parte degli utenti non notarono le novit\u00e0.\nLe linee.\nLinea 1.\nLa linea 1 della metropolitana di Palma di Maiorca \u00e8 stata la prima linea metropolitana ad essere costruita sull'isola spagnola. I suoi capolinea sono: Plaza de Espa\u00f1a e UIB.\nHa 9 stazioni, 3 di cui sono comune con la linea 2 (le stazioni Plaza de Espa\u00f1a, Jacint Verdaguer e Son Costa-Son Fortesa), e ha una lunghezza complessiva di 7,2\u00a0km, impiegando 13 minuti per collegare i due capolinea. \u00c8 contraddistinta dal colore arancione.\nSi sviluppa su un tracciato interrato, eccezion fatta per la stazione in superficie di Son Sardina, punto di interscambio con la ferrovia di Soller.\nInaugurata il 25 aprile 2007, \u00e8 stata costruita con lo scopo di collegare il centro della citt\u00e0 con il campus universitario, posto nell'entroterra, togliendo il traffico automobilistico dalla strada secondaria Ma-1110 detta anche \"Carretera de Valldemosa.\" La linea trasporta principalmente gli studenti dell'Universit\u00e0 delle Isole Baleari.\nLinea 2.\nLa linea 2 della metropolitana di Palma di Maiorca \u00e8 stata la seconda linea metropolitana ad essere costruita sull'isola spagnola. I suoi capolinea sono: Plaza de Espa\u00f1a e Marratx\u00ed.\nHa 9 stazioni, 3 di cui sono comune con la linea 1 (le stazioni Plaza de Espa\u00f1a, Jacint Verdaguer e Son Costa/Son Fortesa). \u00c8 contraddistinta dal colore rosso.\nLa linea 2 ha un totale di 9 stazioni per una lunghezza di 8,35\u00a0km, coprendo l'intero percorso in 14 minuti. Essa si sviluppa per l'intero tratto sulla rete ferroviaria di Maiorca, coprendo la parte urbana della linea che collega il capoluogo maiorchino con Marratx\u00ed. Le prime tre stazioni sono comuni alla linea M1.\nEntrata in servizio il 13 marzo 2013, la linea nasce con lo scopo di rendere pi\u00f9 frequenti i collegamenti tra i due centri urbani, velocizzando le tre tratte suburbane verso le altre citt\u00e0 dell'isola (Inca, Sa Pobla e Manacor), togliendo le fermate intermedie. Viene cos\u00ec creato un nuovo tipo di collegamento metropolitano con una cadenza di 15/20 minuti.\nMateriale rotabile.\nAll'apertura della linea 1, nel 2007, furono introdotti in servizio i treni serie 71 della CAF. I treni vennero acquistati nel 2006 dalla CAF per oltre 14,5 milioni di euro. La capacit\u00e0 massima \u00e8 di 306 passeggeri; 232 in piedi e 74 seduti. I treni possono raggiungere una velocit\u00e0 massima di 100\u00a0km/h.\nDal 13 marzo al 1 giugno 2013 circolarono sulla linea 2 cinque unit\u00e0 della serie Serie 81 de SFM di costruzione della CAF. La capacit\u00e0 massima \u00e8 di 386 passeggeri; 268 in piedi e 118 seduti. I treni possono raggiungere una velocit\u00e0 massima di 100\u00a0km/h.\nProgetti.\nLinea 1.\n\u00c8 allo studio un prolungamento oltre il capolinea di UIB verso Parc BIT: la tratta lunga 1,5\u00a0km, prevedrebbe 1 stazione: Parc BIT.\nLinea 3 o Ramal.\n\u00c8 allo studio la costruzione di una nuova linea: la tratta lunga 2,1\u00a0km, prevedrebbe 2 stazione: Parc BIT. La linea dovrebbe prendere il nome di linea 3 oppure Ramal."}
{"id": "1961972", "revid": "1745361", "url": "https://it.wikipedia.org/wiki?curid=1961972", "title": "Damasco (mitologia)", "text": "Nella mitologia greca, Damasco, uno dei figli di Hermes e di Alimede, una ninfa, era il nome dell'eroe della citt\u00e0 omonima.\nIl mito.\nLa leggenda viene raccontata in diversi modi: nella forma pi\u00f9 conosciuta l'eroe, una volta in viaggio nella Siria, decise di fondare una citt\u00e0 e darle il nome del figlio. A volte \u00e8 un compagno di Dioniso che, mancandogli di rispetto fu scorticato vivo (e in seguito la citt\u00e0 venne costruita dove lui venne torturato).\nParere secondari.\nEsistono anche altre versioni dove il nome dell'eroe non \u00e8 pi\u00f9 attribuito a Damasco: in una versione differente lo ritroviamo con il nome di Dama e costruito una tenda nel luogo dove poi venne eretta la citt\u00e0 (damasco deriverebbe dall'unione di Dama e tenda nella loro lingua, skene). A volte invece con il nome di Asco, un gigante che con l'aiuto di Licurgo volle combattere gli dei, fu vinto e ucciso."}
{"id": "1961973", "revid": "1776051", "url": "https://it.wikipedia.org/wiki?curid=1961973", "title": "Jacopo de Atti", "text": "Biografia.\nDopo due anni di sede vacante papa Benedetto XII nomin\u00f2 Jacopo (o Giacomo) de Atti vescovo di Brescia. Alla sua venuta Mastino I della Scala aveva gi\u00e0 occupato Brescia con il favore dei guelfi. Mor\u00ec il 31 ottobre 1344."}
{"id": "1961976", "revid": "73843", "url": "https://it.wikipedia.org/wiki?curid=1961976", "title": "Santa Vit\u00f3ria", "text": ""}
{"id": "1961977", "revid": "125608077", "url": "https://it.wikipedia.org/wiki?curid=1961977", "title": "Antonio Acqua", "text": "Biografia.\nFiglio primogenito di Camillo Acqua conte di Osimo, da cui ha ereditato il titolo, attore di carattere stabile, \u00e8 stato scelto spesso per impersonare ufficiali, magistrati, ingegneri, avvocati, professionisti e ragionieri: sempre personaggi di secondo piano, cui l'attore aderisce in perfetta sintonia, ma quasi sempre a livello di figurazioni, talvolta senza che il suo nome compaia nei titoli del film.\nPartecip\u00f2 a numerose pellicole, alcune delle quali importanti, fra cui alcune dirette da Pietro Germi, in cui Acqua ha avuto ruoli di un certo rilievo, da \"Il ferroviere\" (1956) a \"Un maledetto imbroglio\" (1959), da \"Divorzio all'italiana\" (1961) - in cui impersona il parroco di un piccolo paese siciliano, che strabuzza gli occhi quasi incredulo di ci\u00f2 che avviene in loco - a \"Signore &amp; signori\" (1966).\nIl ruolo che ha fatto conoscere Acqua al grande pubblico internazionale \u00e8 stato quello dell'alto funzionario ministeriale nell'episodio \"Le tentazioni del dottor Antonio\" di Federico Fellini del film a episodi \"Boccaccio 70\", nel quale impersona un superburocrate dall'accento barese tanto rispettabile e monumentale nell'aspetto quanto bizzarro nelle abitudini.\nAntonio Acqua ha sostenuto un ruolo importante ne \"La via del Sud\" (1953), film nel quale impersona un vecchio generale che organizza la costruzione di un museo per ricordare le imprese e l'opera di colonizzazione degli italiani in Africa. Fu attivo anche in teatro, in compagnie primarie, ma sempre in ruoli di supporto."}
{"id": "1961980", "revid": "254059", "url": "https://it.wikipedia.org/wiki?curid=1961980", "title": "Lamberto Balduino della Cecca", "text": "Biografia.\nBolognese, nel 1344 fu eletto vescovo di Brescia trasferito dalla diocesi di Limassol (Cipro).\nDopo la morte nel 1349 fu sepolto nel Duomo Vecchio, in una tomba opera di Bonino da Campione sulla quale sono incise tre varianti del suo stemma, oltre che un epitaffio funebre che cos\u00ec recita:\nStemma.\n\"Di... alla banda di... accompagnata in capo da una L e in punta da una B, maiuscole.\""}
{"id": "1961981", "revid": "110157", "url": "https://it.wikipedia.org/wiki?curid=1961981", "title": "Fuori l'autore", "text": "Fuori l'autore (titolo originale \"Witness at Large\") \u00e8 un romanzo giallo del 1966 di Mignon G. Eberhart. Il romanzo \u00e8 stato pubblicato due volte da Arnoldo Mondadori Editore: nel 1968 nella collana \"Il Giallo Mondadori\" e nel 1988 nella collana \"I Classici del Giallo Mondadori\". Come sempre nei romanzi della Eberhart accanto all'intreccio poliziesco \u00e8 presente una componente pi\u00f9 romantica e sentimentale.\nTrama.\nNell'isola di Scatawan di propriet\u00e0 del vecchio \"Sahib\" Esseven \u00e8 in corso un conflitto familiare per stabilire il futuro della Casa Editrice Esseven.\nLa casa editrice \u00e8 al momento controllata da Boyd, figlio adottivo di \"Sahib\", che ha anche adottato Tom e Cornelia, detta \"Sorellina\". Mildred, la moglie di Boyd, ha deciso che la casa editrice deve essere venduta al ricco George Bronson, anch'egli ospite nell'isola, e attende che ritorni il marito per concludere l'accordo.\nTuttavia contrari a questa cessione sono Sahib, Tom e John Cobwell, l'amministratore della societ\u00e0, anche se essi sanno bene che Mildred riuscir\u00e0 facilmente a convincere Boyd.\nCornelia, dopo aver assistito alle prime fasi dello scontro, si dedica a degli appunti di lavoro di Tom. Pi\u00f9 tardi nella serata, mentre ritorna dal suo cottage alla grande casa Esseven, passando per il molo immerso nella nebbia la ragazza vede Tom, con un martello in mano, chino nell'acqua dove si trova il corpo senza vita di Mildred.\nIl dubbio angosciante che Tom possa aver ucciso Mildred assale \"Sorellina\"; lei ama segretamente Tom, per\u00f2 adesso \u00e8 anche testimone oculare di ci\u00f2 che sembra un omicidio: la sua testimonianza potrebbe essere fatale per Tom."}
{"id": "1961983", "revid": "451735", "url": "https://it.wikipedia.org/wiki?curid=1961983", "title": "Conrad McRae", "text": "Caratteristiche tecniche.\nGrazie al suo atletismo, era un centro dalle spiccate doti di schiacciatore, stoppatore e rimbalzista.\nCarriera.\nTerminato il periodo universitario presso l'Universit\u00e0 di Syracuse, la sua carriera si svilupp\u00f2 prevalentemente in Europa, con i primi contratti in Turchia al Fenerbah\u00e7e nel 1993-1994 e in Francia al Pau-Orthez nel 1994-1995.\nDopo aver vinto sia il campionato turco che la Coppa Kora\u0107 nel 1995-1996 con l'Efes Pilsen, firm\u00f2 per la prima volta con una squadra italiana con l'ingaggio da parte della Fortitudo Bologna. \"Mangiafuoco\" (questo il soprannome datogli per aver schiacciato con una palla infuocata sopra a tre persone durante un ULEB All-Star Game ai tempi del Pau-Orthez) rimase in biancoblu per la stagione 1996-1997, nella quale viaggi\u00f2 a 11,9 punti e 9,3 rimbalzi in regular season che diventarono poi 12,9 punti e 8,7 rimbalzi ai play-off. Quell'anno la Fortitudo arriv\u00f2 a sfiorare il primo scudetto della propria storia, arrivando fino alla decisiva gara5 delle finali play-off persa 84-82 contro la Benetton Treviso.\nL'anno seguente gioc\u00f2 in Grecia, al PAOK Salonicco, poi ritorn\u00f2 a vestire i colori del Fenerbah\u00e7e.\nPer la stagione 1999-2000 fece ritorno nella Serie A1 italiana, ingaggiato dalla Pallacanestro Trieste. Con la formazione giuliana mise a referto 10,9 punti e 11 rimbalzi di media in regular season, oltre ai 10,4 punti e 9,2 rimbalzi di media nelle cinque gare disputate dai biancorossi nei play-off.\nIl 10 luglio 2000, a circa due mesi e mezzo dalla fine della parentesi triestina, McRae mor\u00ec in un ospedale californiano dopo essere crollato sul parquet sul finire di un allenamento con gli Orlando Magic, franchigia a cui si era temporaneamente unito in vista della Summer Pro League di Long Beach. Quella non fu tuttavia la prima volta che McRae manifest\u00f2 problemi cardiaci: nell'aprile 1999, prima di una partita durante il contratto di 10 giorni con i Denver Nuggets, perse conoscenza e fu ricoverato. Il giorno seguente, durante uno stress test su un tapis roulant, sven\u00ec nuovamente. Un'autopsia rivel\u00f2 successivamente che egli soffriva di cardiomiopatia ipertrofica."}
{"id": "1961985", "revid": "1305772", "url": "https://it.wikipedia.org/wiki?curid=1961985", "title": "Tapira", "text": ""}
{"id": "1961986", "revid": "1442080", "url": "https://it.wikipedia.org/wiki?curid=1961986", "title": "Luis Galv\u00e1n", "text": "Carriera.\nClub.\nGalv\u00e1n ha iniziato la carriera nel 1970, al Talleres, il club dove ha trascorso la maggior parte di essa. Non ha mai vinto nessun trofeo d'alto profilo, ma ha aiutato il Talleres a raggiungere un secondo posto (nel 1977) e due quarti posti (nel 1976 e nel 1978) nel campionato Nacional, oltre ad un terzo posto nel campionato Metropolitano. Questi due tornei, sono stati due campionati argentini esistiti tra il 1967 e il 1984. La fusione di questi due, ha costituito il campionato di calcio argentino.\nHa lasciato il Talleres dopo averci giocato per dodici stagioni, per giocare in club minori, compresi i rivali del Belgrano de C\u00f3rdoba.\nNel 1986, ha abbandonato l'Argentina per trasferirsi a La Paz, in Bolivia, per giocare nel Bol\u00edvar, ma dopo pochi mesi \u00e8 tornato al Talleres, con cui ha chiuso la carriera, nel 1987.\nNazionale.\nGalv\u00e1n ha giocato la prima partita con l' nel 1975.\nProprio in Nazionale ha raggiunto l'apice della sua carriera, con la vittoria nel . \u00c8 stato titolare anche nella finale del torneo, quando l'Argentina ha sconfitto i per 3 a 1, dopo i tempi supplementari, vincendo cos\u00ec il primo mondiale.\n\u00c8 stato selezionato anche per il , ma l'Argentina \u00e8 stata eliminata al termine della seconda fase. Si \u00e8 ritirato dalla Nazionale l'anno successivo, all'et\u00e0 di 35 anni."}
{"id": "1961989", "revid": "125269806", "url": "https://it.wikipedia.org/wiki?curid=1961989", "title": "Bernardo Tricardo", "text": "Biografia.\nOriginario della Francia, Bernardo Tricardo era un monaco cistercense e venne nominato vescovo di Bergamo nel 1342. Durante gli anni del proprio episcopato bergamasco egli fu sempre in contrasto con i due capitoli dei propri canonici circa l'antica consuetudine che dovesse essere il vescovo a provvedere vino, cera, biada e pranzi il capitolo intero, nonch\u00e9 la mancata intenzione del vescovo Tricardo di far riparare alcune chiese ed edifici religiosi presenti nella diocesi che necessitavano di evidenti lavori di ristrutturazione. La vera motivazione fu probabilmente per sua nomina a vescovo di Bergamo erano stati esautorati i canonici della citt\u00e0 venendo nominato da papa Clemente VI a cui i bergamaschi proibirono la visita pastorale.\nLa crescente opposizione del capitolo, lo port\u00f2 anche a subire accuse di simonia nel 1345 dal momento che egli aveva conferito il beneficio di Santa Maria di Olmo al nipote Giovanni, sedicenne, e quello di Fondra all'altro nipote, Guglielmo, entrambi nemmeno ordinati. Tale accusa non fu mai provata ma bast\u00f2 al pontefice per balenare l'idea di trasportarlo in un'altra sede episcopale.\nEgli venne perci\u00f2 successivamente trasferito alla sede di Brescia nel 1349, dove l\u00ec mor\u00ec nel 1358."}
{"id": "1961990", "revid": "838137", "url": "https://it.wikipedia.org/wiki?curid=1961990", "title": "Ninfidio Sabino", "text": "Biografia.\nNato da una liberta della casa imperiale di nome \"Nymphidia\" e probabilmente da un gladiatore chiamato \"Marziano\", ascese alle alte pi\u00f9 alte cariche dello stato nel periodo successivo al fallimento della congiura guidata dal senatore Gaio Calpurnio Pisone, che aveva come obiettivo la caduta di Nerone: le esecuzioni di uomini di rango importante nell'amministrazione offrirono infatti a molti romani l'opportunit\u00e0 di raggiungere posizioni di potere. Ninfidio, un liberto di umili origini, fu nominato prefetto del pretorio accanto a Gaio Ofonio Tigellino, e insignito degli \"ornamenta consularia\" da Nerone.\nQuando, attorno alla seconda met\u00e0 degli anni 60, la popolarit\u00e0 Nerone presso il popolo e l'esercito cominci\u00f2 a decrescere, mentre diventavano sempre pi\u00f9 numerose quelle ribellioni dei governatori provinciali che finirono per causare la caduta e il suicidio dell'imperatore (68), Ninfidio si pronunci\u00f2 a favore di Galba e, dopo aver costretto Tigellino a dimettersi, si proclam\u00f2 unico comandante delle guardie pretoriane. Tuttavia Galba, che aveva iniziato una serie di mosse per eliminare i suoi possibili rivali, nomin\u00f2 Cornelio Lacone sostituto di Tigellino, deludendo cos\u00ec la speranza di Ninfidio di essere nominato prefetto a vita senza collega. Ninfidio decise allora di dichiarare se stesso successore legittimo di Nerone, appoggiando la candidatura sulla dubbia rivendicazione di essere figlio illegittimo di Caligola. Tuttavia i pretoriani, impauriti dalla possibile reazione di Galba, il nuovo imperatore che stava giungendo a Roma, si dissociarono dal loro comandante e lo assassinarono."}
{"id": "1961991", "revid": "484362", "url": "https://it.wikipedia.org/wiki?curid=1961991", "title": "Byzacena", "text": ""}
{"id": "1961992", "revid": "1494169", "url": "https://it.wikipedia.org/wiki?curid=1961992", "title": "Velate", "text": ""}
{"id": "1961993", "revid": "183114", "url": "https://it.wikipedia.org/wiki?curid=1961993", "title": "Gaio Ninfidio Sabino", "text": ""}
{"id": "1961994", "revid": "183114", "url": "https://it.wikipedia.org/wiki?curid=1961994", "title": "Nimfidio Sabino", "text": ""}
{"id": "1961997", "revid": "1087849", "url": "https://it.wikipedia.org/wiki?curid=1961997", "title": "Rifugio Stroppia", "text": "Il rifugio Stroppia \u00e8 un rifugio situato nel comune di Acceglio (CN), in valle Maira, nelle Alpi Cozie, a 2259\u00a0m s.l.m.\nCaratteristiche e informazioni.\nIl rifugio \u00e8 situato su un'ampia cengia erbosa sulla parete che dal Vallonasso di Stroppia scende quasi verticalmente verso Chiappera e il torrente Maira.\nSi tratta di una piccola costruzione a un piano, in muratura di pietrame, derivata dalla ristrutturazione di una preesistente casermetta militare. Fu inaugurato il 13 agosto 1933.\n\u00c8 dotato di 12 posti letto, e di un locale cucina. L'impianto elettrico \u00e8 alimentato da pannelli fotovoltaici.\nIl rifugio non \u00e8 gestito; le chiavi sono disponibili presso il bar di Chiappera.\nAccessi.\nIl sentiero \u00e8 raggiungibile dalla frazione \"Chiappera\" di Acceglio mediante il sentiero S18, che ha origine dalla localit\u00e0 \"Ponte delle Fie\"; da qui si arriva al rifugio in circa 1.30 h di marcia.\nAltre escursioni.\nIl rifugio si trova sul percorso del Sentiero Dino Icardi, del quale costituisce un punto d'appoggio."}
{"id": "1961998", "revid": "1776051", "url": "https://it.wikipedia.org/wiki?curid=1961998", "title": "Raimondo Bianchi", "text": "Appartenente a nobile famiglia milanese, era abate benedettino San Pietro in Monte Orsino di Serle.\nNel 1359 \u00e8 nominato vescovo di Brescia."}
{"id": "1962000", "revid": "767487", "url": "https://it.wikipedia.org/wiki?curid=1962000", "title": "Les Bains Douches", "text": "Les Bains Douches 18 December 1979 \u00e8 un album live dei Joy Division, registrato il 18 dicembre 1979 presso \"Les Bains Douches\" di Parigi e pubblicato il 24 aprile 2001 dalla NMC Records. Contiene delle tracce estrapolate da due altri concerti.\nTracce.\nTutte le canzoni sono state composte dai membri del gruppo."}
{"id": "1962001", "revid": "1260426", "url": "https://it.wikipedia.org/wiki?curid=1962001", "title": "E gi\u00e0/Straniero", "text": "E gi\u00e0/Straniero \u00e8 il 22\u00ba e ultimo singolo del cantante italiano Lucio Battisti, pubblicato il 14 settembre 1982 dalla casa discografica Numero Uno.\nIl disco.\n\u00c8 il primo e unico singolo di Lucio Battisti realizzato dopo la separazione dal suo storico paroliere Mogol, estratto dall'album \"E gi\u00e0\"; i testi vennero scritti dalla moglie di Battisti, Grazia Letizia Veronese (che si firma con lo pseudonimo Velezia), e dallo stesso Battisti.\nCopertina.\nL'immagine di copertina fa parte del servizio fotografico realizzato su idea di Battisti da Gered Mankowitz nella spiaggia di Mother Ivey's bay, in Cornovaglia (Regno Unito).\nSuccesso.\nIl singolo raggiunse il settimo posto della classifica italiana. e fu il 52\u00ba pi\u00f9 venduto del 1982. Ebbe un riscontro di pubblico inferiore rispetto ai precedenti singoli di Battisti degli anni '70.\nBrani.\nTutti i brani sono di Battisti - Velezia."}
{"id": "1962014", "revid": "144796", "url": "https://it.wikipedia.org/wiki?curid=1962014", "title": "Enrico da Sessa", "text": "Biografia.\nEnrico da Sessa nacque dalla famiglia nobile dei Sessa, castellani di Sessa e Monteggio (paesi oggi in Svizzera Italiana) e feudatari arcivescovili della Valtravaglia: proprio a Sessa nel 1371 commission\u00f2 la costruzione di un palazzo noto come \"Palazzo de Sexa\", rimasto agli eredi Sessa. Il luogo e l'anno della sua nascita sono una delle problematiche maggiormente emergenti ancora oggi circa la sua persona. Secondo alcuni studi, infatti, egli sarebbe nato in area luganese/comasca, appunto a Sessa, mentre secondo altri a Milano, cosa che in qualche modo lo avrebbe agevolato nella candidatura per la carica di arciprete del Duomo di Milano che ricopr\u00ec prima della sua elezione a vescovo: non bisogna per\u00f2 dimenticare in proposito che la famiglia Sessa di Valtravaglia figurava gi\u00e0 tra i casati patrizi milanesi con la Matricula Nobilium del 1277. Un'altra ipotesi, meno plausibile, lo vuole di nascita piacentina.\nDi certo si sa che Enrico da Sessa viene indicato dai documenti come dottore in legge (qui \"utroque iure\") e che doveva godere di una certa fama anche presso il Vaticano se il 12 maggio 1372 venne mandato a Venezia per tentare di mitigare la situazione politica tesa che la Serenissima aveva intrapreso con Francesco da Carrara, signore di Padova. Di lui sappiamo anche che nel 1376 venne letteralmente sequestrato da Ugolino de' Balduini mentre si trovava a Bologna durante un tentativo di insurrezione della citt\u00e0 all'autorit\u00e0 pontificia, per poi venire successivamente rilasciato. In occasione della sua elezione a vescovo di Como nomin\u00f2 suoi procuratori i parenti Pietro Sessa, Prevosto della Collegiata di S. Vittore di Valtravaglia, e Cristoforo Sessa."}
{"id": "1962015", "revid": "729019", "url": "https://it.wikipedia.org/wiki?curid=1962015", "title": "Breda Ba.201", "text": "Il Breda Ba.201 era un bombardiere in picchiata monomotore, monoplano ad ala bassa, sviluppato dalla divisione aeronautica dell'azienda italiana Societ\u00e0 Italiana Ernesto Breda nei primi anni quaranta e rimasto allo stadio di prototipo.\nStoria del progetto.\nIl 28 settembre 1939, il Ministero dell'Aeronautica emise una specifica per la fornitura di un nuovo velivolo da bombardamento in picchiata (bombardiere a tuffo secondo la designazione italiana) per equipaggiare i reparti della Regia Aeronautica. Tra le caratteristiche richieste, la configurazione monomotore, monoplano e monoposto.\nLa Breda, che aveva avuto modo di studiare il progetto del pari ruolo Ju 87 Stuka prodotto dall'azienda tedesca Junkers GmbH, affid\u00f2 ai progettisti Vittorio Calderini e Mario Pittoni il compito di realizzare un progetto con cui partecipare al bando.\nTecnica.\nIl Ba.201 era un velivolo dall'aspetto convenzionale, ma di impostazione moderna grazie alla costruzione interamente metallica. Era caratterizzato da una fusoliera sottile, a sezione ellittica, realizzata in tubi d'acciaio ricoperta da pannelli in duralluminio, dotata di cabina di pilotaggio monoposto chiusa e collocata in posizione avanzata. L'ala bassa a sbalzo era dotata di freni aerodinamici e riprendeva la configurazione ad ali di gabbiano rovesciate, o a W, dell'omologo tedesco Stuka, ma, a differenza di questo, integrava un carrello d'atterraggio completamente retrattile verso l'interno. Il carrello era completato da un ruotino posteriore parzialmente carenato. La propulsione era affidata ad un DB 601, prodotto su licenza negli stabilimenti Alfa Romeo e capace di 1\u00a0175 CV (864 kW), abbinato a un'elica tripala di costruzione metallica, anch'essa di produzione Alfa Romeo. L'armamento era costituito da due mitragliatrici Breda-SAFAT calibro 12,7 mm e da 500\u00a0kg di carico di caduta, nel primo prototipo alloggiato in un vano bombe posto sotto la fusoliera, nel secondo esternamente.\nImpiego operativo.\nNe vennero realizzati solo due esemplari: il primo fu portato in volo per la prima volta il 3 luglio 1941 e and\u00f2 distrutto durante prove di collaudo; il secondo, che vol\u00f2 il 28 marzo 1942, complet\u00f2 il programma di voli di collaudo nel giugno dello stesso anno, ma, pur avendo favorevolmente impressionato per le sue caratteristiche, il programma di sviluppo venne abbandonato e l'aereo rimase definitivamente a terra poich\u00e9 i pochi motori DB 601 di produzione nazionale dovevano essere destinati alla produzione di caccia. Alla fine del conflitto se ne persero definitivamente le tracce."}
{"id": "1962020", "revid": "1711941", "url": "https://it.wikipedia.org/wiki?curid=1962020", "title": "Cla\u00edomh Solais", "text": "La Cla\u00edomh Solais nota anche come la Spada di Luce, \u00e8 un'arma leggendaria della mitologia irlandese. Originaria della citt\u00e0 di Gorias, appartiene a Nuada Airgeadl\u00e1mh, cio\u00e8 Nuada dalla Mano d'Argento, capo dei T\u00faatha D\u00e9 Danann e re d'Irlanda. Nel mito \u00e8 una spada che brilla splendente, da cui il nome. Invincibile in battaglia, aveva il potere di tagliare un corpo in due.\nEra uno dei quattro tesori che i T\u00faatha D\u00e9 Danann portano in Irlanda, assieme alla Lancia di L\u00fag, al Calderone del Dagda e alla Pietra del Destino (Lia F\u00e1il)."}
{"id": "1962021", "revid": "122332738", "url": "https://it.wikipedia.org/wiki?curid=1962021", "title": "Natasha Henstridge", "text": "Biografia.\nNata a Springdale, Terranova e Labrador in Canada, figlia di Helen e Brian Henstridge, \u00e8 cresciuta assieme al fratello minore Shane a Fort McMurray in Alberta. A soli tredici anni ha posato per un servizio fotografico e partecipato ad un concorso per la Casablanca Modeling Agency. A quindici anni \u00e8 volata Parigi per intraprendere la carriera di modella, apparendo quindi sulla copertina dell'edizione francese di \"Cosmopolitan\". Nel corso degli anni, grazie al suo fisico statuario, \u00e8 stata omaggiata da molti magazine di moda ed \u00e8 stata scelta per svariati spot pubblicitari.\nNel 1995 ha deciso di orientare la sua carriera verso la recitazione. Ha debuttato in \"Specie mortale\", nel ruolo della sensuale e malevola Sil, essere mezzo umano e mezzo alieno. In seguito ha lavorato in pellicole d'azione come \"Maximum Risk\" con Jean-Claude Van Damme e \"Adrenalina\" con Christopher Lambert.\nNel 1998 ha recitato in \"Species II\", sequel di \"Specie mortale\", per poi passare a pellicole dal sapore pi\u00f9 leggero, come le commedie ' e il suo seguito ' e il romantico \"Bounce\". Nel 2001 \u00e8 stata diretta da John Carpenter in \"Fantasmi da Marte\".\nDal 2002 ha iniziato a lavorare anche per la televisione, divenendo protagonista della serie d'azione \"She Spies\"; ha poi recitato in \"Una donna alla Casa Bianca\", dove interpreta Jayne Murray, capo dello staff di Templeton. Nel 2008 ha affiancato Jonny Lee Miller nella serie televisiva \"Eli Stone\"; sempre nel 2008 \u00e8 tornata al cinema con il film \"Sex List - Omicidio a tre\".\nNel 2011 \u00e8 apparsa nel finale della nona stagione della serie \"\" con il ruolo di Renee Locklear, un agente segreto sotto copertura, che svolger\u00e0 anche nella prima puntata della decima stagione. Dal 2011 interpreta il ruolo di Dawn Chamberlain nella serie televisiva \"The Secret Circle.\"\nVita privata.\nIl 26 agosto 1995 ha sposato l'attore Damian Chapa con due cerimonie, una a Las Vegas e una in Canada, ma il matrimonio \u00e8 durato meno di un anno. Ha avuto due figli, Tristan River Waite (nato nel 1998) e Asher Sky Waite (nato nel 2001), dall'attore Liam Waite. Per molto tempo \u00e8 stata compagna dell'attore e cantautore scozzese Darius Danesh; i due avevano rotto il fidanzamento nel gennaio 2010, ma si sono poi sposati nel 2011 il giorno di San Valentino. Nel luglio 2013 la coppia ha presentato domanda di divorzio.\nNel novembre del 2017 insieme ad altre attrici e modelle ha accusato il regista e produttore Brett Ratner di violenza carnale: l'episodio sarebbe avvenuto negli anni '90 in casa di Ratner, che avrebbe costretto Natasha a fare sesso orale con lui."}
{"id": "1962032", "revid": "124909305", "url": "https://it.wikipedia.org/wiki?curid=1962032", "title": "Francesco Marerio", "text": "Biografia.\nOriginario di Roma, fu canonico di Santa Maria in Trastevere e fedele a Martino V.\nVenne nominato vescovo di Brescia nel 1418. Invit\u00f2 a Brescia san Bernardino per introdurre la riforma dei costumi e del clero. Durante la propria reggenza prese parte al Concilio di Basilea, Ferrara e Firenze.\nNel 1426 chiese alla Repubblica di Venezia il permesso di costruire il nuovo Palazzo Vescovile di Brescia: la richiesta venne accolta nel 1437, ma il cantiere fu aperto solo nel 1470, durante l'episcopato di Domenico de Dominici.\nMantenne la sede fino al 23 marzo 1442, quando fu nominato vescovo di Montefiascone e Corneto."}
{"id": "1962037", "revid": "767487", "url": "https://it.wikipedia.org/wiki?curid=1962037", "title": "London (gruppo musicale britannico)", "text": "I London erano una punk band di quattro componenti formatasi a Londra nel 1976 ed erano noti soprattutto per le loro pazze esibizioni sul palco. Il gruppo era composto da Riff Regan (Voce), Steve Voice (Basso), Jon Moss (Batteria) e Dave Wight (Chitarra). Il loro manager era Simon Napier-Bell. La band registr\u00f2 due singoli, un EP di 4 brani e un album per la MCA Records. La maggior parte delle loro canzoni erano scritte da Riff Regan (inclusi i primi due singoli \"Everyone's A Winner\" e \"Summer of Love\") o da Riff Regan e Steve Voice. Tutte le loro registrazioni furono prodotte da Napier-Bell all'IBC Studios a Londra.\nStoria.\nLa band fece un lungo tour nel 1977, prima come spalla dei The Stranglers e poi da soli. La loro terza pubblicazione, il singolo \"Animal Games\", fu inclusa nella nota versione dei Sex Pistols dello show inglese \"So It Goes\".\nL'ultimo concerto fu al Marquee Club in Wardour Street l'8 dicembre 1977. La band si sciolse poco dopo. Dopo lo scioglimento, Moss si un\u00ec ai The Damned e poi form\u00f2 i Culture Club con Boy George. Riff Regan pubblic\u00f2 album da solista prima di tornare al suo vero nome, Miles Tredinnick, e diventare uno scrittore di commedie; dal 2005 \u00e8 anche voce principale della band Magic Bus.\nSteve Voice form\u00f2 una nuova band, i The Original Vampires e Dave Wight dopo essersi unito ai Metro e agli Holly and the Italians torn\u00f2 al suo vero nome, Colin Wight e divenne un accademico; recentemente \u00e8 diventato professore di politica internazionale all'Universit\u00e0 di Exeter.\nLa MCA Records pubblic\u00f2 l'unico album della band nel febbraio 1978 con il nome \"Animal Games\".\n\"Punk Rock Collection\", un CD con tutti i loro brani registrati, fu pubblicato sull'etichetta Captain Oi! nel 1997.\nI London hanno suonato il loro primo concerto a Londra in oltre trent'anni al 12 Bar Club il 23 febbraio 2008. La nuova formazione \u00e8 composta da Riff Regan (voce), Steve Voice (basso), Hugh O'Donnell (chitarra) e Colin Watterston (batteria). Questi ultimi due suonano anche in una band di Salisbury, i The DBs."}
{"id": "1962041", "revid": "1776051", "url": "https://it.wikipedia.org/wiki?curid=1962041", "title": "Pietro del Monte (umanista)", "text": "Biografia.\nDiscepolo di Guarino Veronese, che dal 1411 aveva aperto a Venezia una scuola di greco, in seguito studi\u00f2 a Parigi, dove divenne maestro di filosofia; tornato in Italia, s'iscrisse all'Universit\u00e0 di Padova, conseguendo nel 1433 la laurea in giurisprudenza.\nNello stesso anno, nominato protonotario apostolico, fu inviato da Eugenio IV al Concilio di Basilea. Messosi in mostra per la sua cultura, fu dallo stesso consesso inviato nel 1434 a Roma, come legato apostolico, al fine di perorare la liberazione del cardinale Francesco Condulmer, nipote del pontefice, ma durante il viaggio venne imprigionato dalle milizie di Niccol\u00f2 Fortebraccio.\nLiberato anche grazie all'intermediazione dell'amico Francesco Barbaro, dal 1436 al 1440 fu collettore e legato pontificio in Inghilterra, Scozia e Irlanda, formando con altri umanisti un sodalizio che si mise in luce, in particolare, per la traduzione dei classici latini e greci.\nDal 1441 al 1444 fu legato in Francia, mentre nel 1442 fu consacrato vescovo di Brescia (in cui per\u00f2 giunger\u00e0 solo nel 1445), mantenendo tale ufficio sino alla morte. In contatto anche con Poggio Bracciolini, alcuni suoi commenti si stratificarono nella storia del diritto canonico. Fra i suoi scritti, pubblicati per lo pi\u00f9 postumi, si segnalano il \"Monarchia in qua generalium conciliorum materia de potestate prestantia &amp; excellentia Romani pontificis &amp; imperatoris plenissime discutitur \" (1512) e il \"De unius legis veritate et sectarum falsitate opus utilissimum &amp; perspicacissimum\" (1522).\nFu anche nominato, da Papa Niccol\u00f2 V, governatore di Perugia."}
{"id": "1962053", "revid": "176772", "url": "https://it.wikipedia.org/wiki?curid=1962053", "title": "Pathan", "text": ""}
{"id": "1962054", "revid": "1711941", "url": "https://it.wikipedia.org/wiki?curid=1962054", "title": "Lancia di L\u00fag", "text": "Nella mitologia irlandese la Lancia di L\u00fag (in origine Lancia L\u00fain, da \"Luisne\", che significa \"fiammeggiante, sfolgorante\") \u00e8 uno dei quattro tesori d'Irlanda, assieme alla Spada di Luce (Cla\u00edomh Solais), al Calderone del Dagda e alla Pietra del Destino (Lia F\u00e1il).\nLa Spear Luin fu originariamente forgiata dal dio L\u00fag per essere usata contro il malvagio Balor Occhio Cattivo. \nIn altre versioni viene creata per L\u00fag dalla citt\u00e0 di Gorias, una delle quattro capitali dei T\u00faatha D\u00e9 Danann quando prima di venire in Irlanda abitavano le misteriose Isole del Nord.\nFu a causa di quest'arma che L\u00fag venne soprannominato \"L\u00e1mhfhada\", dalla Lunga Mano. Chiunque avesse brandito la Lancia in battaglia avrebbe trionfato sui propri nemici.\nSi diceva che fosse cos\u00ec calda da dover essere conservata a punta in gi\u00f9 in un recipiente pieno d'acqua (ovvero il Calderone del Dagda) detto 'Coire Ansic' (\"Non-asciutto\"), cos\u00ec da non bruciare il luogo dove veniva custodita. Questa lancia per\u00f2 aveva una limitazione, cio\u00e8 non era facile da utilizzare.\nIn altre leggende pi\u00f9 tarde si dice questa Lancia gocciola sempre sangue.\nMa Lug ha a sua disposizione anche un'altra lancia leggendaria, la Lancia di Assal, consegnata al dio dai figli di Tuireann come parte del guidrigildo per l'assassinio di suo padre Cian. Questa lancia, se usata in battaglia gridando 'ibar' (\"Tasso!\") non mancava mai il bersaglio, e anzi ritornava al suo possessore allorch\u00e9 questo gridava 'athibar' (\"ri-tasso!\").. Per questo fu anche soprannominata \"Areadbhar\" (Sterminatrice).,"}
{"id": "1962057", "revid": "1305772", "url": "https://it.wikipedia.org/wiki?curid=1962057", "title": "Figlie della Regina degli Apostoli", "text": "Le Figlie della Regina degli Apostoli (in latino \"Filiae Reginae Apostolorum\") sono un istituto secolare femminile di diritto pontificio: le donne consacrate appartenenti all'istituto pospongono al loro nome la sigla F.R.A..\nStoria.\nL'istituto venne fondato nel 1921 da Elena Da Persico (1869-1948): i primi gruppi di Figlie della Regina degli Apostoli sorsero a Venezia, Mantova e Trieste. Il sodalizio venne eretto canonicamente il 19 marzo 1931 dal vescovo di Trento Celestino Endrici; ricevette il riconoscimento di istituzione di diritto pontificio con il decretum laudis del 1\u00ba novembre 1950, con il quale vennero approvate anche le sue costituzioni.\nL'8 dicembre del 1954 le Figlie della Regina degli Apostoli sono state definitivamente approvate dalla Santa Sede.\nAttivit\u00e0 e diffusione.\nle Figlie della Regina degli Apostoli si dedicano alle pi\u00f9 svariate opere di apostolato, secondo i diversi bisogni delle anime generati dal moderno assetto sociale.\nDell'istituto fanno parte 392 membri presenti in Italia, Francia, Inghilterra, Brasile."}
{"id": "1962060", "revid": "110157", "url": "https://it.wikipedia.org/wiki?curid=1962060", "title": "Santuario di Nostra Signora delle Grazie al Molo", "text": "Il santuario di Nostra Signora delle Grazie al Molo \u00e8 un edificio religioso cattolico del centro storico di Genova, situato in piazza delle Grazie, nel quartiere del Molo.\nStoria.\nQuesto santuario, sopraelevato sul tratto iniziale di corso Maurizio Quadrio, d\u00e0 il nome ad tratto delle mura cittadine. L'attuale edificio venne edificato nel XVII secolo sui resti di una chiesa del XII secolo, della quale sono stati conservati l'originario campanile romanico con bifore ed una cripta, ancora oggi visitabile, identificata con l'antica cappella intitolata ai santi Nazario e Celso, che secondo la tradizione sarebbe stata costruita nel 658 dal re longobardo Ariperto I (al quale \u00e8 attribuita anche la fondazione della vicina chiesa di Santa Maria di Castello) sulla scogliera nei pressi dell'insenatura del Mandraccio dove approdarono a Genova i due santi, evangelizzatori della Liguria.\nLe prime notizie documentate risalgono all'XII secolo, quando sul sito del preesistente edificio fu costruita una chiesa in stile romanico, anch'essa intitolata ai santi Nazario e Celso, poi ampliata alla fine del XV secolo dall'allora parroco Domenico Vaccari, che fu anche vescovo di Noli e Ventimiglia, e che \u00e8 sepolto nella chiesa. L'edificio fu completamente ricostruito nel XVII secolo in stile barocco.\nNel tempo, l'intitolazione ai due santi martiri venne sostituita da quella alla Madonna, sotto il titolo di Nostra Signora delle Grazie, alla quale era stata dedicata in origine una cappella all'interno della chiesa.\nLa chiesa, gi\u00e0 collegiata, fu parrocchiale ininterrottamente dal XII secolo al 1890, quando venne incorporata nella vicina parrocchia dei SS. Cosma e Damiano. Alcuni anni pi\u00f9 tardi, il titolo parrocchiale fu trasferito alla nuova chiesa di Nostra Signora delle Grazie e San Gerolamo in Castelletto.\nDopo la perdita della parrocchialit\u00e0, la chiesa accentu\u00f2 il suo carattere di santuario mariano. L'edificio sub\u00ec gravi danni alla facciata e alle volte a causa dei bombardamenti della seconda guerra mondiale.\nNella piazzetta antistante la chiesa si trova una statua dedicata a Francesco Maria da Camporosso, detto il \"Padre Santo\", opera di Guido Galletti (1962). Al di sotto di questa piazzetta si trova una grande cisterna, costruita nel 1483, che era il terminale del ramo detto \"delle Fucine\" dell'antico acquedotto civico. Nel 1632 le acque eccedenti di questa cisterna vennero convogliate nella vicina cisterna detta \"dei Cannoni del Molo\", situata all'angolo tra piazza Cavour e via del Molo.\nOpere d'arte.\nGli affreschi all'interno sono opera di Giovanni Raffaele Badaracco, Giovanni Battista Resoaggi (1665 - 1729) e Paolo Gerolamo Brusco. Le tele sugli altari sono invece opera di Antonio Maria Piola (\"Discesa dello Spirito Santo sugli apostoli\") e del fratello Paolo Gerolamo (\"La Madonna con S. Paolo ed altri santi\")."}
{"id": "1962067", "revid": "242050", "url": "https://it.wikipedia.org/wiki?curid=1962067", "title": "Cellule endoteliali", "text": ""}
{"id": "1962074", "revid": "1573940", "url": "https://it.wikipedia.org/wiki?curid=1962074", "title": "Rangea", "text": "La Rangea (gen. Rangea ) \u00e8 un organismo estinto, vissuto nel Proterozoico superiore (Ediacarano, circa 560 milioni di anni fa). I suoi resti sono molto comuni in Australia, ma sono stati ritrovati anche in Russia e in Namibia.\nDescrizione.\nL'aspetto di questo enigmatico organismo era molto simile a quello delle attuali pennatulacee, o penne di mare (phylum Cnidaria). La rangea possedeva infatti un corpo allungato e stretto, di dimensioni medio-piccole, simile a una fronda. I vari segmenti che costituivano il corpo erano ripetuti secondo una simmetria radiale e tripartita. Una guaina composta di mucosa ricopriva l'intero organismo; la superficie era liscia. L'organizzazione interna, imperfettamente conosciuta, era costituita da un sistema di sacche connesse da un canale mediano.\nTassonomia.\nNel corso di molti anni di ricerche e studi, questo organismo \u00e8 stato interpretato come un ottocorallo delle pennatualcee, una singola cellula eucariota multinucleata, o come un organismo completamente differente da qualunque altro organismo attuale. Secondo studi recenti, infatti, la rangea sarebbe un rappresentante dei vendobionti, un gruppo di organismi dalle affinit\u00e0 poco chiare e dall'organizzazione corporea aberrante, vissuti esclusivamente nel Proterozoico. Tra le forme simili a \"Rangea\" (note come Rangeomorpha), da ricordare le quadripartite \"Swartpuntia\" e \"Bomakellia\", \"Charnia\", \"Charniodiscus\", \"Paracharnia\" e l'enigmatico \"Thaumaptilon\", forse un \u201csopravvissuto\u201d risalente al Cambriano.\nSpecie.\nVi sono quattro specie note di questo organismo: \"Rangea schneiderhoehoni\" fu la prima ad essere descritta da Georg G\u00fcrich nel 1930 sulla base di fossili dell'Africa (Namibia). \"Rangea arborea\", \"Rangea grandis\" e \"Rangea longa\", invece, furono scoperte da Martin Glaessner e Mary Wade nel 1966. I resti di queste ultime provenivano tutti dalle Flinders Ranges, in Australia. Altri fossili sono stati rinvenuti in Canada (Terranova)."}
{"id": "1962076", "revid": "22356", "url": "https://it.wikipedia.org/wiki?curid=1962076", "title": "Vendobionti", "text": ""}
{"id": "1962079", "revid": "21880", "url": "https://it.wikipedia.org/wiki?curid=1962079", "title": "Ottocorallo", "text": ""}
{"id": "1962081", "revid": "290309", "url": "https://it.wikipedia.org/wiki?curid=1962081", "title": "Ecomuseo della Valsesia", "text": "L'Ecomuseo della Valsesia - Grande Sentiero Walser \u00e8 un polo museale concernente la cultura walser in Valsesia. \nIstituito nel 1999 dalla Regione Piemonte in attuazione della Legge Regionale n. 31 del 14 marzo 1995 riguardante l'istituzione di ecomusei nella regione, era coordinato prima dalla Comunit\u00e0 montana Valsesia e poi dall'unione di comuni \"Unione Montana dei Comuni della Valsesia\", in collaborazione con i comuni e le associazioni del territorio e si propone di valorizzare il territorio tutelandone al contempo la memoria storica. \u00c8 distribuito in diverse localit\u00e0 della valle piemontese, sede di comunit\u00e0 walser che hanno lasciato fra il XIII secolo ed il XIV secolo una traccia indelebile nel territorio attraverso sentieri, terrazzamenti, canalizzazioni, insediamenti abitativi in una forma di cultura legata all'uomo e al territorio in rapporto alla montagna.\nStruttura.\nSi compone di due entit\u00e0 territoriali:\nVentisei pannelli didattici distribuiti in ciascuno dei siti museali illustrano tre differenti percorsi a tema:\nEcomuseo della cultura walser.\nI principali siti museali dell'ecomuseo del territorio e della cultura walser sono cos\u00ec articolati:\nEcomuseo della cultura contadina.\nQuesti i punti essenziali del percorso ecomuseale dedicato alla cultura contadina della bassa Valsesia:"}
{"id": "1962083", "revid": "7", "url": "https://it.wikipedia.org/wiki?curid=1962083", "title": "Museo Walser", "text": ""}
{"id": "1962084", "revid": "1745361", "url": "https://it.wikipedia.org/wiki?curid=1962084", "title": "Dameto", "text": "Nella mitologia greca, Dameto era il nome di uno dei re della Caria. \nIl mito.\nNel suo regno arriv\u00f2 Podalirio, il giovane medico che aveva soggiornato a Troia in precedenza e stava cercando di tornare in patria, finendo vittima di un nubifragio. Il re lo accolse felice in quanto aveva una figlia malata di un male che sembrava incurabile ma l'uomo riusc\u00ec facilmente a guarirla. Dameto in segno di riconoscenza gli diede in moglie sua figlia, Sirna"}
{"id": "1962089", "revid": "277167", "url": "https://it.wikipedia.org/wiki?curid=1962089", "title": "Cemento amianto", "text": ""}
{"id": "1962091", "revid": "287204", "url": "https://it.wikipedia.org/wiki?curid=1962091", "title": "Lancia di Lug", "text": ""}
{"id": "1962095", "revid": "188323", "url": "https://it.wikipedia.org/wiki?curid=1962095", "title": "Anticipo d'accensione", "text": ""}
{"id": "1962098", "revid": "1711941", "url": "https://it.wikipedia.org/wiki?curid=1962098", "title": "Calderone del Dagda", "text": "Il Calderone del Dagda, una larga pentola che non si svuota mai e che non lascia mai nessuno affamato, \u00e8 uno dei quattro tesori che i T\u00faatha D\u00e9 Danann portano con s\u00e9 in Irlanda. Quando il calderone non viene usato serve da contenitore per la Lancia di L\u00fag, che gronda sempre sangue.\nNella mitologia irlandese i T\u00faatha D\u00e9 Danann (cio\u00e8 le Genti della dea Danu) dalle sedi antiche sul Danubio si mossero verso le 'Isole settentrionali', dove diventarono maestri di magia e tecnica. Al momento di invadere l'Irlanda portarono con s\u00e9 dalle loro quattro capitali (F\u00e1ilias, Gorias, Finias e Murias) quattro tesori (rispettivamente la Pietra del Destino (Lia F\u00e1il), la Lancia di L\u00fag, la Spada di Luce (Cla\u00edomh Solais) e il Calderone del Dagda, detto anche 'Coire Ansic', Non-asciutto."}
{"id": "1962101", "revid": "174925", "url": "https://it.wikipedia.org/wiki?curid=1962101", "title": "Lancia di Lugh", "text": ""}
{"id": "1962102", "revid": "486946", "url": "https://it.wikipedia.org/wiki?curid=1962102", "title": "Cellule apc", "text": ""}
{"id": "1962104", "revid": "277167", "url": "https://it.wikipedia.org/wiki?curid=1962104", "title": "Indice di aggressivit\u00e0", "text": ""}
{"id": "1962106", "revid": "1837747", "url": "https://it.wikipedia.org/wiki?curid=1962106", "title": "Charnia", "text": "La charnia (gen. Charnia) \u00e8 un enigmatico organismo estinto, vissuto nel Proterozoico superiore (Ediacarano, circa 560 milioni di anni fa). I suoi resti sono stati ritrovati in quasi tutti i continenti, ma sono famosi soprattutto i fossili ritrovati in Inghilterra, nell'isola di Terranova e in Australia. Questo genere appartiene alla famosa fauna di Ediacara.\nDescrizione.\nL'aspetto di questo essere doveva assomigliare a quello degli odierni pennatulacei, o \u201cpenne di mare\u201d: Charnia era infatti simile a una fronda sottile e allungata. La struttura di questo organismo richiama da vicino quella di altri organismi del Proterozoico, noti come Vendozoa. Il corpo di \"Charnia\" era costituito da numerosi segmenti disposti alternativamente sul lato destro e sul lato sinistro, in modo tale da formare una sutura mediana a zig zag.\nSpecie.\nSono note tre specie appartenenti a questo genere: \"Charnia masoni\", \"Charnia wardi\" e \"Charnia antecedens\".\n\"Charnia masoni\" \u00e8 la specie tipo, scoperta nel 1957 dal giovane Roger Mason (che in seguito sarebbe diventato un noto professore di petrologia metamorfica) in Inghilterra centrale. L'olotipo di questa specie risiede nel museo di Leicester City, insieme al suo sister taxon \"Charniodiscus\".\n\"Charnia wardi\" fu scoperta alla fine degli anni '70 nell'isola di Terranova, ma venne descritta solo nel 2003. Gli esemplari appartenenti a questa specie erano i pi\u00f9 grandi fra tutti gli organismi dell'Ediacarano: la lunghezza poteva superare i due metri. La specie si differenzia da \"C. masoni\" principalmente per la forma pi\u00f9 stretta e allungata.\n\"Charnia antecedens\", invece, \u00e8 stata ridescritta nel 2007 sulla base di esemplari precedentemente ascritti al genere \"Glaessnerina\". La struttura a zig zag di questa specie \u00e8 maggiormente irregolare rispetto a quella presente negli esemplari di \"C. masoni\".\nSignificato dei fossili.\nLa charnia \u00e8 un fossile molto importante per differenti ragioni. In primo luogo, i suoi fossili rinvenuti nel 1957 nella foresta di Charnwood (da qui il nome dell'organismo) furono i primi attribuiti con certezza a rocce del Precambriano. Fino a quel momento, infatti, si pensava che il Precambriano fosse completamente avaro di fossili e che quindi non vi fosse possibilit\u00e0 di vita. Nonostante resti simili a \"Charnia\" fossero gi\u00e0 stati rinvenuti negli anni '30 (in Namibia) e negli anni '40 (in Australia), gli studiosi pensavano che queste forme appartenessero al periodo Cambriano e non vennero ritenute importanti.\nIn secondo luogo, \"Charnia\" \u00e8 stata per lungo tempo l'immagine tipo degli animali precambriani. Originariamente fu interpretata come un'alga, ma nel 1966 Glaessner ristudi\u00f2 i resti e propose che questo organismo fosse strettamente imparentato con le pennatulacee attuali. Con questa immagine delle \u201cpenne di mare\u201d, tra gli studiosi si apr\u00ec una vera e propria caccia ai fossili precambriani, che port\u00f2 al riconoscimento di numerose altre forme di vita di quel periodo. L'interpretazione della charnia come \u201cpenna di mare\u201d, in ogni caso, \u00e8 stata recentemente screditata.\nClassificazione.\nCome gi\u00e0 scritto, la charnia \u00e8 stata considerata un'alga e in seguito un pennatulide. Tuttavia queste teorie non sono pi\u00f9 in voga da tempo. Al contrario dei pennatulidi, che crescono a partire dalla base del corpo, la charnia cresceva per mezzo dell'aggiunta di nuovi segmenti nell'apice.\nUna teoria attualmente molto in voga \u00e8 emersa nel corso degli anni '80: secondo Adolf Seilacher, \"Charnia\" apparterrebbe a un gruppo estinto di grado sconosciuto, confinato all'Ediacarano ed estintosi senza lasciare discendenti. Questa teoria suggerisce che quasi tutte le forme di vita dell'Ediacarano, in precedenza ritenute essere ancestrali a molti gruppi moderni, erano in realt\u00e0 strettamente imparentate fra di loro e differenti da ogni altro organismo noto. Questo nuovo gruppo \u00e8 noto come Vendozoa (o Vendobionta), un clade la cui posizione nell'albero della vita \u00e8 altamente problematica.\nDistribuzione.\nLa charnia \u00e8 il genere a pi\u00f9 ampia distribuzione temporale e geografica fra tutti i fossili della fauna di Ediacara. La pi\u00f9 grande abbondanza di esemplari si rinviene nella costa sudorientale dell'isola di Terranova. Questi fossili sono anche i pi\u00f9 antichi di tutta la fauna di Ediacara.\nEcologia.\nSi conosce molto poco della possibile ecologia di \"Charnia\". Doveva essere un organismo bentico, ancorato al fondo del mare. Secondo un'ipotesi molto popolare attualmente, questo essere viveva in acque profonde, sotto il livello del moto ondoso; questo significa che l'organismo non esercitava fotosintesi. I fossili non mostrano alcuna traccia di apparato nutrizionale (bocca, intestino), quindi la sua ecologia rimane un vero e proprio enigma. Alcuni hanno ipotizzato che la charnia sopravvivesse tramite una nutrizione basata sul filtraggio delle acque circostanti, o forse tramite l'assorbimento diretto delle sostanze nutrienti. Ulteriori ricerche potrebbero determinare meglio l'ecologia di questi misteriosi organismi.\nCollegamenti esterni.\nImmagini di \"Charnia\":\nUn articolo sulla scoperta di \"Charnia masoni\":"}
{"id": "1962108", "revid": "1305772", "url": "https://it.wikipedia.org/wiki?curid=1962108", "title": "Coppa Italia Primavera 2008-2009", "text": "La Coppa Italia Primavera 2008-2009 \u00e8 la trentasettesima edizione del torneo riservato alle squadre giovanili iscritte al Campionato Primavera. Iniziata il 30 agosto 2008, \u00e8 terminata il 7 maggio 2009 ed \u00e8 stata vinta dal Genoa, che ha battuto in finale la Roma.\nTurno Preliminare.\nAndata 30 agosto 2008, ritorno 6 settembre 2008.\nPrimo Turno Eliminatorio.\nAndata 13 settembre 2008, ritorno 20 settembre 2008.\nSecondo Turno Eliminatorio.\nAndata 15 ottobre 2008, ritorno 22 ottobre 2008.\nOttavi di finale.\nAndata 29 ottobre 2008, ritorno 12 novembre 2008.\nQuarti di finale.\nAndata 21 gennaio 2009, ritorno 4 febbraio 2009. L'ordine di svolgimento delle gare di andata e ritorno \u00e8 stato determinato tramite sorteggio.\nSemifinali.\nAndata 4 marzo 2009, ritorno 18 marzo 2009. L'ordine di svolgimento delle gare di andata e ritorno sar\u00e0 determinato tramite sorteggio.\nFinale.\nAndata 11 aprile 2009, ritorno 7 maggio 2009. L'ordine di svolgimento delle gare di andata e ritorno \u00e8 stato determinato tramite sorteggio."}
{"id": "1962110", "revid": "322321", "url": "https://it.wikipedia.org/wiki?curid=1962110", "title": "Giovanni Gabriele Perboyre", "text": "Biografia.\nJean-Gabriel nacque a Le Puech (oggi nel comune di Montgesty) in Francia, era uno degli otto figli di Pierre Perboyre e di Marie Rigal. Svolse il suo noviziato nella Congregazione della Missione, nel seminario di Montauban nel dicembre 1818.\nIl giorno della festa dei Santi Innocenti, il 28 dicembre 1820, fece i quattro voti dei lazzaristi e il 23 settembre 1825 fu ordinato sacerdote nella cappella delle Sorelle della Carit\u00e0, da Mons. Dubourg, arcivescovo di New Orleans e il giorno seguente celebr\u00f2 la sua prima Messa.\nSubito dopo venne spostato al seminario di Saint-Flour dove insegn\u00f2 teologia dogmatica e due anni dopo fu nominato superiore del seminario preparatorio di Saint-Flour. Il suo successo spinse i suoi superiori a nominarlo, nel 1832, vice-direttore del noviziato a Parigi: svolse questo incarico fino al 1835, quando ebbe il permesso di andare in Cina.\nLasciata Le Havre il 21 marzo, il 29 agosto 1835 giunse a Macao, dove trascorse un certo tempo per studiare la lingua cinese. Il 21 dicembre 1835 inizi\u00f2 il suo viaggio verso Ho-Nan, luogo della missione cui era stato assegnato. Nel gennaio 1838, venne trasferito alla missione di Hou-P\u00e9.\nNel settembre 1839 iniziarono persecuzioni anti-cristiane ad Hou-P\u00e9 e Jean-Gabriel fu una delle prime vittime: spogliato dei suoi abiti e coperto di stracci, veniva spostato da un tribunale all'altro e ad ogni processo veniva trattato in modo inumano. Infine venne portato a Ou-Tchang-Fo e, dopo essere stato torturato, venne condannato a morte. Nello stesso luogo, dopo che la sentenza fu ratificata da un editto imperiale, Jean-Gabriel fu crocifisso insieme a sette criminali comuni l'11 settembre 1840.\nCulto.\nGiovanni Gabriele Perboyre fu proclamato beato nel 1889 da papa Leone XIII e santo nel 1996 da papa Giovanni Paolo II."}
{"id": "1962111", "revid": "149587", "url": "https://it.wikipedia.org/wiki?curid=1962111", "title": "San Giovanni Gabriele Perboyre", "text": ""}
{"id": "1962113", "revid": "599013", "url": "https://it.wikipedia.org/wiki?curid=1962113", "title": "Derek Anderson", "text": ""}
{"id": "1962121", "revid": "1543377", "url": "https://it.wikipedia.org/wiki?curid=1962121", "title": "Charniodiscus", "text": "Il charniodisco (gen. Charniodiscus) \u00e8 un genere di organismi estinti, appartenente all'enigmatico gruppo dei vendobionti (Vendobionta), vissuto nel Proterozoico superiore (Ediacarano, circa 560 milioni di anni fa). I suoi resti sono stati ritrovati per la prima volta in Inghilterra, ma in seguito sono stati descritti in varie parti del mondo.\nDescrizione.\nQuesto essere, probabilmente, era un filtratore che rimaneva ancorato al fondo marino sabbioso. L'organismo era costituito da un peduncolo allargato, da uno stelo e da una struttura frondosa. Il peduncolo era bulboso e tondeggiante, mentre lo stelo era senza dubbio flessibile. La \u201cfronda\u201d era segmentata e possedeva un'estremit\u00e0 appuntita. Vi erano due forme di crescita: una con uno stelo corto e una fronda ingrossata, l'altro con un lungo stelo e una fronda pi\u00f9 breve, che si trovava a circa 50 centimetri dal bulbo di ancoraggio. L'intero organismo doveva assomigliare alle attuali \u201cpenne di mare\u201d (Pennatulacea), ma l'organizzazione corporea suggerisce che il charniodisco fosse parte di un gruppo di organismi noti come vendobionti.\nScoperta e distribuzione.\nQuesto organismo fu uno dei primi esseri precambriani ad essere scoperti. I primi fossili, rinvenuti nella foresta di Charnwood in Inghilterra, furono descritti nel 1958 da Trevor D. Ford. Il nome deriva dal fatto che inizialmente Ford rinvenne solo il peduncolo, consistente in un doppio cerchio concentrico (ed ecco il nome specifico, \"Charniodiscus concentricus\"). Pi\u00f9 tardi si scopr\u00ec che un fossile a forma di fronda descritto poco tempo prima (\"Charnia\" \"masoni\") era parte di un organismo assai simile. \"Charnia\" e \"Charniodiscus\", in effetti quasi identici, differiscono nella struttura dei segmenti che compongono la fronda.\nUlteriori resti di charniodisco sono stati rinvenuti in varie parti del mondo, in terreni formatisi in un intervallo di circa 10 milioni di anni. Si conoscono varie specie, distinte principalmente per il numero di segmenti, per la presenza o meno di una spina alla sommit\u00e0 e per il rapporto delle dimensioni delle varie parti dell'organismo."}
{"id": "1962123", "revid": "120311372", "url": "https://it.wikipedia.org/wiki?curid=1962123", "title": "Ross DeRogatis", "text": ""}
{"id": "1962127", "revid": "110157", "url": "https://it.wikipedia.org/wiki?curid=1962127", "title": "Chiesa dei Santi Cosma e Damiano (Genova)", "text": "La chiesa dei Santi Cosma e Damiano \u00e8 un luogo di culto cattolico del centro storico di Genova, situato in piazza San Cosimo, nel quartiere del Molo. La sua comunit\u00e0 parrocchiale fa parte del vicariato \"Centro Est\" dell'arcidiocesi di Genova.\nStoria.\nLa chiesa \u00e8 situata in una piazzetta del centro storico di Genova, raggiungibile solo attraverso stretti vicoli, ai piedi della collina di Castello, nell'area in cui si era sviluppato l'insediamento urbano in epoca romana.\nLe prime attestazioni documentate sono riportate in un documento datato 21 aprile 1049, che \u00e8 probabilmente l'anno della sua costruzione, ma secondo la tradizione si ritiene che fin dal VII o dall'VIII secolo in quest'area sorgesse una cappella di una famiglia o di un'organizzazione artigiana, costruita in epoca longobarda e dedicata in origine a san Damiano, vescovo di Pavia, che si adoper\u00f2 per la conversione dei Longobardi al cattolicesimo e divent\u00f2 il primo vescovo cattolico di Pavia dopo la parentesi ariana.\nLa primitiva chiesa fu ampliata alla fine di quello stesso secolo o all'inizio del XII, epoca alla quale risalgono i muri perimetrali e la zona absidale. Fu eretta in parrocchia probabilmente nel 1147 e la partecipazione del suo rettore all'elezione del vescovo di Genova Ugone della Volta nel 1163 ne testimonia l'importanza in quel periodo. Nello stesso secolo fu anche eretta la torre nolare ottagonale con bifore e realizzato il portale.\nNel 1296 Enrico Mallone e Nicol\u00f2 Spinola fecero dono alla chiesa di alcune reliquie di san Damiano, martire in Cilicia nel 287 insieme al fratello Cosma, che gli stessi avevano portato da Costantinopoli. Risale probabilmente a quell'epoca il cambio della dedica della chiesa, che da quella data \u00e8 citata nei documenti con la doppia intitolazione ai due fratelli medici, mentre in precedenza era menzionata solamente come chiesa di San Damiano.\nNel 1476 la corporazione dei chirurghi e barbitonsori di cui i due santi sono i patroni, faceva realizzare nella chiesa il sepolcro comune tuttora esistente.\nA causa del bombardamento navale francese del 1684 fu distrutto il tetto a capriate lignee, sostituito con una nuova copertura con volte a crociera in muratura.\nAltri gravi danni furono causati, durante la seconda guerra mondiale, dai bombardamenti del novembre 1942, che colpirono la parete sinistra del transetto, il tetto e una delle colonne interne, ripristinati negli anni immediatamente successivi alla fine del conflitto.\nDescrizione.\nLa chiesa \u00e8 in stile romanico; alla prima costruzione dell'XI secolo appartengono il presbiterio e le absidi, mentre il resto dell'edificio risale alla ristrutturazione dei primi anni del Duecento.\nEsterno.\nLa facciata a capanna, in pietra, tripartita da lesene nella parte superiore, presenta in basso un basamento nel quale sono ricavate tre tombe ad arcosolio con arcate a tutto sesto del XII secolo ed una con arco a sesto acuto retto da colonnine gotiche, con paramento a bande bianche e nere, detta \"tomba del Barisone\", realizzata durante la ristrutturazione del XIII secolo. Nella facciata si aprono due monofore e in alto un finestrone semicircolare, realizzato nel XVII secolo, quando venne costruito il tetto in muratura in sostituzione di quello originario a capriate lignee, distrutto dal bombardamento francese del 1684. Nella parte superiore della facciata restano tracce del primitivo rosone.\nIl portale strombato, sopraelevato di sette scalini, risalente alla met\u00e0 del XII secolo, \u00e8 sormontato da un architrave di reimpiego di epoca romana, ornato con intarsi policromi medioevali, e da un arco tondo a bande bianche e nere sostenuto da un fascio di sottili colonne con capitelli decorati.\nCampanile.\nIl campanile, risalente al XII secolo ,\u00e8 una piccola torre nolare, in quanto incorporata nella struttura dell'edificio principale, tipica del romanico, con un ordine di monofore ed uno di bifore, \u00e8 impostato sull'incrocio della navata centrale col transetto e termina con una cupola ottagonale.\nInterno.\nL'interno ha tre navate divise da sei colonne a rocchi bianchi e neri con capitelli a \"foglie d'Acanto\". Alla prima edificazione risalgono anche i due pilastri cruciformi del transetto e le tre absidi, poco profonde, probabilmente per non restringere il percorso viario fra la collina di Castello e il porto, che passava vicino alla chiesa.\nLe parti dell'edificio pi\u00f9 antiche sono in pietre di Promontorio , mentre le strutture posteriori sono in mattoni a vista.\nOpere d'arte.\nPoche ma di grande qualit\u00e0 le opere d'arte conservate nella chiesa. Tra le opere pittoriche pi\u00f9 importanti i dipinti \"Ester e Assuero\" di Bernardo Castello (XVI secolo) e la \"Madonna col Bambino e i santi Cosma e Damiano che guariscono i malati\" di Gioacchino Assereto (XVII secolo).\nAltri dipinti raffigurano il \"Transito di san Giuseppe di\" Giovanni Andrea De Ferrari (XVII secolo) e la \"Madonna del Soccorso di\" Barnaba da Modena (XIV secolo), del quale era un tempo conservata nella chiesa anche la \"Madonna del Latte\" ora in San Donato. Numerose altre opere pittoriche citate dall'Alizeri nella \"Guida artistica per la citt\u00e0 di Genova\", pubblicata nel 1846, sono andate perse nel tempo.\nTra le opere scultoree una statua in marmo dell\"'Immacolata\" di Pierre Puget del XVII secolo. Nell'abside di sinistra sono collocati il fonte battesimale medioevale, in marmo scolpito, e l'organo a canne costruito nel 1765 da Filippo Piccaluga e figlio."}
{"id": "1962133", "revid": "729019", "url": "https://it.wikipedia.org/wiki?curid=1962133", "title": "Holloway (Londra)", "text": "Holloway \u00e8 un quartiere di Londra interna, Inghilterra, che fa parte del London Borough of Islington. Il quartiere si sviluppa lungo \"Holloway Road\" (strada A1), intorno alla zona commerciale di Nag's Head. Le zone residenziali di \"Upper Holloway\" e di \"Lower Holloway\" si sviluppano rispettivamente a nord e a sud di Nag's Head. Holloway ospita una popolazione decisamente multiculturale, ed \u00e8 sede dello stadio dell'Arsenal Football Club, l'Emirates Stadium. \nHolloway confina a nord ovest con Tufnell Park, a nord con Archway, a nord est con Finsbury Park, ad ovest con Kentish Town, ad est con Highbury, a sud ovest con Camden Town e a sud est con Islington.\nStoria.\nSi ritiene che il nome del quartiere possa derivare da \"Hollow\" (valle, avvallamento) o da \"Hollow way\" (sentiero in un avvallamento), legato a una depressione del terreno causata dall'erosione e dal passaggio frequente di bestiame, proveniente da nord e diretto al mercato di Smithfield a partire gi\u00e0 dal X secolo. Le mandrie venivano fatte sostare per riposarsi e pascolare nella zona di Lower Holloway, l'odierna \"Liverpool Road\", prima di entrare in Londra.\nUn'altra ipotesi fa discendere il nome del quartiere da \"Hallow\" (venerare, consacrare) data la sua posizione lungo la via di pellegrinaggio verso Walsingham. Dal 1307, la zona cominci\u00f2 a essere chiamata \"Holwey\".\nIl tratto principale di Holloway Road congiungeva i due paesi di Tollington e Stroud, nominati nel censimento del 1086 e citati nel \"Domesday Book\". I due nomi scomparvero all fine del XVII secolo ma rimangono a oggi nei toponimi del quartiere come Tollington Park, Tollington Road, Tollington Way o Stroud Green.\nIl tracciato dell'odierna Holloway Road (Great North Road, A1) fu fatto realizzare dal Vescovo di Londra nel XIV secolo, e prevedeva un pedaggio a partire dal 1318.\nArea prevalentemente rurale, \u00e8 stata urbanizzata durante l'espansione di Londra nella seconda met\u00e0 del XIX secolo. Al principio del 1900 Nag's Head \u00e8 divenuta un importante centro commerciale, oltrech\u00e9 uno snodo dei trasporti su filobus fino al loro ritiro negli anni 50. La stazione dei treni della London and North Eastern Railway presente all'epoca su Holloway Road ha lasciato lo spazio alla fermata della Piccadilly line di Holloway Road tube station.\nIl quartiere oggi.\nCome molte altre aree di Islington Holloway \u00e8 in una fase di gentrificazione, in particolare nelle zone intorno a Hillmarton Road, Mercers Road e Tavistock Terrace a sud e ovest di Holloway Road. Altre zone che ospitano progetti abitativi di lusso sono la zona intorno all'Emirates Stadium e a Caledonian Road e l'area di Nag's Head.\nIl North Campus della London Metropolitan University si trova vicino alla Holloway Road tube station.\nOggi il quartiere ospita molti artisti e persone che lavorano nei media come giornalisti, scrittori e professionisti del cinema e della televisione.\nAshburton Grove.\nDopo 93 anni ad Highbury, l'Arsenal Football Club si \u00e8 spostato allo stadio della Emirates ad Ashburton Grove, Holloway. Lo stadio \u00e8 stato inaugurato nell'estate del 2006 e, con una capacit\u00e0 di 60.355 posti, \u00e8 il secondo stadio della Premiership dopo l'Old Trafford di Manchester e il terzo di Londra dopo lo stadio di Wembley e quello di Twickenham.\nTrasporti pubblici.\nIl quartiere di Holloway \u00e8 servito dalle seguenti stazioni della metropolitana di Londra:\nLe stazioni di treno a Holloway sono:"}
{"id": "1962139", "revid": "131011", "url": "https://it.wikipedia.org/wiki?curid=1962139", "title": "Occhio di pernice", "text": ""}
{"id": "1962142", "revid": "436907", "url": "https://it.wikipedia.org/wiki?curid=1962142", "title": "Discografia dei Jackson 5", "text": "I The Jackson 5, poi The Jacksons, sono stati un gruppo musicale statunitense composto dai fratelli Jackie, Tito, Jermaine, Michael, Marlon e Randy Jackson formatosi a Gary nello stato dell'Indiana nei primi anni '60 e che ha pubblicato singoli e album dal 1968 al 1989 e, negli anni seguenti, ha continuato pubblicando una serie di raccolte di successi.\nFurono la prima band nella storia della musica a piazzare i primi quattro singoli consecutivi alla posizione numero uno della classifica generale di \"Billboard\". Il gruppo ha venduto oltre 100 milioni di dischi in tutto il mondo portando 9 successi al n.1 delle classifiche americane e 14 canzoni nella top ten, e un totale di 23 canzoni nella top 40, venendo candidati 2 volte ai Grammy Award mentre nel 1997 furono ammessi alla Rock and Roll Hall of Fame e nel 1999 alla Vocal Group Hall of Fame.\nSingoli.\nJackson 5 (Steeltown Records).\n1968\n1969\nJackson 5 (Motown Records).\n1969\n1970\n1971\n1972\n1973\n1974\n1975\nThe Jacksons (Epic Records).\n1976\n1977\n1978\n1980\n1981\n1984\n1987\n1989"}
{"id": "1962152", "revid": "300067", "url": "https://it.wikipedia.org/wiki?curid=1962152", "title": "Stjepan Stazi\u0107", "text": ""}
{"id": "1962160", "revid": "93556", "url": "https://it.wikipedia.org/wiki?curid=1962160", "title": "FA Cup 1951-1952", "text": "La FA Cup 1951-1952 \u00e8 stata la settantunesima edizione della competizione calcistica pi\u00f9 antica del mondo. \u00c8 stata vinta dal contro l'Arsenal."}
{"id": "1962161", "revid": "371529", "url": "https://it.wikipedia.org/wiki?curid=1962161", "title": "Della Reese", "text": "Inizi\u00f2 la sua carriera di cantante verso la fine degli anni cinquanta e in questa veste \u00e8 ricordata soprattutto per il singolo di successo \"Don't You Know\". Pass\u00f2 quindi alla recitazione, raggiungendo una notevole notoriet\u00e0 soprattutto grazie alla sua partecipazione come co-protagonista della serie televisiva \"Il tocco di un angelo\", nella quale interpretava il ruolo dell'angelo Tess. Fond\u00f2 la Up Church-Understanding Principles for Better Living, una chiesa cristiana di ispirazione New Thought con sede a Los Angeles, California, nella quale fu pastore e predicatrice religiosa.\nBiografia.\nDella Reese nasce il 6 luglio 1931 a Detroit, Michigan. Gi\u00e0 all'et\u00e0 di sei anni inizia a cantare in chiesa e da questa esperienza nasce il suo amore per il gospel. All'et\u00e0 di tredici anni entra a far parte del gruppo gospel di Mahalia Jackson, per poi formare un proprio gruppo, i Meditation Singers. A causa della morte della madre e delle gravi condizioni di salute del padre, Della deve abbandonare i suoi studi universitari alla Wayne State University per contribuire al sostentamento della famiglia.\nCantante.\nLa prima opportunit\u00e0 di farsi conoscere le si present\u00f2 quando vinse un concorso che le permise di esibirsi per una settimana nel locale \"Flame Show\" di Detroit: fu cos\u00ec apprezzata che continu\u00f2 a esibirsi per due mesi. Sebbene le sue radici musicali fossero saldamente piantate nel gospel, in quel periodo Della venne in contatto con la musica delle grandi interpreti del jazz come Ella Fitzgerald, Sarah Vaughan e Billie Holiday.\nNel 1953 firm\u00f2 un contratto con la casa discografica Jubilee Records, con la quale incise brani che non erano all'altezza del suo talento, come \"In the Still of the Night\", \"I've Got My Love to Keep Me Warm\" e \"Time after Time\": nessuna delle tre canzoni riusc\u00ec a entrare nelle classifiche. Solo nel 1957, con il singolo \"And That Reminds Me\", Della Reese comparve nella Top20: il disco vendette oltre un milione di copie e Della Reese fu votata da \"Billboard\", \"Cashbox\" e altre testate come cantante pi\u00f9 promettente dell'anno.\nNel 1959 firm\u00f2 un nuovo contratto, stavolta con la RCA Records. Il suo nuovo singolo \"Don't You Know\", il cui motivo era ripreso da \"La Boh\u00e8me\" di Giacomo Puccini, fu il suo pi\u00f9 grande successo, arrivando al secondo posto della Pop chart e al primo della Black Singles Chart (poi rinominata R&amp;B chart). \"Don't You Know\" \u00e8 ancora il suo cavallo di battaglia.\nNel 1960 Della Reese lanci\u00f2 un altro singolo di successo, \"Not One Minute More\", anche se iniziava gi\u00e0 a mettere in secondo piano la sua carriera di cantante. Cavalcando il successo delle sue due hit, si esib\u00ec a Las Vegas per nove anni e tenne concerti in tutti gli Stati Uniti. Durante gli anni sessanta e settanta incise una serie di album: tra i pi\u00f9 significativi, \"The Classic Della\" (1962) e \"Waltz with Me, Della\" (1963), che contribuirono a farla conoscere anche all'estero, e \"Della Reese Live\" (1966), \"On Strings of Blue\" (1967) e \"One of a Kind\" (1978), nei quali si propose come cantante jazz.\nContinu\u00f2 a incidere regolarmente album gospel anche negli anni ottanta, ricevendo nel 1987 una nomination ai Grammy Awards, novanta, con un'altra nomination ai Grammy per l'album \"My Soul Feels Better Right Now\" del 1998, e duemila. Il suo ultimo CD, \"Give It to God\", uscito nel 2006, \u00e8 collegato alla sua attivit\u00e0 di predicatrice religiosa.\nEra a capo di una propria casa discografica, la Spiritual Icon, con la quale pubblica le sue nuove incisioni.\nAttrice.\nLa prima esperienza televisiva della Reese arriv\u00f2 nel 1969, quando comparve in una serie televisiva che portava il suo stesso nome. Durante gli anni settanta e ottanta recit\u00f2 in film e miniserie televisivi.\nNel 1989 fu accanto ad Eddie Murphy in \"Harlem Nights\", dove interpret\u00f2 la gigantesca Vera, rude proprietaria di un locale notturno newyorkese. Recita ancora a fianco di Murphy nel 1992 in \"Il distinto gentiluomo\".\nIl grande successo arriv\u00f2 nel 1994, quando prese parte come co-protagonista alla serie televisiva \"Il tocco di un angelo\", di cui cant\u00f2 anche la sigla \"Walk with You\": la partecipazione alla serie, proseguita fino al 2003, afferm\u00f2 la sua popolarit\u00e0 presso le generazioni pi\u00f9 giovani e il pubblico internazionale.\nImpegno sociale e religioso.\nDella Reese soffriva di diabete mellito ed era portavoce dell'American Diabetes Association (Associazione Americana Diabetici).\nNegli anni '80 la Reese venne ordinata ministra di culto all'interno della Unity Church (la pi\u00f9 importante confessione cristiana aderente alla corrente New Thought). Successivamente apr\u00ec a Los Angeles una propria chiesa denominata \"Up Church-Understanding Principles for Better Living\", aderente alla denominazione New Thought \"Universal Foundation for Better Living\", fondata dalla predicatrice americana Johnnie Coleman. Nella propria attivit\u00e0 pastorale la Reese ha fatto ricorso anche all'ausilio della musica e di libri devozionali di cui \u00e8 stata autrice: \"Strenght Is the Energy of God\" e \"What Is This Thing Called Love\".\nMorte.\nReese \u00e8 morta il 19 novembre 2017 nella sua casa di Los Angeles, California, all'et\u00e0 di 86 anni. Non \u00e8 stata data alcuna causa, anche se aveva sofferto di diabete di tipo 2.\nPerdita di materiale.\nIl 25 giugno 2019, il \"New York Times Magazine\" ha elencato Reese tra centinaia di artisti il cui materiale \u00e8 stato distrutto nell'incendio degli Universal Studios del 2008."}
{"id": "1962163", "revid": "709565", "url": "https://it.wikipedia.org/wiki?curid=1962163", "title": "Caccia al tesoro con Montana", "text": " \u00e8 un anime italo-giapponese creato da Marco e Gi Pagot e prodotto da Tetsuo Imazawa.\nIspirata alla serie cinematografica di \"Indiana Jones\". La sigla italiana \u00e8 scritta da Alessandra Valeri Manera su musica di Franco Fasano ed interpretata da Cristina D'Avena.\nTrama.\nIl protagonista \u00e8 Montana, un puma, accompagnato da Alfred, un gattopardo e dalla gattina Melissa. Ogni avventura \u00e8 legata alla ricerca di un tesoro (Incas, indiani, egizi o altri) da portare poi nei musei pi\u00f9 prestigiosi (come il Louvre), alle prese del perfido Lord Zero e dei suoi scagnozzi Slim &amp; Slam e il dott. Nitro."}
{"id": "1962165", "revid": "767487", "url": "https://it.wikipedia.org/wiki?curid=1962165", "title": "JFK - Un caso ancora aperto", "text": "JFK - Un caso ancora aperto (\"JFK\") \u00e8 un film del 1991 diretto da Oliver Stone.\nIl film espone i fatti immediatamente precedenti all'assassinio del Presidente degli Stati Uniti John Fitzgerald Kennedy e le successive indagini ad opera del procuratore distrettuale di New Orleans all'epoca dei fatti, Jim Garrison, che dubita della tesi ufficiale successiva all'indagine della Commissione Warren, la quale stabil\u00ec che Lee Harvey Oswald fu il solo esecutore materiale dell'attentato. Si tratta del pi\u00f9 celebre e di successo dei tre film di Stone dedicati alle figure di Presidenti americani (gli altri sono \"Gli intrighi del potere - Nixon\" con Anthony Hopkins nella parte del Presidente omonimo e \"W.\" con Josh Brolin nel ruolo di George W. Bush).\nTrama.\n1963: dopo l'assassinio del Presidente USA John Fitzgerald Kennedy, il procuratore distrettuale di New Orleans Jim Garrison apprende dai media che il presunto assassino di Kennedy, Lee Harvey Oswald, aveva frequentato la citt\u00e0 in diversi periodi della sua vita e decide di indagare su possibili collegamenti tra l'omicidio ed alcuni ambienti di New Orleans. Col suo team di collaboratori controlla molte piste, la pi\u00f9 importante delle quali conduce all'ambiguo pilota d'aerei privati David Ferrie: Garrison tuttavia \u00e8 costretto a fermare le indagini quando il governo federale respinge formalmente l'inchiesta, sostenendo che Ferrie \u00e8 completamente pulito. Due giorni dopo Oswald viene ucciso di fronte alle telecamere da Jack Ruby prima di poter affrontare un processo, e Garrison chiude ufficialmente le indagini.\n1966: l'investigazione viene riaperta dopo una discussione in aereo tra Garrison ed il Senatore Russell B. Long. Senza fare nomi, Long gli confida che nei piani alti del governo la morte di Kennedy era stata accolta favorevolmente da molti esponenti politici, mettendo inoltre in luce molte contraddizioni del rapporto ufficiale dell'inchiesta, stilato dalla Commissione Warren. Garrison, dopo avere letto tutti i volumi redatti della Commissione, scopre numerose imprecisioni e diversi passaggi superficiali, e perci\u00f2 decide, unitamente al suo staff, di interrogare vari personaggi legati ad Oswald e a Ferrie. Tra questi Willie O'Keefe, un prostituto gay che sta scontando una pena in carcere, rivela di aver assistito personalmente ad una riunione nella quale Ferrie discuteva l'ipotesi di uccidere Kennedy con Clay Shaw, Oswald, ed altri esuli cubani anticastristi. Le indagini, fino a quel momento segrete, convincono Garrison che Oswald non possa avere agito da solo; man mano cominciano ad emergere le connivenze delle pi\u00f9 alte istituzioni del governo americano, dell'esercito e di vari esponenti della mafia, della CIA, dell'FBI, al punto che persino lo stesso vicepresidente e successore di Kennedy, Lyndon B. Johnson, sembrerebbe essere implicato.\n1969: Garrison, informato di alcune attivit\u00e0 dei militari e dei servizi segreti dall'ex capo delle operazioni in nero (\"black ops\"), ha modo di dimostrare le proprie tesi (e i difetti della Commissione Warren) processando Clay Shaw, un importante uomo d'affari che sembra collegato all'omicidio di Kennedy ed alla CIA: \u00e8, infatti, membro di una S.p.A. con sede anche in Italia, chiamata Permindex, che serve da copertura ad attivit\u00e0 della Central Intelligence Agency. Con il contributo della visione in aula del celebre film di Zapruder, Garrison propone uno scenario con tre diversi esecutori, i quali, con un attentato realizzato attraverso la tattica del fuoco incrociato, avrebbero ucciso Kennedy con 6 spari, invece dei 3 statuiti dalla Commissione Warren. La giuria proscioglie Shaw da ogni accusa, respingendo la testimonianza dell'agente di polizia che aveva raccolto i suoi dati, tra i quali lo pseudonimo \"Clay Bertrand\", con il quale egli era conosciuto in alcuni ambienti di New Orleans, impedendo qualunque collegamento tra Shaw e la CIA, cos\u00ec come tra questi e Ferrie, Oswald e Ruby. Mentre esce dal tribunale, Garrison afferma davanti ai giornalisti di voler continuare la sua battaglia per la verit\u00e0.\nProduzione.\nZachary Sklar, giornalista e docente di giornalismo alla Columbia School of Journalism, incontr\u00f2 Garrison nel 1987 e lo aiut\u00f2 nella revisione di un manoscritto sull'assassinio di Kennedy al quale il giudice federale stava lavorando da diversi anni. Sklar ne modific\u00f2 l'impostazione scolastica in terza persona trasformando il tutto in una \"detective story\" narrata in prima persona. Il libro di Garrison venne poi pubblicato nel 1988. Mentre si trovava al Latin American Film Festival dell'Avana, a Cuba, Stone incontr\u00f2 in ascensore l'editrice Ellen Ray della Sheridan Square Press. La donna si era occupata della pubblicazione del libro di Jim Garrison \"On the Trail of the Assassins\". Nel 1967 la Ray era stata a New Orleans e aveva lavorato con Garrison. Fu lei a dare una copia del libro a Stone consigliandogliene la lettura. Stone lo lesse mentre stava lavorando alla sceneggiatura del film \"Nato il quattro luglio\" e rimase affascinato dalla storia affrettandosi ad acquistare di tasca propria i diritti del libro per la somma di 250,000 dollari con in mente il progetto di farne una trasposizione cinematografica.\nL'omicidio di Kennedy era da sempre una delle ossessioni di Stone: \"\u00abL'assassinio di Kennedy fu uno di quegli eventi epocali che segnarono la generazione del dopoguerra, la mia generazione\u00bb\" disse il regista. Stone conobbe Garrison e gli porse una grande quantit\u00e0 di domande in un incontro che dur\u00f2 circa tre ore. Garrison rispose alle domande di Stone e poi se ne and\u00f2. L'orgoglio e la dignit\u00e0 dell'uomo impressionarono fortemente il regista. L'impressione di Stone avuta dall'incontro fu che Garrison \"anche se aveva commesso numerosi errori, fondamentalmente era dalla parte del giusto\".\nStone non era comunque interessato a fare un film biografico sulla vita di Garrison, ma piuttosto voleva raccontare i retroscena della cospirazione ordita per uccidere il Presidente Kennedy. Per poter attingere da altre fonti, il regista si assicur\u00f2 anche i diritti del libro di Jim Marrs \"Crossfire: The Plot That Killed Kennedy\". Uno degli obiettivi principali di Stone attraverso \"JFK\" era quello di fornire una realt\u00e0 alternativa alla versione ufficiale messa in piedi dalla commissione Warren che egli riteneva essere: \"\u00abun gran mito. E per contrastare un mito, forse bisogna crearne un altro, un contro-mito\u00bb\". Anche se il libro di Marrs collegava tra di loro svariate teorie, Stone voleva sapere di pi\u00f9 ed assunse Jane Rusconi, fresca laureata alla Yale University, per guidare un team di ricercatori e assemblare maggiori informazioni sulle possibili teorie del complotto. Stone lesse due dozzine di libri e saggi sull'assassinio di Kennedy, mentre la Rusconi ne lesse pi\u00f9 di 100.\nNel dicembre 1989, Oliver Stone inizi\u00f2 ad approcciare vari studios hollywoodiani per la produzione del film. Alla fine, si accord\u00f2 con la Warner Bros. che stanzi\u00f2 20 milioni di dollari di budget per il film, poi saliti a quaranta in sede definitiva.\nSceneggiatura.\nQuando Stone inizi\u00f2 la stesura del copione, chiese a Sklar (che aveva supervisionato anche il libro di Marrs) di scriverla insieme a lui cercando di riassumere il contenuto dei libri di Garrison e Marrs e le ricerche fatte dalla Rusconi per condensare il tutto in una sceneggiatura cinematografica di quello che avrebbe dovuto diventare nelle parole del regista \"un grande detective movie\". Stone illustr\u00f2 a Sklar la sua personale visione del film: \u00abAvevo in mente modelli come \"Z - L'orgia del potere\" e \"Rashomon\", volevo vedere gli eventi accaduti a Dealey Plaza sotto diversi punti di vista\u00bb.\nAnche se il regista utilizz\u00f2 spunti presi da \"Rashomon\", la sua fonte principale per \"JFK\" fu il film di Costa-Gavras \"Z - L'orgia del potere\": \u00abCerte volte avevo l'impressione che in \"Z\" venisse mostrato il fatto criminoso e poi fatto rivedere ancora e ancora per tutta la durata del film fino a quando non lo si vedeva sotto una luce differente. Questa era l'idea per \"JFK\", l'essenza del film: per questo lo chiamai \"JFK\" e non J.F.K. JFK era un codice, come anche Z era una sorta di codice\u00bb. Stone spezzett\u00f2 la struttura del film in quattro sottotrame principali: l'investigazione di Garrison sulle connessioni tra New Orleans e l'assassinio di Kennedy; l'indagine che rivela come, secondo Stone, Lee Harvey Oswald fosse stato solo un \"capro espiatorio\"; la ricostruzione meticolosa dell'omicidio del Presidente a Dealey Plaza; e le sensazionali rivelazioni che il personaggio di \"X\" confida a Garrison, che per il regista sono le vere motivazioni dell'attentato.\nSklar lavor\u00f2 sulla parte di storia relativa alle indagini di Garrison, mentre Stone aggiunse la storia relativa a Oswald, gli eventi accaduti a Dallas in Dealey Plaza, e il personaggio di \"Mr. X\". Sklar pass\u00f2 un anno a fare ricerche e scrisse una bozza di sceneggiatura di circa 550 pagine che Stone riscrisse e condens\u00f2 in un copione cinematografico. Per dare maggior risalto e credibilit\u00e0 alla storia, Stone e Sklar ricorsero anche all'uso di personaggi di finzione, come \"Mr. X\" interpretato da Donald Sutherland o il Willie O'Keefe di Kevin Bacon. Questa tecnica sarebbe stata fortemente criticata dalla stampa in seguito, anche se Stone si difese affermando che il personaggio di X era parzialmente ispirato al realmente esistente L. Fletcher Prouty, colonnello in pensione della United States Air Force.\nAmbientazione.\nPer ricreare la Dealey Plaza di Dallas del 1963, cos\u00ec com'era ai tempi dell'omicidio di Kennedy, lo scenografo Victor Kempster riport\u00f2 il Texas School Book Depository all'aspetto esterno originario dell'epoca, fece rimettere i binari della ferrovia dietro la collinetta erbosa sede degli altri presunti killer, e fece potare gli alberi per riportarli all'altezza in cui erano all'epoca del fatto.\nDistribuzione.\nVersione italiana.\nLa direzione del doppiaggio italiano \u00e8 a cura di Manlio De Angelis, su dialoghi di Alberto Piferi, per conto della C.D.C. In occasione dell'ottantesimo anniversario di JFK, il film torn\u00f2 nelle sale il 29 maggio 1997 con la \"Director's Cut\" che conteneva delle scene inedite. Le scene sono state doppiate dalla SEFIT-CDC presso la Fono Roma con la direzione del doppiaggio di Sandro Acerbo su testi di Francesco Vairano con il cast sia vecchio che nuovo, tra cui Giancarlo Giannini e Stella Musy, le cui partecipazioni furono concesse dalle societ\u00e0 SEDIF e C.V.D.\nHome video.\n\"JFK\" \u00e8 stato pubblicato in formato VHS, Laserdisc, e svariate volte in DVD. L'unica versione del film mai pubblicata in versione DVD e Blu-ray negli Stati Uniti \u00e8 la versione estesa \"Director's Cut\". La versione uscita nei cinema \u00e8 stata pubblicata in DVD soltanto in altri Paesi esteri, inclusa la Gran Bretagna. Nel 2001, la versione \"Director's Cut\" \u00e8 stata pubblicata come parte del cofanetto \"Oliver Stone Collection\".\nIl film venne inoltre pubblicato in formato DVD nella versione \"Director's Cut\" a due dischi. Stone contribu\u00ec a questa edizione con diversi contenuti speciali, incluso un suo commento audio, due speciali sul film, e 54 minuti di scene tagliate o estese. L'11 novembre 2008 il film \u00e8 stato pubblicato in formato Blu-ray. Il disco comprende numerosi contenuti extra inclusi quelli presenti nelle precedenti uscite DVD, con l'aggiunta del documentario \"Beyond JFK: A Question of Conspiracy\".\nAccoglienza.\n\"JFK\" usc\u00ec nelle sale il 20 dicembre 1991. Gli incassi del film partirono a rilento ma progredirono velocemente, e alla prima settimana del gennaio 1992 il film aveva gi\u00e0 incassato pi\u00f9 di 50 milioni di dollari nel mondo. Con il passare del tempo \"JFK\" incass\u00f2 205 milioni di dollari nel mondo, di cui 70 milioni nei soli Stati Uniti nel primo periodo di programmazione. A seguito dell'enorme successo della pellicola, gli eredi di Garrison (nel frattempo deceduto poco tempo dopo l'uscita del film) intentarono una causa legale alla Warner Bros. per ricevere una parte dei profitti, citando a loro favore la pratica conosciuta come \"Hollywood accounting\", ma la causa si risolse in un nulla di fatto.\nControversie.\nIl film inizi\u00f2 a provocare controversie fin dalla sua lavorazione, diventando sempre pi\u00f9 oggetto di forti critiche man a mano che la produzione procedeva. A poche settimane dall'inizio delle riprese, il 14 maggio 1991, Jon Margolis scrisse sul \"Chicago Tribune\" che \"JFK\" era \"un insulto all'intelligenza\". Cinque giorni dopo il \"Washington Post\" pubblic\u00f2 un articolo fortemente denigratorio nei confronti del film, opera del corrispondente della sicurezza nazionale George Lardner, dove la prima stesura del copione veniva utilizzata per stigmatizzare \"le assurdit\u00e0 e le vere e proprie menzogne\" contenute nel libro di Garrison al quale era ispirato \"JFK\". L'articolo poneva l'accento sul fatto che Garrison aveva perso la causa intentata a Clay Shaw e su come egli cerc\u00f2 di screditare Shaw utilizzando come pretesto l'omosessualit\u00e0 di quest'ultimo come prova della sua colpevolezza. Anthony Lewis del \"New York Times\" afferm\u00f2 che il film \"distorceva enormemente la realt\u00e0 piegandola ai fini sensazionalistici della sceneggiatura\" e di come anche la figura storica stessa del Presidente Kennedy ne uscisse manipolata.\nDa parte sua, per difendersi dalle critiche, il regista inizi\u00f2 un periodo di presenzialismo in TV apparendo in numerosi talk show al fine di difendere il suo film, rispondere alle critiche, e proclamare il suo diritto alla libert\u00e0 di espressione. Quando infine il film usc\u00ec nelle sale, l'enorme successo di pubblico ebbe l'effetto di smorzare un po' le critiche. \nInfluenza sociale legislativa.\nIl successo del film e lo scalpore suscitato dalla tesi del complotto in esso contenuta, portarono alla creazione dell'atto di legge \"President John F. Kennedy Assassination Records Collection Act of 1992\" (conosciuto anche semplicemente come \"JFK Act\") e alla formazione di una commissione d'inchiesta denominata \"U.S. Assassination Records Review Board\" incaricata di riesaminare l'inchiesta successiva all'omicidio di Kennedy. La legge venne firmata dal Presidente George H. W. Bush alla fine di ottobre del 1992. La commissione oper\u00f2 fino al 1998. Furono ascoltati nuovi testimoni mai presi in esame all'epoca dei fatti, inclusi molti medici che avevano visitato il cadavere del Presidente Kennedy; il governo degli Stati Uniti acquist\u00f2 ufficialmente il filmato di Abraham Zapruder (in precedenza propriet\u00e0 della Time-Life Corporation), e rese pubblici alcuni documenti relativi all'attentato precedentemente dichiarati top secret. Per effetto della nuova commissione, inoltre, tutti i restanti documenti sull'assassinio di Kennedy dovrebbero essere resi di pubblico dominio , anzich\u00e9 nel 2029, come aveva invece stabilito la precedente commissione Warren."}
{"id": "1962168", "revid": "110157", "url": "https://it.wikipedia.org/wiki?curid=1962168", "title": "Circondario di Herford", "text": "Il circondario di Herford (targa HF) \u00e8 uno dei circondari (\"Kreis\") della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Detmold. Comprende 6 citt\u00e0 e 20 comuni. Capoluogo e centro maggiore \u00e8 Herford.\nSuddivisione amministrativa.\nIl circondario di Herford comprende 6 citt\u00e0 e 3 comuni."}
{"id": "1962174", "revid": "767487", "url": "https://it.wikipedia.org/wiki?curid=1962174", "title": "Maddalena... zero in condotta", "text": "Maddalena... zero in condotta \u00e8 un film del 1940 diretto da Vittorio De Sica.\nIl soggetto del film \u00e8 tratto da una commedia ungherese di Laszlo Kadar, una tipica commedia degli equivoci. La pellicola \u00e8 girata negli studi della Titanus alla Farnesina ottenendo il \"visto censura\" n. 31190 il 13 dicembre 1940.\nTrama.\nIn un istituto commerciale di Roma la studentessa Maddalena trova tra le carte della professoressa Malgari una lettera d'amore indirizzata ad un immaginario destinatario, presente nel testo di esercizi di corrispondenza.\nNella lettera, indirizzata a Alfredo Hartman, tra l'altro \u00e8 scritto il suo desiderio di conoscere il fantomatico destinatario, che in realt\u00e0 esiste.\nLa studentessa privatista Eva, impadronitasi della lettera, la spedisce per errore all'indirizzo riportato nell'intestazione ed essa viene effettivamente recapitata al sig. Alfredo Hartman, un ricco industriale di Vienna.\nAlfredo si incuriosisce a tal punto da voler conoscere la ragazza che l'ha scritta; parte dunque per Roma, dove incontra suo cugino, che lo aiuta nelle ricerche presso l'istituto frequentato da Maddalena.\nComincia cos\u00ec una commedia degli equivoci che avr\u00e0 come epilogo un doppio matrimonio.\nCritica.\nFabrizio Sarazani dalle pagine de \"Il Giornale d'Italia\" del 26 dicembre 1940 \u00ab [...] De Sica ha diretto con molta delicatezza, disegnando attorno ai vari tipi motivi di caricature e di sentimentalismo, con garbo e con scioltezza. Una regia e un'interpretazione che meritano lode: non c'\u00e8 un momento in cui il film si affanni a cercare il ritmo: scivola via, anche per merito della sceneggiatura, con sicurezza di narrazione\u00bb.\nFilippo Sacchi nelle pagine del \"Corriere della Sera\" del 1\u00ba gennaio 1941 \u00ab\u00c8 il definitivo diploma di regista di Vittorio De Sica. Mano pronta e felice tempismo intelligente, naturalezza narrativa. Ma soprattutto convincono la grazia, la leggerezza, l'affiatamento con cui ha saputo far muovere e parlare lo stuolo di giovani interpreti\u00bb."}
{"id": "1962179", "revid": "1543377", "url": "https://it.wikipedia.org/wiki?curid=1962179", "title": "Inaria karli", "text": "L\u2019Inaria (Inaria karli) \u00e8 un organismo estinto, vissuto nel Proterozoico superiore (circa 550 milioni di anni fa). I suoi resti sono stati rinvenuti in Australia e in Russia. Appartiene a quel gruppo di enigmatici organismi noti come fauna di Ediacara.\nDescrizione.\nI fossili di inaria presentano simmetria radiale, e sono stati descritti come cnidari privi di tentacoli. L'organismo probabilmente possedeva un corpo a forma di sacco, dall'aspetto stranamente simile a un ciuffo di aglio. La base larga e bulbosa doveva rimanere infossata nel fango, mentre una struttura simile a un tubo si estendeva al di sopra della superficie del fondale marino. La cavit\u00e0 corporea di \"Inaria\" era costituita da una singola camera, la cui superficie interna era percorsa da profonde scanalature che andavano a dividere in diversi scomparti l'intera zona, interpretata come uno stomaco.\nScoperta.\nL'unica specie nota di inaria, \"I. karli\", \u00e8 stata descritta nel 1987 da Jim Gehling ed \u00e8 stata scoperta per la prima volta in Australia. In seguito altri esemplari sono stati rinvenuti in Russia."}
{"id": "1962185", "revid": "113878534", "url": "https://it.wikipedia.org/wiki?curid=1962185", "title": "Circondario dell'Alto Sauerland", "text": "Il circondario dell'Alto Sauerland (in tedesco \"Hochsauerlandkreis\") \u00e8 uno dei circondari (\"Kreis\") della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg.\nComprende 6 citt\u00e0 e 20 comuni.\nIl capoluogo \u00e8 Meschede, il centro maggiore Arnsberg.\nSuddivisione amministrativa.\nIl circondario comprende 10 citt\u00e0 e 2 comuni."}
{"id": "1962187", "revid": "256896", "url": "https://it.wikipedia.org/wiki?curid=1962187", "title": "GLRI", "text": ""}
{"id": "1962188", "revid": "31886", "url": "https://it.wikipedia.org/wiki?curid=1962188", "title": "Synotaxidae", "text": "Synotaxidae , 1894 \u00e8 una famiglia di ragni appartenente all'infraordine Araneomorphae.\nCaratteristiche.\nSpecificit\u00e0 di questa famiglia \u00e8 l'opistosoma allungato ben oltre le filiere, macroscopicamente evidente soprattutto nel genere \"Synotaxus\"\nDistribuzione.\nSono diffusi prevalentemente in America meridionale e centrale.\nTassonomia.\nA seguito di un lavoro di Dimitrov et al., del 2017 la maggior parte dei generi che componevano questa famiglia (13 su 14) hanno compo la famiglia a s\u00e9 Physoglenidae, lasciando il solo genere \"Synotaxus\" ancora attribuito per sue specifiche caratteristiche.\nAttualmente, a novembre 2020, si compone di un genere e 11 specie."}
{"id": "1962198", "revid": "120092", "url": "https://it.wikipedia.org/wiki?curid=1962198", "title": "Societ\u00e0 foggiana", "text": "La societ\u00e0 foggiana (nota anche come quarta mafia) \u00e8 un cartello criminale di stampo mafioso operante nella citt\u00e0 di Foggia e in maggior parte della vasta provincia, ma con cospicue infiltrazioni anche in altre regioni italiane; \u00e8 considerata come una delle mafie italiane pi\u00f9 brutali e sanguinarie. In considerazione dell'escalation criminale registrato negli ultimi anni, nella provincia di Foggia, il 15 febbraio 2020, \u00e8 stata istituita un'altra Sezione Operativa della Direzione Investigativa Antimafia (DIA) alle dipendenze del Centro Operativo di Bari.Nel gennaio 2022 \u00e8 stata inoltre sancita la presenza di un presidio autonomo della Direzione Distrettuale Antimafia (DDA)\nStoria.\nLa nascita.\nL'organizzazione criminale nasce all'inizio degli anni 1980 come \"costola\" della \"Nuova Camorra Organizzata\" di Raffaele Cutolo, attraverso accordi formalizzati in un incontro avvenuto presso l'hotel \"Florio\" situato sulla Statale 16 tra Foggia e San Severo cui avrebbe partecipato lo stesso Cutolo. Nel corso degli anni successivi, dopo l'omicidio di Giuseppe Ciliberti, detto \"Pinucc u'biond\" avvenuto nel 1983, il crimine organizzato a Foggia si polarizza attorno a due gruppi dominanti: il primo ai cui vertici vi sono Giuseppe Iannelli, Gerardo Agnelli, detto \"il Professore\" e Giosu\u00e8 Rizzi cui \u00e8 legato anche Rocco Moretti detto \"il Porco\", il secondo, rivale, controllato da Giuseppe Laviano. Secondo le dichiarazioni di collaboratori di giustizia, Iannelli si sarebbe impegnato a versare circa il 40% dei proventi delle attivit\u00e0 criminose perpetrate in Puglia al gruppo cutoliano. Nel giro di pochi anni tuttavia l'organizzazione criminale cittadina si libera dei vincoli con la camorra: nel 1983 l'omicidio di Giuseppe Sciorio, camorrista al soggiorno obbligato a Foggia, considerato il luogotenente di Cutolo in Capitanata e il successivo progressivo declino dello stesso spianano la strada all'autonomia della malavita pugliese.\nUna data determinante nella storia della Societ\u00e0 Foggiana \u00e8 il 1\u00ba maggio 1986: \u00e8 la notte della Strage del Bacardi, che prende il nome del locale in cui vengono uccisi tre pregiudicati del gruppo Laviano (in quei giorni detenuto ai domiciliari) e la compagna di un altro di loro che rimane ferito. I Laviano devono subire una lezione in modo clamoroso e violento, in modo che sia chiaro a tutti chi \u00e8 che comanda sulla citt\u00e0, ovvero il gruppo Rizzi-Agnelli che verr\u00e0 immediatamente sospettato di essere l'esecutore della strage. Nel gennaio 1989 la scomparsa di Giuseppe Laviano, legato alla Camorra, il cui corpo non fu mai trovato, segna un'ulteriore svolta nella guerra di mafia e l'ascesa al vertice della malavita organizzata di Rocco Moretti che, seppure detenuto dal 1989 con una condanna a 30 anni per omicidio, mafia e armi, continua a dirigere le operazioni del clan dal carcere. Anche Giosu\u00e8 Rizzi va incontro ad una lunga detenzione per la strage del Bacardi. Gerardo Agnelli \u00e8 invece ucciso nel giugno '90.\nIn seguito agli arresti operati dalla polizia nel 2004 con l'operazione \"Mantide\", tra i tanti particolari, sono emerse anche rivelazioni macabre secondo cui il cadavere di Pinuccio Laviano fu \"spezzettato\", la testa decapitata e la foto della stessa mostrata agli esponenti principali della Societ\u00e0 durante i summit. Pare inoltre che Vito Lanza portasse con s\u00e9 un osso del cadavere di Laviano a mo' di reliquia, tanto da utilizzarlo come soprammobile mentre pranzava. Il mandante dell'omicidio Laviano sarebbe stato, secondo le rivelazioni di diversi pentiti, lo stesso Rocco Moretti, capo storico della Societ\u00e0 Foggiana e principale boss del clan Moretti-Pellegrino-Lanza. E' da tener presente tuttavia che, dopo la condanna in primo grado, Moretti e Lanza furono entrambi assolti in appello dall'accusa di omicidio.\nLa Societ\u00e0 Foggiana \u00e8 organizzata in \"batterie\" a forte connotazione familiare, caratterizzate di conseguenza da una tipica impenetrabilit\u00e0 che ne rappresenta un punto di forza, cui si aggiunge il forte radicamento nel territorio e l'omert\u00e0 del contesto ambientale. I tre clan storici operanti in citt\u00e0 sono: 1) Moretti-Pellegrino-Lanza, 2) Sinesi-Francavilla, 3) Trisciuoglio-Prencipe-Tolonese. Si assiste tuttavia ad una costante evoluzione dei gruppi criminali, a causa di lunghe detenzioni dei principali referenti e di periodiche scissioni. In seguito alle maxi condanne del boss Roberto Sinesi e di suo figlio Francesco, e alla detenzione dei fratelli Francavilla, alcuni gruppi si sono messi in proprio: su tutti i fratelli Donato e Francesco Delli Carri (nipoti di Roberto Sinesi) e i fratelli Frascolla, in grado di costituire batterie autonome. Negli anni la criminalit\u00e0 foggiana ha continuamente ridefinito i suoi equilibri di potere tra le diverse batterie in modo spregiudicato e violento. Dal 2013 si assiste ad una polarizzazione del potere criminale sulle prime due batterie, impegnate fra loro in una violenta contrapposizione armata per la leadership interna e in una capillare attivit\u00e0 estorsiva.\nPrima guerra di mafia (1986-89).\nLa prima guerra tra i clan della malavita di Foggia si svolge negli anni '80, epoca nella quale non \u00e8 ancora riconosciuta la mafiosit\u00e0 della Societ\u00e0 Foggiana, e vede contrapposti il clan Moretti-Rizzi e il clan Laviano\n31 gennaio 1986: Pinuccio Laviano, 26 anni, agli arresti domiciliari con permesso di andare al lavoro, viene ferito gravemente in un'autodemolizione in via Ascoli. \n28 febbraio 1986: Gaetano Moffa, detto \"\"Il nano\",\" detenuto in semi-libert\u00e0 e considerato appartenente al gruppo di Giosu\u00e8 Rizzi, viene ucciso in piazza sant'Eligio mentre sta facendo ritorno in carcere. .\n11 marzo 1986: altro agguato a Pinuccio Laviano colpito in casa da una fucilata sparata attraverso la porta.\n13 marzo 1986: sequestrato e torturato Savino Tanzi del clan Laviano. I carabinieri lo trovano legato con filo di ferro in un casolare.\n6 giugno 1987: Nicola Laviano, 41 anni, camionista, fratello maggiore di Pinuccio, viene ucciso davanti alla sua abitazione in via Perosi. Per l'omicidio verr\u00e0 condannato a 10 anni il pentito siciliano Vincenzo Paratore, che confessato l'omicidio come un favore reso a Giosu\u00e8 Rizzi che lo nascondeva in stato di latitanza. Il pentito avrebbe chiesto in cambio uno scambio di killer tra Foggia e la Sicilia, accordo che non verr\u00e0 poi mantenuto.\n5 luglio 1987: trovato in un pozzo tra Cerignola e Trinitapoli il cadavere di Antonio Ruotolo, di Orta Nova, scomparso il 7 aprile e ritenuto membro del clan Laviano. Il cadavere \u00e8 in un sacco di juta e presenta un foro alla nuca.\n31 marzo 1988: Tommaso Dello Russo, pregiudicato ritenuto vicino al clan Laviano, viene ucciso in un'autodemolizione di Terlizzi. Per l'omicidio viene condannato a 25 anni Rocco Moretti, \"il Porco\", considerato l'esecutore materiale.\n14 dicembre 1988: in un bar di via Mons. Farina a Foggia viene ucciso Mario Mondelli, intimo amico di Pinuccio Laviano che riesce a sfuggire ed \u00e8 considerato il vero bersaglio del killer. Mondelli era stato avvisato di tenersi alla larga da Laviano, in considerazione dei precedenti attentati, ma aveva risposto \"Se devono ucciderlo, devono passare su di me\". Secondo le rivelazioni del pentito Antonio Catalano, Mondelli era stato ucciso da Rocco Moretti che aveva utilizzato un revolver calibro 357 prestato dallo stesso Catalano ad un'amica. \n11 gennaio 1989: dopo essere scampato a tre agguati, Pinuccio Laviano, 28 anni, esponente di primo piano della criminalit\u00e0 foggiana negli anni '80, decide di lasciare temporaneamente Foggia per allontanarsi dalla situazione di rischio estremo, dirigendosi in treno nel tarantino, forse a Martina Franca. Il 10 gennaio 1989 lo attende sotto casa l'amico Franco Vitagliani, che deve accompagnarlo in auto alla stazione a San Severo, dove Laviano deve prendere un treno, per evitare la stazione di Foggia. Ma a San Severo Laviano non arriver\u00e0 mai. La sua scomparsa rimane a lungo un mistero perch\u00e9 il cadavere non verr\u00e0 mai rinvenuto. L'indagine sulla sua scomparsa rimane a lungo senza colpevoli fino al 2005, quando le rivelazioni di alcuni pentiti portano all'arresto di Rocco Moretti, Vito Lanza, Salvatore Prencipe e Franco Vitagliani. Quest'ultimo, detto \"a Sciuccarell\", \u00e8 \"l'amico\" che doveva accompagnare Laviano in stazione. E' detenuto in carcere in regime di 41 bis e sar\u00e0 per\u00f2 l'unico condannato per questo omicidio, raggiungendo la ragguardevole somma di 5 condanne all'ergastolo per altrettanti omicidi. Contro di lui peser\u00e0 la testimonianza dall\u2019ex moglie Rita D'Onofrio, mentre i tre computati verranno assolti dopo la condanna in primo grado. Secondo l\u2019accusa, per aver salva la vita dal clan rivale Rizzi-Moretti, Vitagliani trad\u00ec l\u2019amico. L'ordine era di consegnarlo vivo a chi voleva torturarlo e ammazzarlo, ma Vitagliani, per risparmiargli le torture, uccise Laviano sparandogli al capo.Il corpo sarebbe stato successivamente consegnato al clan rivale che lo avrebbe spezzettato. La foto del capo mozzato di Laviano sarebbe stata mostrata durante summit mafiosi.\nCon lo sterminio del clan Laviano si conclude la prima guerra di mafia che vede l'affermazione del gruppo che fa capo a Gerardo Agnelli, Giosu\u00e8 Rizzi e Rocco Moretti.\nSeconda guerra di mafia (1990).\nLa seconda guerra di mafia, legata al controllo dei traffici di droga, si svolge a partire dagli anni '90. Con i boss Rizzi e Moretti detenuti per omicidio, le redini della Societ\u00e0 Foggiana sono nelle mani di Gerardo Agnelli e Michele Mansueto. \u00c8 in fase di ascesa un nuovo protagonista della criminalit\u00e0 foggiana, Roberto Sinesi.\n10 giugno 1990: Gerardo Agnelli, \"il Professore\", viene ucciso mentre si trova davanti al suo autosalone in via Onorato, a porta Manfredonia. Un killer che indossa una parrucca e due pistole lo insegue tra la folla e lo crivella di colpi, esplodendogli anche colpi di grazia alla testa e fuggendo su una moto guidata da un complice. Solo dopo 16 anni, a seguito di rivelazioni di pentiti, verranno arrestati Rocco Moretti, gi\u00e0 detenuto, indicato come il mandante al fine di punire le ambizioni di Agnelli di ascendere al vertice della criminalit\u00e0 cittadina e Vincenzo Antonio Pellegrino, \"Capantica\", indicato come killer Condannati in primo grado nel 2007, sono stati entrambi assolti in appello.\nSempre nel giugno del 1990, Michele Mansueto sfugge ad un agguato scagliandosi contro due killer nascosti nel portone della sua abitazione riuscendo a disarmarli. Nella colluttazione rimane ferito da un proiettile all\u2019addome, ma se la cava. Probabilmente l'agguato determina un ridimensionamento del suo ruolo.\n28 novembre 1990: Roberto Bruno, 30 anni, sorvegliato speciale, viene ucciso sotto casa in via Parini. Mentre rientra con l'auto 3 o 4 killer lo uccidono sotto gli occhi del figlio Rodolfo di 11 anni. Diciassette anni dopo suo figlio Raffaele, mentre sconta una condanna per estorsione si pente e parla di numerosi omicidi fra cui quello di suo padre, che sarebbe stato ucciso per vendetta, in quanto nel 1985 aveva ucciso Ciro Delli Carri, padre di Donato e cognato di Roberto Sinesi. Questi ultimi sarebbero proprio i suoi killer. Arrestati nel 2008 vengono condannati a 30 anni in primo grado.\nTerza guerra di mafia (1998-99).\nTra il 1998 e il 1999 a seguito di un conflitto tra varie fazioni si contano 14 omicidi e 2 agguati falliti: una cruenta guerra di mafia, dove a farne le spese sono per la maggiore dei pregiudicati di spicco dei clan rivali fra loro ma anche innocenti che con la mafia non hanno nulla a che fare.\n22 gennaio 1998: Alle 20 viene ammazzato a fucilate Mario Francavilla, 45 anni, titolare di un'impresa di pompe funebri, detto \"u ner\", ritenuto il luogotenente del boss Roberto Sinesi e cassiere della societ\u00e0. Ha due figli, Emiliano e Antonello, che ha sposato la figlia di Sinesi, affiancando il suocero e assumendo le redini del clan. \"Mario\" \"il nero,\" con precedenti condanne per estorsione associazione mafiosa (maxi-processo Panunzio), \u00e8 su una citycar e sta per fare ritorno nella sua abitazione quando 4 killer su un'auto lo affiancano facendo esplodere diversi colpi di fucile. Uno dei sicari scende dall'auto per dargli il colpo di grazia. L'omicidio Francavilla \u00e8 un evento determinante per la scissione all'interno della Societ\u00e0 Foggiana tra i clan Sinesi federatosi con i parenti Francavilla e Trisciuoglio-Prencipe e per l'innesco della guerra scatenatasi degli anni 1998-99. Nel 2005 le rivelazioni del pentito Antonio Catalano avrebbero ricollegato le motivazioni dell'omicidio ad una squilibrata spartizione del bottino proveniente dal pi\u00f9 grande furto mai realizzato a Foggia, nel quale 7 uomini, penetrati attraverso tombini nel caveau della Banca di Roma nel week-end del ferragosto 1997, svaligiarono 570 cassette di sicurezza per un valore di circa 40 miliardi lire tra soldi e preziosi. I rapinatori avrebbero lasciato ai boss foggiani la somma di 600 milioni di lire in contanti, ma Mario Francavilla e il suo clan avrebbero ricevuto infatti solo 100 milioni con una violenta frizione con il gruppo sodale Trisciuoglio-Prencipe.\n15 giugno 1998: Colpito alla testa alle 7.40 in via Gioberti Paolo Vitagliani, 33 anni, detto \"Paolo a siuccarell\", assolto dall'accusa di mafia e droga nel maxi-processo \u00abday before\u00bb e scarcerato tre settimane prima. \u00c8 considerato un killer del clan Sinesi-Francavilla. Secondo rivelazioni di pentiti avvenute diversi anni dopo, Vitagliani, appena uscito di galera, avrebbe preso a schiaffi Vincenzo Pellegrino e Lilino Mansueto dicendo che da quel momento in poi i soldi li avrebbero dovuti dare a lui in base agli ordini di Roberto Sinesi. \u00c8 su uno scooter quando due killer su un ciclomotore l'affiancano e lo colpiscono con una pistola calibro 9. Accusato del suo omicidio \u00e8 Gianfranco Bruno, cognato di Giovanni Bruno che avrebbe guidato lo scooter e che verr\u00e0 ucciso nell'ottobre 2003 da Franco Vitagliani, fratello di Paolo. Secondo il pentito Catalano, Paolo Vitagliani \u00e8 stato assieme a Vincenzo Antonio Pellegrino, su ordine di Rocco Moretti detenuto, uno dei due killer di Gerardo Agnelli ucciso il 19 giugno 1990.\n3 ottobre 1998: Ammazzato alle 8 di sera in viale Colombo Antonio Parisi, 51 anni, detto \u00abil milanese\u00bb per i suoi trascorsi nella mala milanese e i suoi legami con il boss Francis Turatello e il clan Vallanzasca. Ha avuto contatti anche con Cosa Nostra, come dimostra una condanna inflittagli dal Tribunale di Palermo. Parisi sta salendo sull'auto dove l'attendono moglie e figli quando un killer solitario s'avvicina e lo ammazza con tre colpi alla testa sparati da una calibro 38. Antonio \u00e8 fratello del delegato episcopale di Foggia, don Fausto Parisi. Condannato per estorsione ed assolto per mafia nel maxi-processo, potrebbe essere stato ucciso per non aver voluto aiutare economicamente la \u00abSociet\u00e0\u00bb: due indagati a piede libero, pochi elementi.\n5 dicembre 1998: Ucciso alle 9 di sera in via Borrelli Marco Bruno, 40 anni, mentre scende dall'auto con moglie e figli. Un killer solitario s'avvicina e spara con una pistola calibro 7.65: la vittima, titolare di un autolavaggio, non era affatto collegata all'ambiente malavitoso, pur se questo delitto viene inserito da polizia e carabinieri nell'elenco dei morti della guerra di mala. I familiari della vittima pensano che si sia trattato di un errore di persona.\n3 febbraio 1999: Assassinato alle 8 di sera nel portone di casa in viale Fortore, in uno stabile occupato, Savino Agnelli, 43 anni, detto \u00abNinuccio \u00f9 ner\u00bb: un killer nascosto nell'atrio spara con una \u00ab7.65\u00bb. Era stato condannato a 6 anni per mafia in \u00abPanunzio\u00bb e poi assolto in appello. Era sorvegliato speciale, ritenuto un fedelissimo del capo clan Vincenzo Antonio Pellegrino, \"Capantica\".\n10 marzo 1999: Ferito alle 8 di sera in un agguato nei pressi di casa in via Salvemini Franco D'Angelo, 44 anni, scarcerato un mese prima dopo la condanna in \u00abday before\u00bb: si pensa ad un regolamento di conti nel mondo dello spaccio, ma nessun elemento concreto.\n10 maggio 1999: Uccisi alle 3 di pomeriggio in via Manzoni Marcello Catalano e Francesco Viscillo, entrambi di 29 anni, condannati rispettivamente a 17 e 13 anni in primo grado nel processo \u00abday before\u00bb: sono su uno scooter quando due killer su una moto li affiancano e fanno fuoco con una pistola calibro 38. Erano ritenuti vicini al clan Piscopia e una delle chiavi di lettura potrebbe essere il loro tentativo d'imporre decisioni ad altri mafiosi sui traffici di droga.\n21 settembre 1999: Agguato alle 7 di sera in via Fania, davanti al bar Elia dove si sono ritrovati i mafiosi Federico Trisciuoglio, Salvatore Prencipe e Leonardo Piserchia, tutti coinvolti e condannati in primo e secondo grado nel maxiprocesso Panunzio. Arrivano due killer su una moto ed uno spara 40 colpi con un mitra kalashnikov, ferendo di striscio Prencipe e Trisciuoglio ed ammazzando per sbaglio un passante che festeggiava il suo onomastico al bar, Matteo Di Candia di 62 anni; ferito anche un altro passante. \u00c8 il tentativo del clan rivale di spazzare i vertici della \u00abbatteria\u00bb vincente in quel momento.\n5 ottobre 1999: Ferito alle 8 di sera, davanti al suo circolo al Cep, Claudio D'Angelo coinvolto nel maxi-processo \u00abday before\u00bb e fratello di Franco pure sfuggito ad un agguato nel marzo precedente. I killer sparano con una calibro 9 da un'auto in corso, ferendo gravemente il foggiano.\n10 ottobre 1999: Trovato alle 4 di pomeriggio, in un casolare a \u00abQuadrone delle vigne\u00bb sulla strada statale 16, il cadavere di Domenico Russo, 27 anni, scomparso la sera prima. \u00c8 stato ucciso con 7 colpi di pistola calibro 9. Le indagini portano all'arresto di un tossicomane accusato d'omicidio perch\u00e9 avrebbe attirato in trappola la vittima con la scusa di comprare qualche dose di eroina: \u00e8 stato assolto nel processo in corte d'assise.\n24 ottobre 1999: Ammazzato alle 9 di sera in via Capozzi, nei pressi della sua sala giochi, Leonardo Piserchia, 48 anni, detto \u00abpastina\u00bb e/o \u00abcopertone\u00bb, nome storico della malavita foggiana. Era scampato alla strage al circolo Bacardi il primo maggio dell'86; era sfuggito all'agguato di via Fania il 21 settembre '99, era stato condannato nel maxi-processo Panunzio. Un killer l'avvicina mentre \u00e8 in compagnia di familiari e spara con una pistola calibro 38. Due ipotesi: l'ha ucciso chi non era riuscito ad eliminarlo nell'agguato di via Fania; \u00e8 stato ammazzato poich\u00e9 in via Fania era stato lui ad attirare Prencipe e Trisciuoglio reali obiettivi dei killer. Ipotesi, nessuna certezza.\n28 ottobre 1999: Assassinato alle 9 di sera sulla circonvallazione Fabio Antonio Catalano, 27 anni, cugino di Marcello Catalano ucciso nel maggio precedente. \u00c8 su una \u00abFiat Uno\u00bb quando i killer lo affiancano a bordo di un'auto e fanno fuoco con una calibro 38. Indagati tre foggiani appartenenti al clan Piscopia. La vittima lavorava presso un autosalone finito nel mirino della mala, dove si erano recati pochi giorni prima del delitto tre giovani poi sottoposti allo \u00abstub\u00bb dopo l'omicidio e rilasciati.\n21 dicembre 1999: Assassinati alle 23 a Parco San Felice Alfonso Palumbo e Nicola La Bella detto il torinese, di 32 e 34 anni. Sono in auto insieme a Felice Di Rese (ferito di striscio) e Stefano Mucciarone (illeso) quando una \u00abPanda\u00bb li affianca e i killer aprono il fuoco con pistole calibro 7.65. Le vittime e i loro amici erano ritenuti vicini al clan Trisciuoglio-Prencipe. \u00c8 l'unico omicidio che compare nella richiesta di rinvio a giudizio per \u00abdouble edge\u00bb: imputato a piede libero un foggiano di 35 anni, Alessandro Carella, detto \"la Uasta\", del clan Pellegrino, in concorso con altre 2 persone entrambe morte, una delle quali \u00e8 Giovanni Bruno, ucciso il 10 luglio 2002 al quartiere CEP, mentre \u00e8 seduto ad una panchina, l'altro sospettato \u00e8 invece deceduto in un incidente stradale. Trent'anni \u00e8 la richiesta del pubblico ministero, ma Alessandro Carella sar\u00e0 assolto.\n27 dicembre 1999: Assassinato alle 7.30 di sera in via Manzoni Flavio Ciro Lo Mele, 33 anni, dipendente dell'impresa di pompe funebri di Mario Francavilla, ucciso nel gennaio '98: sta salendo sull'auto quando un killer s'avvicina e fa fuoco con una pistola calibro 38. Era indagato a piede libero per l'omicidio di Fabio Antonio Catalano: la sua morte viene ritenuta la risposta al duplice omicidio Palumbo-La Bella.\nQuarta guerra di mafia (2002-03).\nStando alla ricostruzione della polizia e della Direzione Investigativa Antimafia, furono le rivalit\u00e0 tra il gruppo di Roberto Sinesi e quello di Trisciuoglio-Prencipe a portare alla quarta guerra di mafia che caus\u00f2 omicidi e agguati falliti tra il luglio 2002 e l'ottobre 2003. Nell'estate 2002 il gruppo Sinesi-Francavilla, approfittando della detenzione dei due boss rivali arrestati nel corso dell'operazione Double Edge, cerc\u00f2 di eliminare i personaggi vicini al clan rivale. Per raggiungere l'obiettivo il clan si serv\u00ec del killer Franco Vitagliani, ricnosciuto colpevole di 4 omicidi.\nLa guerra si concluse con un'alleanza tra i due gruppi consolidata al fine di gestire insieme il ricco business dei funerali. Da questo accordo venne esclusa la batteria Moretti-Pellegrino, guidata dalle carceri da Rocco Moretti e dall'esterno dal suo fedelissimo Vincenzo Antonio Pellegrino, \"Capantica.\"\n30 marzo 2003: ferito gravemente Franco Vitagliani, killer del clan Sinesi-Francavilla. Vitagliani \u00e8 stato condannato per l'omicidio di Pinuccio Laviano ed \u00e8 tuttora detenuto al 41 bis con 5 condanne all'ergastolo.\n1 aprile 2003: alle 19 agguato ai cugini Rodolfo (ucciso nel 2018) e Gianfranco Bruno in piazza sant'Eligio. Accusato Franco Russo, nipote di Sinesi e cugino dei Francavilla.\n3 aprile 2003: tentato omicidio di Donato Angelo Pinto, ritenuto vicino al clan Trisciuoglio. Accusato Franco Russo. L'agguato viene sventato dai carabinieri, che, a seguito di intercettazioni, prelevano Pinto dal posto di lavoro.\n19 aprile 2003: omicidio di Michele Quinto, legato al clan Francavilla\n19 aprile 2003: in serata Francesco De Luca, becchino di 42 anni, viene ucciso all'interno dell'impresa di pompe funebri di via San Severo dove lavora. Il suo collega Luigi Perdon\u00f2 viene ferito. Entrambi risultano legati al clan Trisciuoglio. L'omicidio \u00e8 ritenuto dagli inquirenti la risposta del clan Sinesi-Francavilla a quello di Michele Quinto, avvenuto la mattina dello stesso giorno.\n10 maggio 2003: Angelo Gallucci, 42 anni, ritenuto vicino al clan Trisciuoglio, viene ferito gravemente davanti casa, in via suor Crostarosa. Accusato Franco Russo.\n13 ottobre 2003: omicidio di Silvano Bruno, affiliato al clan Sinesi-Francavilla.\nQuinta guerra di mafia (2007).\nL'avvio della quarta guerra di mafia porta la data del 5 maggio 2007. La conclusione \u00e8 nel settembre dello stesso anno.\n5 maggio 2007: tentato omicidio di Vincenzo Antonio Pellegrino, \"\"Capantica\". Nei pressi di un centro scommesse in via San Severo, un uomo a volto coperto cerca di sparare contro \"Capantica\". L'arma si inceppa e ne nasce una colluttazione. Pellegrino viene colpito pi\u00f9 volte alla testa col calcio della pistola, finch\u00e9 arriva la polizia mentre il killer e un complice fuggono. Pellegrino nega di essere stato vittima di un agguato: riferisce che la ferita riportata al capo \u00e8 la conseguenza di una caduta dalle scale e viene arrestato per favoreggiamento. Questo tentativo di omicidio segna una profonda spaccatura tra i clan e l'inizio di una nuova guerra di mafia seguita, a distanza di 40 giorni, dall'omicidio di Franco Spiritoso, e dall'agguato (fallito) a Pasquale Moretti, figlio del \"Porco\".\n18 giugno 2007: omicidio di Franco Spiritoso, \"Capone\". Ufficialmente tassista in stazione, ma considerato il cassiere della Societ\u00e0 Foggiana, viene ucciso in un bar affollatissimo in piazza Volontari per la pace (in gergo, piazza Libanese). Due uomini con il volto coperto da caschi integrali, giunti a bordo di uno scooter, lo colpiscono con diversi colpi di revolver calibro 38, raggiungendolo al petto e al volto. L'uomo, in compagnia della moglie e di alcuni amici, muore durante il trasporto in ospedale. Franco Spiritoso era un sorvegliato speciale, considerato il paciere tra i clan rivali. L'omicidio viene considerato una risposta al tentato omicidio di Vincenzo Pellegrino, boss della batteria Moretti-Pellegrino-Lanza, avvenuto il mese prima.\n16 luglio 2007: tentato omicidio di Pasquale Moretti, \"U' Purchett\"\". Al rione Candelaro il figlio del capo clan Rocco ed erede designato alla guida del clan viene gambizzato da due centauri mentre si trova in auto.\n12 agosto 2007: tentato omicidio di Alessandro Aprile (reale obiettivo) e Nicola Cannone in viale Ofanto. L'agguato \u00e8 ritenuto la risposta al tentato omicidio di Pasquale Moretti. Accusati Gianfranco Bruno e Daniele Vittozzi.\n24 giugno 2011: omicidio di Michele Mansueto, \"Lilino\". Mansueto, 57 anni, condannato in via definitiva a 7 anni per mafia ed estorsione nel maxi-processo Panunzio, \u00e8 un nome storico della Societ\u00e0 Foggiana. Alla fine degli anni '80, insieme a Gerardo Agnelli (ucciso nel giugno \u201890) reggeva le fila della criminalit\u00e0 organizzata foggiana per conto dei boss Giosu\u00e8 Rizzi e Rocco Moretti che in quel periodo erano detenuti. Gi\u00e0 nel giugno del 1990 era sfuggito ad un agguato cui era seguito un ridimensionamento del suo potere. L'ultimo suo arresto risale al 28 giugno 2004 nel blitz dell'operazione Poseidon. Da tempo quindi non \u00e8 pi\u00f9 sorvegliato speciale e per questo gli \u00e8 stata restituita la patente. Questa volta per\u00f2 non ha scampo. \u00c8 alla guida di un fuoristrada in via XXV Aprile, angolo via Castiglione, quando viene affiancato da una moto e colpito a morte. L'omicidio \u00e8 tuttora senza colpevoli.\n15 novembre 2018: omicidio di Rodolfo Bruno\nRodolfo Bruno, 39 anni, \u00e8 un elemento di vertice del clan Moretti, ritenuto uno dei cassieri della Societ\u00e0. La sua \u00e8 una famiglia storicamente legata alla malavita del capoluogo: suo padre Roberto fu ucciso in un agguato di mafia nel novembre 1990, suo fratello maggiore Giovanni, nato nel 1977 \u00e8 stato ammazzato nel luglio 2002. \u00c8 in attesa di giudizio per triplice omicidio ed estorsione da 80.000\u20ac ai danni del titolare di un autoparco. Alle 15.30 viene crivellato da colpi di colpi di fucile e pistola poco dopo essere entrato in un bar annesso all'aria adiacente al distributore Eni, sulla circonvallazione.\nGli agguati ai boss.\nL'omicidio di Giosu\u00e8 Rizzi (2012).\nIl 10 gennaio 2012 viene ucciso Giosu\u00e8 Rizzi; il boss era stato scarcerato il 16 novembre 2010 dopo una lunga detenzione per una condanna a trent'anni di reclusione. Al momento dell'omicidio, Rizzi \u00e8 forse considerato un personaggio ingombrante per la sua storia, ma la lunghissima detenzione lo ha di fatto estromesso dal controllo della malavita in citt\u00e0. Ignoti i nomi dei mandanti e degli esecutori materiali. Secondo le rivelazioni di Domenico Milella, boss barese collaboratore di giustizia, Rizzi sarebbe stato ucciso su ordine di Rocco Moretti (detenuto) il quale non avrebbe gradito l\u2019avvicinamento di Rizzi ai rivali del clan Sinesi-Francavilla.\nL'agguato fallito a Vito Bruno Lanza (2015).\nIl 17 ottobre 2015 Vito Bruno Lanza, detto \"U lepre\", storico esponente della batteria Moretti-Pellegrino-Lanza, sta percorrendo la strada per Troia, quando viene affiancato da una Volkswagen Golf dalla quale due persone aprono il fuoco con pistole calibro 7.65 e 38 colpendolo al torace. Lanza perde il controllo del mezzo e finisce fuoristrada. Si finge morto e i due killer fuggono via. Lanza \u00e8 soccorso da una ambulanza del 118 allertata da un automobilista. Se la caver\u00e0 con alcuni giorni di ospedale dopo un delicato intervento chirurgico. Ventiquattro ore dopo sono fermati il 39enne Luigi Biscotti, nipote di Roberto Sinesi, boss del clan opposto, e il 29enne Ciro Spinelli, ritenuti gli autori materiali del tentato omicidio. Entrambi verranno ritenuti colpevoli dai giudici della prima sezione penale della Corte di Cassazione: nel 2019 condanna confermata a otto anni per Biscotti e cinque anni e 9 mesi per Spinelli.\nL'agguato fallito a Roberto Sinesi (2016).\nIl 6 settembre 2016, Roberto Sinesi, boss dell'omonima batteria Sinesi-Francavilla mentre viaggia a bordo di un'auto in compagnia della figlia Elisabetta, moglie del boss Antonello Francavilla, e del nipotino di 4 anni, a poche centinaia di metri dalla propria abitazione, viene affiancato da una vettura dalla quale 4 soggetti esplodono numerosi colpi di pistola e di kalashnikov, ferendo ad una spalla e al torace Sinesi e di striscio ad una spalla il nipotino. Sinesi per\u00f2 \u00e8 armato e risponde agli assalitori, sparando almeno sei colpi contro di loro. Sebbene l'arma venga occultata cos\u00ec come i vestiti che recano tracce di bruciature, una consulenza balistica mostra come la vittima abbia risposto al fuoco con una pistola calibro 9x19. Per questo motivo Sinesi viene arrestato due anni dopo in esecuzione di una ordinanza di custodia cautelare emessa dal GIP su richiesta della DDA per detenzione e porto illegale di arma con l'aggravante di aver commesso i reati mentre si trovava nello stato di sorvegliato speciale. Secondo le dichiarazioni di un pentito, l'agguato \u00e8 stato eseguito da 4 killer, uno dei quali \u00e8 Giuseppe Albanese, detto \"Prnion\", ritenuto contiguo ai Moretti-Pellegrino-Lanza.\nIl tentativo di omicidio di Sinesi scatena la vendetta del clan il 29 ottobre. Nel bar H24 di via san Severo, entrano due killer che sparano all'indirizzo di tre persone tra cui proprio Giuseppe Albanese, che per\u00f2 scappa e riesce a chiudersi in bagno. Viene ucciso Roberto Tizzano e ferito Roberto Bruno, nipote di Vito Bruno Lanza. Questa volta uno dei killer ha un nome: Patrizio Villani, \"sanguinario\" criminale garganico assoldato appositamente dal clan Sinesi-Francavilla per vendicare l'agguato al boss. Villani verr\u00e0 condannato in secondo grado a 30 anni di reclusione. I mandanti sono il figlio del boss, Francesco Sinesi e il cugino Cosimo Damiano Sinesi che ha indicato ai sicari gli obiettivi da eliminare. Per entrambi la condanna in secondo grado \u00e8 di 20 anni di reclusione.\nOperazioni di polizia e Procedimenti giudiziari.\nL'operazione \"Panunzio\" (dicembre 1991).\nL'operazione prende il nome da Giovanni Panunzio, l'imprenditore nato a Foggia il 4 febbraio 1941, ucciso nel 1992 dai malavitosi del racket delle estorsioni per essersi rifiutato di pagare il pizzo. Panunzio, imprenditore edile di rilievo del capoluogo foggiano, con pi\u00f9 di 70 persone alle dipendenze, riceve nel dicembre 1989 una richiesta estorsiva da parte di emissari della \u201cSociet\u00e0 Foggiana\u201d, per due miliardi di lire. Giovanni non cede. Iniziano a susseguirsi avvertimenti, minacce sia personali che rivolte alla sua famiglia. Un giorno due persone, dopo essersi avvicinate, gli puntano addosso una pistola. Giovanni inizia ad aver paura, si confida con le Forze dell\u2019Ordine e gli viene assegnato un trattamento di vigilanza: deve avvisare la Questura di ogni suo spostamento. L'imprenditore sa che rischia la vita, ma sceglie ugualmente di schierarsi dalla parte giusta, di rompere il muro dell'omert\u00e0 e di puntare il dito contro la mafia foggiana. Affida paure, sospetti e certezze ad un memoriale che consegner\u00e0 ai Carabinieri per denunciare i suoi estorsori. Quel memoriale, nel dicembre del 1991, \u00e8 determinante per far scattare un blitz in citt\u00e0 da cui scaturiscono 14 arresti per esponenti di spicco della mafia locale, tra i quali Giuseppe Spiritoso, Leonardo Piserchia, Antonio Bernardo, Pompeo Raffaele Carella, Mario Carella, Leonardo Corvino, Francesco Selicato, Aniello Palmieri, Salvatore e Pasquale Campaniello. La risposta della mafia non si far\u00e0 attendere. Il 6 novembre del 1992 Giovanni esce dalla sala consiliare dove \u00e8 in corso una seduta sul piano regolatore della citt\u00e0, sale sulla sua Y10 e si dirige verso casa. \u00c8 il giorno del suo anniversario di matrimonio. Mentre percorre via Napoli, a poca distanza dal Comune, Giovanni, colpito da proiettili alle spalle, al collo e al polso, si accascia sul volante: a nulla servir\u00e0 la corsa contro il tempo per raggiungere il vicino ospedale. Giovanni Panunzio viene punito per non aver pagato il pizzo e per aver osato parlare. C'\u00e8 per\u00f2 un passante, Mario Nero, che \u00e8 in giro con il suo cagnolino, un chihuahua. Mario si trova faccia a faccia con il killer che inciampa nel guinzaglio del cane, perde la pistola, lo guarda dritto negli occhi e fugge via. Il giorno seguente Mario vede in tv l\u2019appello del figlio della vittima. Ricostruisce la vicenda e con grande coraggio si reca in questura a denunciare l\u2019accaduto. Ma anche la sua vita verr\u00e0 travolta: dovr\u00e0 vivere sotto protezione, cambiare 13 localit\u00e0 e residenze, i figli della prima moglie non gli rivolgeranno pi\u00f9 la parola, la famiglia originaria lo allontaner\u00e0 in quanto infame. La sua storia ispirer\u00e0 il tv movie \"Il testimone\", diretto da Michele Soavi con la partecipazione di Raoul Bova. Grazie alla testimonianza di Mario Nero, viene spiccata una ordinanza di custodia cautelare nei confronti di Donato Delli Carri, 30 anni, nipote di Roberto Sinesi, affiliato alla batteria Delli Carri, costola del clan Sinesi-Francavilla, successivamente condannato in primo grado all'ergastolo e in via definitiva a 26 anni di reclusione. Il procedimento sulla morte di Panunzio certificher\u00e0 l\u2019esistenza dell'associazione di stampo mafioso \u201cSociet\u00e0 Foggiana\u201d con a capo Giosu\u00e8 Rizzi e Rocco Moretti. Il nome del cartello criminale era stato svelato dal pentito di Trani, Salvatore Annacondia soprannominato \u201c\"Manomozza\"\u201d nel corso del processo di primo grado celebrato tra il 1993 e il 1994. Trenatasei persone verranno condannate in via definitiva per associazione di stampo mafioso, droga e omicidi. A seguito della vicenda giudiziaria, sia Palazzo Chigi sia il Viminale si costituirono parte civile ottenendo il diritto al risarcimento in sede civile che fu stabilito in 6 milioni di euro per la \u00abferita\u00bb causata alla citt\u00e0 e per le spese in uomini, mezzi e ogni risorsa per contrastare il dilagare del fenomeno criminoso.\n'operazione \"Day Before\" (giugno 1995).\n\u00c8 la maggiore operazione condotta fino ad allora dalla Squadra Mobile in citt\u00e0 con 88 ordinanze di custodia cautelare spiccate dai PM Gianrico Carofiglio e Alfredo Viola nei confronti di altrettanti presunti appartenenti alla Societ\u00e0 Foggiana, alcuni dei quali gi\u00e0 detenuti. Il volto della nuova mafia, scrive la Gazzetta del Mezzogiorno, \u00e8 quello di due donne, Giovanna Sinesi, sorella di Roberto e madre di Franco e Donato Delli Carri e Anna Dei, moglie di Sinesi, alle quali vengono notificate ordinanze di custodia cautelare. Le rivelazioni dei pentiti e le microspie permettono inoltre di evidenziare il ruolo ripreso nella gestione del crimine da Vincenzo Parisi, recordman delle evasioni, che per\u00f2 riesce ad evitare l'arresto. Il maxi-processo di appello, conclusosi nel luglio 2000, si conclude, dopo 9 giorni di camera di consiglio, con 53 condanne per complessivi 574 anni per i reati di mafia, droga, sette omicidi avvenuti nella zona di San Severo, 4 tra tentati omicidi e ferimenti, estorsioni, detenzione di armi ed esplosivo. Il boss Roberto Sinesi patteggia una pena di 15 anni per mafia e droga, da considerare in continuazione con i 6 anni inflitti per mafia nel maxi-processo Panunzio; Donato Delli Carri, nipote di Sinesi e killer di Panunzio riceve 8 anni per mafia; Giosu\u00e8 Rizzi 4 anni e 6 mesi per mafia e armi; Rocco Moretti 4 anni e 6 mesi per armi; Michele Mansueto 4 anni e 6 mesi per armi; Giuseppe La Piccirella, di San Severo, 27 anni per mafia, droga, omicidio e ferimenti; Vito Lanza 11 anni e 6 mesi per mafia, droga, armi, Anna Dei 2 anni per mafia, Giovanna Sinesi 2 anni per mafia.\nL'operazione \"Double Edge\" (giugno 2002).\nL'esito del processo di primo grado nei confronti di 41 persone arrestate il 24 giugno del 2002 nell'ambito dell'operazione Double Edge \u00e8 stato di 9 condanne, 4 patteggiamenti, 27 assoluzioni. Tra gli imputati condannati figurano, Federico Trisciuoglio (condannato a 4 anni di reclusione), Salvatore Prencipe (3 anni), Vincenzo Antonio Pellegrino, (3 anni), Antonio Bernardo (3 anni), Franco Spiritoso (3 anni), Michele Mansueto, (3 anni). Tra gli assolti Roberto Sinesi, Mario Piscopia, Antonello Francavilla e il fratello Emiliano.\nLe accuse per i 41 foggiani, arrestati dagli agenti della Mobile nel giugno 2002 includono associazione mafiosa, droga, estorsioni, prostituzione, armi, usura, furto e ricettazione. Il giudice condanner\u00e0 gli imputati per il solo reato di mafia, non riconoscendo gli altri capi di imputazione. Il Pubblico Ministero della DDA di Bari Gianrico Carofiglio aveva chiesto 7 assoluzioni, e 29 condanne, cinque imputati avevano chiesto di patteggiare. Il Comune di Foggia, in questo processo si era costituito parte civile chiedendo un risarcimento danni di 1 milione di euro, ma il giudice stabilir\u00e0 un risarcimento danni pari a 250\u00a0000 euro.\nL'operazione\"Poseidon\" (giugno 2004).\nLe inchieste giudiziarie denominate \"Double Edge\", \"Araba Fenice\", \"Discovery\" e \"Poseidon\" hanno rivelato i rapporti dei clan foggiani con altri gruppi criminali della provincia e i motivi che avevano generato la guerra di mafia avviatasi nel periodo 1998-1999 e nuovamente nel periodo 2002-2003. Il blitz \"Poseidon\" \u00e8 messo a segno dagli agenti della Squadra Mobile, al 28 giugno 2004. Sono 25 le persone arrestate per lo pi\u00f9 appartenenti al clan Trisciuoglio-Prencipe, accusate a vario titolo di associazione mafiosa, traffico e spaccio di droga, estorsione, abuso d'ufficio, falso ideologico, favoreggiamento personale e omessa denuncia. Al processo complessivamente il gup del Tribunale di Bari dott.ssa De Palo emise 23 condanne e 6 assoluzioni rispetto alle 27 condanne e 2 assoluzioni chieste dal PM. Imputati nel processo anche due poliziotti, il primo dirigente Agostino De Paolis e l'ispettore capo Pasquale Loizzo, entrambi assolti perch\u00e9 \"il fatto non sussiste\". Il ricorso successivo alla Corte d'Appello di Bari, definito il 3 luglio 2008, confermer\u00e0 la maggior parte delle sentenze, tra cui quella a Federico Trisciuoglio (13 anni e 10 mesi), Salvatore Prencipe (13 anni e 6 mesi), Pasquale Moretti (5 anni e 4 mesi). La Corte di Cassazione, il 30 settembre 2009, ha rigettato il ricorso contro la sentenza di condanna emessa dalla Corte d'Appello con esecuzione delle ordinanze di custodia cautelare in carcere per gli indagati che non erano gi\u00e0 detenuti per altri reati.\nL'operazione \"DecimAzione\" (novembre 2018).\nNel corso della notte del 30 novembre 2018 la polizia con l\u2019operazione \u201cDecima Azione\u201d esegue un'ordinanza di custodia cautelare nei confronti di 30 persone, indagate, a vario titolo per associazione di stampo mafioso, estorsione, detenzione e porto abusivo di armi da fuoco e tentato omicidio.\nL\u2019indagine, coordinata dalla Direzione Distrettuale Antimafia di Bari, prende questo nome in quanto rappresenta la decima (in ordine di tempo) delle pi\u00f9 importanti operazioni antimafia effettuate nella citt\u00e0 di Foggia. Viene documentata la contrapposizione tra le due \u201cbatterie\u201d mafiose egemoni sul territorio (da una parte quella dei Sinesi-Francavilla e dall\u2019altra quella dei Moretti-Pellegrino-Lanza) che sono comunque inquadrabili in un unico contesto all\u2019interno della Societ\u00e0 Foggiana. I due gruppi criminali storicamente in contrapposizione infatti sul fronte del racket chiudevano affari in sinergia e si spartivano i ricavi grazie ad una \u201ccassa comune\u201d. Per i pubblici ministeri della DDA commercianti e imprenditori foggiani taglieggiati sono dei \u201ccoraggiosi al contrario\u201d che accettano una vita di soprusi, quasi \u201cdisumana\u201d. Ascoltati dai magistrati, nonostante il carattere incontrovertibile delle estorsioni di cui erano vittime, negavano di aver mai pagato il pizzo e addirittura alcuni di loro, dopo essere state ascoltate dagli inquirenti, comunicavano immediatamente la circostanza agli estorsori tranquillizzandoli di non aver detto nulla.\nIl 26 novembre 2020 verranno condannati i maggiori boss della Societ\u00e0 Foggiana e i loro collaboratori: 11 anni e 4 mesi al boss Rocco Moretti detto \u201cil porco\u201d, 14 anni a Roberto Sinesi alias \u201clo zio\u201d, 10 al figlio Francesco, 10 a Cosimo Damiano Sinesi, 14 a Vito Bruno Lanza detto \u201cU\u2019 Lepr\u201d, 10 al figlio Leonardo e all\u2019altro figlio Savino.\nL'operazione \"Decimabis\".\nL'operazione prende questo nome in quanto segue idealmente il percorso effettuato dall'operazione antimafia \"DecimAzione\" portata a termine due anni prima. Nel novembre 2020 sono arrestati 40 soggetti indagati a vario titolo per reati vari, dall'estorsione all'usura, in alcuni casi gravati dal metodo mafioso ed infine per il duplice tentato omicidio dei due figli del boss Federico Trisciuoglio nel corso della di mafia del 2015. 39 dei soggetti sono gi\u00e0 detenuti al momento dell'arresto. Il 16 settembre 2021 si \u00e8 tenuta nell'aula bumker di Bitonto, la prima udienza del processo scaturito da tale operazione che ha visto il rinvio a giudizio per 44 soggetti appartenenti alle tre cosche principali della Societ\u00e0 Foggiana, tra cui due latitanti, Savino Ariostini e Leonardo Gesualdo.\nAttivit\u00e0 ed influenza.\nQuesto sodalizio criminale trova energia nella continua pressione psicologica e morale esercitata nei confronti di commercianti e individui, emulando una sorta di atto di terrorismo psicologico che genera una continua egemonia sul territorio, controllato di quartiere in quartiere.\nIl cartello criminale ha nel tempo aggregato tutte le espressioni emergenti del territorio riuscendo ad infiltrarsi nelle aree costiere limitrofe in cui ha progressivamente imposto i propri interessi illeciti nel terziario, in particolare assumendo il controllo del settore delle onoranze funebri. Relativamente alle estorsioni in danno delle agenzie funebri non infiltrate da mafiosi, appare evidente come la Societ\u00e0 Foggiana abbia inquinato non solo i settori economico/produttivi della citt\u00e0 di Foggia, ma anche quelli sociali ed amministrativi, potendo contare su notizie riservate\u00a0\u2013 evidentemente trasmesse da dipendenti comunali\u00a0\u2013 relative al numero giornaliero dei morti. Le altre attivit\u00e0 privilegiate del cartello criminale risultano lo spaccio di sostanze stupefacenti, le estorsioni ed il gioco d'azzardo (apparecchiature di video-poker) nonch\u00e9 l'alterazione del privato mercato assicurativo. Risulta controllato dal sodalizio criminale anche il settore delle aste giudiziarie, al fine di influenzare il normale svolgimento delle offerte ed alterare il principio della libera concorrenza tra i singoli partecipanti, cos\u00ec da ottenere il condizionamento delle gare e l\u2019aggiudicazione dei beni posti all\u2019 asta in favore di soggetti designati dall'organizzazione.\nNel 2013 il giornalista Roberto Saviano in proposito ha dichiarato: \"\u00c8 la mafia pi\u00f9 ignorata dai media, potentissima ed efferata\", e in una intervista del 2016, il questore della Polizia di Stato di Foggia Piernicola Silvis. ha dichiarato che l'80% dei commercianti paga il \"pizzo\".\nStruttura e articolazione territoriale.\nLa Societ\u00e0 foggiana viene suddivisa in quattro sottogruppi che possono essere distinti per aree di influenza e struttura: \nA valle dell'operazione contro i Moretti-Pellegrino-Lanza e i Sinesi-Francavilla del 1\u00ba dicembre 2018 il procuratore nazionale Federico Cafiero De Raho descrive la societ\u00e0 foggiana di oggi con una struttura di tipo 'ndranghetista: con vincoli di sangue, rituali di affiliazioni e gradi come il picciotto, il picciotto d'onore e lo sgarrista.\nAppalti e collusioni tra politica e mafia.\nIn tema di appalti pubblici, vasto eco ha avuto l'inchiesta incentratasi sui collegamenti tra taluni esponenti della imprenditoria foggiana e soggetti della locale criminalit\u00e0 organizzata, sfociata nell'operazione convenzionalmente denominata \"\u201cVela\u201d\", che ha portato all'arresto di dieci persone, tra le quali due vice presidenti dell'Assindustria di Capitanata, alcuni imprenditori locali e 4 soggetti collegati alla criminalit\u00e0 organizzata, nonch\u00e9 all'emissione di avvisi di garanzia a carico di politici locali e regionali. Nell'ambito della stessa operazione, la magistratura ha disposto il sequestro di svariate attivit\u00e0 commerciali, terreni ed appartamenti. Tuttavia, dopo breve tempo, il Tribunale del Riesame di Bari, in accoglimento delle istanze presentate dai difensori, ha disposto la scarcerazione degli indagati, annullando il provvedimento restrittivo per carenza di gravi indizi.\nNel 2017, la societ\u00e0 Segnaletica Meridionale, che gi\u00e0 da diversi anni aveva l'appalto per la manutenzione ordinaria e straordinaria dei semafori e per quella relativa sia alle \u201cstrisce\u201d orizzontali sia ai segnali stradali, si aggiudicava il nuovo appalto della durata di 5 anni per un importo base di 2,5 milioni, con una offerta al ribasso di 1,8 milioni di euro. La Prefettura di Foggia emetteva tuttavia un provvedimento di interdittiva antimafia nei confronti della societ\u00e0 in quanto l'amministratrice della societ\u00e0, Veronica Colecchia, figlia del fondatore Giuliano, risultava essere la convivente di Pasquale Moretti, erede designato dal padre Rocco ad ad ereditare la gestione del sodalizio mafioso. Tra i dipendenti della societ\u00e0 negli anni 2015 e 2016, inoltre, risulta esserci Francesco Tizzano, cognato di Veronica, in quanto sposato con la sorella Deborah. Tizzano, esponente di spicco del clan Moretti-Lanza-Pellegrino, \u00e8 un noto pregiudicato foggiano pi\u00f9 volte colpito da arresti per gravi reati anche di tipo mafioso.\nNel 2021 venivano alla luce le intercettazioni ambientali a carico della consigliera comunale di maggioranza Liliana Iadarola (indipendente) alla quale il suo compagno, Fabio Delli Carri gi\u00e0 noto alle forze di polizia, condannato nel 2014 per il reato di estorsione legato al 'racket delle mozzarelle e appartenente alla famiglia Delli Carri (clan Sinesi-Francavilla), chiedeva di mettersi di traverso rispetto all\u2019azione amministrativa attuata dall\u2019assessorato alla Legalit\u00e0 ed in particolare al potenziamento delle videocamere di sorveglianza.\nPresenza nel territorio.\nIl raggio d'azione della Societ\u00e0 foggiana \u00e8 prettamente locale e non presenta ancora le forti infiltrazioni nazionali ed internazionali di 'Ndrangheta, Camorra e Cosa Nostra. Alcune indagini per\u00f2 hanno dimostrato come vi siano diversi insediamenti e attivit\u00e0 in zone anche piuttosto distanti dalla Capitanata.\nProvincia di Foggia.\nGargano.\nNel Gargano esiste una mafia arcaica e violenta, con partecipazione di pastori e massari; le attivit\u00e0 maggiormente redditizie dei clan garganici sono il traffico di droga e armi; anche per ragioni geografiche il controllo del territorio \u00e8 assoluto. I clan predominanti sono i Li Bergolis di Monte Sant'Angelo, gli Alfieri e i Primosa di Monte Sant'Angelo, i Romito di Manfredonia e le famiglie dei Tarantino e dei Ciavarella di San Nicandro Garganico in perenne lotta fra loro. Cosche note alla cronaca per la faida del Gargano che ha prodotto, nel corso di una trentina d'anni, circa cento omicidi. In data 23 giugno del 2004 il blitz \"\u00abIscaro-Saburo\u00bb\" port\u00f2 all'arresto di altre cento persone presunte affiliate ai clan della faida. In data 21 aprile 2009, il presunto boss Franco Romito e il suo autista Giuseppe Trotta vengono crivellati nella loro auto in localit\u00e0 Siponto. Sono tre le armi utilizzate per compiere il duplice omicidio; recuperati sull'asfalto 4 bossoli di un fucile calibro 12 caricato a pallettoni, numerosissimi bossoli calibro 7.62 di una mitraglietta e 4/5 di una pistola calibro 9 per 21. I due sono stati raggiunti da una pioggia di proiettili in pi\u00f9 parti del corpo. Franco Romito aveva il volto completamente sfigurato e non aveva pi\u00f9 la mano sinistra. Franco Romito potrebbe essere stato ucciso per essere stato per anni con i suoi familiari confidente dei carabinieri e in molte indagini sulla famiglia mafiosa del clan opposto Libergolis-Miucci, guidato da Enzo Miucci, nipote del patriarca dell'organizzazione Ciccillo Li Bergolis, ucciso nel 2009.\nSan Severo.\nA San Severo e nel resto dell'Alto Tavoliere, gli assetti risultano prevalentemente stabili. La batteria foggiana Moretti-Pellegrino-Lanza vi ha concentrato i propri interessi e sostenuto il clan La Piccirella-Testa, che si caratterizza ormai come un gruppo autonomo indipendente, al cui vertice vi sono Giuseppe Vincenzo La Piccirella e Severino Testa. Tale clan ha definitivamente affermato la propria supremazia in un sistema precedentemente caratterizzato da diversi gruppi autonomi, monopolizzando il racket delle estorsioni ed il traffico di sostanze stupefacenti, ambito in cui la citt\u00e0 di San Severo si conferma uno degli snodi pi\u00f9 rilevanti della provincia. In antagonismo con il clan La Piccirella-Testa, rimane attivo il clan Nardino, molto attivo nel traffico degli stupefacenti e dotato di una rete di approvvigionamento diversificata (extranazionale in Olanda e in Germania per la cocaina, presso la criminalit\u00e0 albanese per l\u2019eroina, nonch\u00e9 attraverso esponenti della camorra, della Societ\u00e0 Foggiana e della malavita cerignolana) che gli ha consentito di coprire il mercato in modo competitivo.\nCerignola.\nA Cerignola operano il clan Piarulli-Ferraro e il clan di Tommaso e Dangelo attraverso una criminalit\u00e0 di impronta camorristica e un'altra simile alle \"stidde\" siciliane, strutture federali e non verticistiche.\nI Piarulli mantengono il proprio vertice in Lombardia (Rozzano), operando per mezzo di referenti, oltre che a Cerignola, a Trinitapoli e Canosa di Puglia e vantando alleanze con i gruppi garganici nell\u2019area di Mattinata-Vieste. Nei clan di Cerignola manca il vincolo familiare tipico della Societ\u00e0 Foggiana: i soggetti sono assoldati in base alle capacit\u00e0 criminali. La criminalit\u00e0 locale, nota soprattutto per i gruppi di fuoco dediti agli assalti ai portavalori e rapine in tutta Italia, traffico di droga, reati di natura predatoria quali rapine a tir, furti di autovetture e mezzi pesanti, estorsioni e ricettazione di auto rubate, si \u00e8 caratterizzata negli ultimi tempi anche per la capacit\u00e0 di infiltrazione nel tessuto economico e politico locale e nel nord Italia. Secondo la relazione della DIA relativa al secondo semestre 2020, il clan Piarulli-Dangelo \u2013 \u00e8 riuscito ad espandersi progressivamente \u2018occupando\u2019 aree delle province di Foggia e di Bari-Andria-Trani attraverso l\u2019infiltrazione nel tessuto economico anche con attivit\u00e0 di riciclaggio. Si assiste peraltro ad una comunione tra criminalit\u00e0 comune ed organizzata che rende di fatto difficile la differenziazione tra i due fenomeni.\nLucera.\nNel comune di Lucera, situato nell'entroterra lungo la direttrice che conduce nell'alto Molise, i clan predominanti sono Ritucci-Cenicola, Papa-Ricci, Bayan-Di Corso, Tedesco e Barbetti, ma nonostante la perenne lotta fra loro, il gruppo di maggiore spessore criminale resta quello dei Ritucci-Cenicola che si caratterizza ormai come un gruppo autonomo indipendente. Tale clan ha definitivamente affermato la propria supremazia in un sistema precedentemente caratterizzato da diversi gruppi autonomi, monopolizzando il racket delle estorsioni ed il traffico di sostanze stupefacenti, vantando alleanze con i gruppi garganici nell\u2019area di Monte Sant'Angelo-Vieste. Risulta indebolito il clan Bayan, in ragione dello stato di detenzione del suo capo, ergastolano (detenuto nel regime previsto dall\u2019art. 41 bis).\nI Cinque reali siti.\nAd Orta Nova opera il clan Gaeta, attivo in tutti i cinque reali siti e gi\u00e0 decimato in molte sue ramificazioni dall\"'Operazione Veleno\", che port\u00f2 a 52 arresti nel 2007. Cosca ritenuta collegata al clan Moretti-Pellegrino-Lanza di Foggia.I reati connessi riguardano il traffico di stupefacenti e le armi, ma anche ricettazione e riciclaggio di autovetture, furti/rapine e assalti ai bancomat e ai portavalori, ambito quest\u2019ultimo in cui la criminalit\u00e0 di Orta Nova si \u00e8 ritagliata un ruolo importante. A Stornara, le dinamiche criminali risultano legate in parte alla famiglia malavitosa Masciav\u00e8, ma soprattutto all\u2019influenza della criminalit\u00e0 cerignolana che quel territorio pu\u00f2 utilizzarlo come base logistica per le proprie operazioni predatorie.\nAbruzzo.\nIn data 12 settembre 2011, Guardia di Finanza e Polizia di Stato hanno sequestrato beni per 20 milioni di euro nella citt\u00e0 di Pescara tra locali notturni, conti corrente e propriet\u00e0 aziendali. Tra i sette indagati alcuni risultano originari di Manfredonia e secondo gli organi inquirenti sarebbero legati ai clan del Gargano; pi\u00f9 nello specifico, la famiglia Granatiero, titolare di alcuni beni sequestrati, \u00e8 accusata di essere in contatto con i Romito.\nMarche.\nDa un'inchiesta cominciata nei primi anni del 2000 denominata \"Reclaim\" si \u00e8 scoperto che i clan della societ\u00e0 foggiana si sono insediati nelle marche dedicandosi prevalentemente allo spaccio di droga, rapine e gestione del gioco d'azzardo. Coinvolti anche esponenti dell'industria di Macerata.\nIn data 6 luglio 2010, a Fano (Pesaro-Urbino) viene sgominata una banda composta da pugliesi e marchigiani, la quale si dedicava ad estorsioni e spaccio di sostanze anabolizzanti. I capi risultano provenienti da San Nicandro garganico.\nPiemonte.\nDagli anni 1990 ne \u00e8 stata segnalata la presenza in Piemonte, in particolare nel quartiere \"Falchera\" del capoluogo di regione in provincia di Torino.\nRapporti con le altre mafie.\nCamorra.\nI rapporti tra camorra e delinquenza foggiana sono, probabilmente, quelli di pi\u00f9 antica data e quelli pi\u00f9 profondi. La delinquenza foggiana \u00e8 riuscita a fare il salto di qualit\u00e0 proprio grazie alla camorra, quella di Cutolo in particolare; durante il periodo della NCO molti \"cutoliani\" trascorsero i periodi di reclusione nelle carceri di San Severo e Foggia prendendo contatti con la delinquenza locale e affiliando alcuni personaggi, la sorella di Raffaele Cutolo, Rosetta, abit\u00f2 a San Severo in soggiorno obbligato. Cutolo organizz\u00f2 anche una sorta di propaggine della NCO nella Puglia settentrionale, la Nuova camorra pugliese; l'uccisione di don Peppe Sciorio, luogotenente di Cutolo per Foggia, fu un chiaro segno che il crimine foggiano voleva diventare indipendente.\nLe indagini hanno dimostrato come esistano rapporti tra Societ\u00e0 foggiana e casalesi, in data 19 marzo 2012 un'operazione dello SCICO (Guardia di Finanza) di Bari ha permesso di scoprire come i casalesi avessero affidato agli uomini della Societ\u00e0 l'attivit\u00e0 di falsificazione di banconote e insieme si occupassero anche di riciclare il rame rubato alle ferrovie.\n'Ndrangheta.\nSui rapporti Societ\u00e0-'Ndrangheta sono stati scoperte alleanze tra i Romito di Manfredonia con le 'ndrine di Reggio Calabria (Libri-De Stefano-Tegano), tra i Sabatino di San Severo con le 'ndrine di Vibo Valentia e tra i gruppi di Foggia con i Coco Trovato (alleati dei De Stefano).\nRapporti con le mafie dell'est.\nI rapporti con le mafie dell'est riguardano soprattutto: traffico di droga, traffico di armi e prostituzione."}
{"id": "1962201", "revid": "344646", "url": "https://it.wikipedia.org/wiki?curid=1962201", "title": "Petizione Oregon", "text": "La Petizione Oregon \u00e8 il nome dato comunemente ad una petizione che si oppone al protocollo di Kyoto, promossa tra il 1999 ed il 2001 dall' \"Oregon Institute of Science and Medicine\" (OISM), organizzazione fondata dal biochimico Art Robinson. In quel periodo gli Stati Uniti negoziavano con altri paesi l'implementazione del protocollo prima che l'amministrazione Bush si ritirasse dal processo nel 2001. Il testo della petizione fu redatto da Frederick Seitz (1911 - 2008), fisico di chiara fama, gi\u00e0 presidente dell'Accademia per le scienze degli Stati Uniti, cofondatore dell'Istituto George C. Marshall, consulente dell'industria del tabacco e scienziato preminente fra gli scettici sul cambiamento climatico. Frederick Seitz fu gi\u00e0 criticato da Naomi Oreskes ed Erik Conway per, a loro dire, aver creato confusione e dubbi sui danni da fumo passivo.\nLa petizione \u00e8 la quarta e la pi\u00f9 nota sull'argomento, e vorrebbe dimostrare la mancanza di consenso scientifico sull'origine antropica del riscaldamento globale. Le altre sono lo \"Statement by Atmospheric Scientists on Greenhouse Warming\" (1992), l'Appello di Heidelberg e la \"Dichiarazione di Lipsia\".\nLa petizione, nelle parole del suo promotore Art Robinson, \u00e8 stata firmata da circa 31.000 persone in tutto il mondo, 9.000 delle quali dichiaravano di essere in possesso almeno di un Ph.D. Esaminando la lista dei nomi, \u00e8 stato tuttavia accertato che la maggior parte dei firmatari in possesso di titoli accademici avevano un titolo in ingegneria e solo un sesto possedevano titoli in discipline specifiche come fisica dell'atmosfera, climatologia o scienze della terra; inoltre, non era chiaro quanti dei firmatari in possesso di un titolo specifico fossero scienziati impegnati attivamente in ricerche. Un'analisi della lista effettuata nel 2003 da \"Scientific American\" suggerisce che solo duecento scienziati di climatologia e fisica dell'atmosfera abbiano firmato la petizione. "}
{"id": "1962205", "revid": "6923", "url": "https://it.wikipedia.org/wiki?curid=1962205", "title": "Takashi Paolo Nagai", "text": "Biografia.\nTakashi Nagai nasce il 3 febbraio 1908 (il 2 febbraio secondo il calendario occidentale) dopo un parto difficile che mette la sua vita e quella di sua madre in pericolo. La sua famiglia comprende dei medici. Suo padre, Noboru Nagai, conosceva la medicina occidentale; suo nonno paterno, Fumitaka Nagai, praticava la medicina tradizionale a base di erbe. Sua madre, Tsuna, era la discendente di un'antica famiglia di samurai. In giapponese, Takashi significa \"nobilt\u00e0.\"\nTakashi Nagai viene educato nella zona rurale di Mitoya, secondo gli insegnamenti di Confucio e della religione scintoista. Nel 1920, effettua i suoi studi secondari ed \u00e8 ospitato dai suoi cugini, non lontano da Matsue. La scienza occidentale e il materialismo caratterizzano ideologicamente i suoi insegnanti. Assorbe l'ateismo dell'ambiente.\nNell'aprile 1928 entra nell'Universit\u00e0 di medicina di Nagasaki. \u00c8 durante questi studi che intraprende il percorso spirituale che lo conduce dallo scintoismo all'ateismo, infine al cattolicesimo. Takashi ha fede nell'uomo, nei valori patriottici, scientifici e culturali. Appartiene a un gruppo di poeti e alla squadra universitaria di pallacanestro.\nNel 1930 una lettera di suo padre gli annuncia la malattia di sua madre, vittima di un'emorragia cerebrale: \u00e8 cosciente ma non parla pi\u00f9. Va al suo capezzale: ella lo guarda intensamente negli occhi e muore poco dopo (29 marzo). Takashi scrisse in seguito: \"Il suo sguardo mi diceva che lo spirito umano continua a vivere dopo la morte. Tutto questo veniva come un'intuizione, un'intuizione che aveva il sapore della verit\u00e0\". Uno dei suoi professori parla del filosofo e scienziato Blaise Pascal, citando questa frase estratta dai \"Pensieri\": \"L'uomo non \u00e8 che un giunco, il pi\u00f9 debole di tutta la natura, ma \u00e8 un giunco che pensa\". Intraprende allora la lettura dei \"Pensieri\", riflette sulla vita umana e cambia progressivamente. Diventa pi\u00f9 sensibile. Cos\u00ec, nel suo terzo anno di medicina, \u00e8 sorpreso dall'atteggiamento rigido dei professori quando vanno al capezzale dei malati.\nNel 1931, continuando la lettura di Pascal, si interroga sulla vita dei cristiani e sulla preghiera. Si interessa al cristianesimo, facendosi ospitare dalla famiglia Moriyama che, da sette generazioni, fa parte di un gruppo di \"kakure kirishitan\" (cristiani nascosti) del quartiere di Urakami. Sadakichi Moriyama vive con la sua sposa, mentre la loro figlia unica, Midori, fa la maestra in una citt\u00e0 vicina. Takashi apprende che la costruzione della cattedrale \u00e8 stata finanziata dai poveri contadini e pescatori cristiani giapponesi.\nNel 1932 completa i suoi esami. Ma una malattia dell'orecchio destro (postumi di meningite) l'affligge e lo rende parzialmente sordo. Non pu\u00f2 praticare la medicina e accetta di orientarsi nella ricerca in radiologia. Questa scienza comporta dei rischi legati alle radiazioni ed egli ne \u00e8 consapevole.\nLa sera del 24 dicembre Midori Moriyama lo invita a partecipare alla messa di mezzanotte. Nella cattedrale gremita Takashi \u00e8 colpito dai fedeli in preghiera, dai canti, dalla loro fede e dall'omelia. Racconter\u00e0: \"ho sentito qualcuno vicino a me che non conoscevo ancora\". La notte seguente Midori \u00e8 colpita da un attacco di appendicite acuta. Takashi fa una rapida diagnosi, avverte il chirurgo e porta Midori tra le sue braccia in ospedale, sotto la neve. L'operazione riesce e Midori si salva.\nNel gennaio 1933 Takashi compie il servizio militare. Prima di partire per la campagna del Manciuku\u00f2 effettua una formazione a Hiroshima, durante la quale gli arriva un pacco: \u00e8 Midori che gli offre dei guanti e un catechismo cattolico. Durante questo periodo in Manciuria, Takashi si occupa dei feriti e del servizio sanitario. La sua fiducia nella cultura giapponese \u00e8 compromessa quando constata le atrocit\u00e0 e la brutalit\u00e0 dei militari giapponesi nei confronti della popolazione civile cinese. Al ritorno prosegue la lettura del catechismo cattolico, della Bibbia e dei \"Pensieri\" di Pascal, inoltre incontra un presbitero, padre Moriyama, mentre Midori continua a pregare per lui. Lo colpisce in particolare questa frase di Pascal: \u00abDio ha messo nel mondo abbastanza luce per chi vuole credere, ma ha anche lasciato abbastanza ombre per chi non vuole credere\u00bb.\nIl 9 giugno 1934 riceve il battesimo nella fede cattolica e sceglie il nome cristiano Paolo. Entra cos\u00ec a far parte della comunit\u00e0 cattolica. Particolarmente significativa \u00e8 per lui la figura di san Paolo Miki. Poi chiede a Midori di sposarlo e lei accetta. Nell'agosto 1934, un mercoled\u00ec, alle 7 della mattina, durante la prima messa nella cattedrale di Urakami, il loro matrimonio \u00e8 celebrato in presenza del presbitero e di due testimoni. Maria Midori Moriyama e Paolo Takashi Nagai intraprendono insieme la loro vita cristiana: Midori \u00e8 presidentessa dell'associazione delle donne del quartiere di Urakami, Takashi diventa membro della Societ\u00e0 San Vincenzo De Paoli, scoprendo gli scritti del suo fondatore, Federico Ozanam. Visita i malati e i pi\u00f9 poveri, portando loro conforto e aiuti alimentari. Della loro unione nascono quattro bambini: un maschio, Makoto (3 aprile 1935 \u2013 4 aprile 2001), e tre femmine, Ikuko (7 luglio 1937 \u2013 1939), Sasano, che muore poco dopo la nascita, e Kayano (nata nel 1941). Takashi riceve il sacramento della confermazione nel dicembre 1934.\nDal 1931 al 1936 il frate Massimiliano Kolbe risiede in un sobborgo di Nagasaki, dove fonda un monastero. Takashi lo incontra diverse volte. L'indomani della nascita della figlia Ikuko, scoppia la guerra tra il Giappone e la Cina, e Takashi \u00e8 mobilitato come chirurgo al servizio della quinta divisione. Soffre i rigori dell'inverno cinese e prova sconforto per le vittime della guerra (civili e militari, cinesi e giapponesi), occupandosi dei feriti e meditando sulla giustizia e sulla pace. Nel 1939 una lettera lo informa della morte del padre (4 febbraio) e di sua figlia Ikuko. Rimane in Cina fino al 1940. Al ritorno si reca sulla tomba dei genitori, poi ritrova suo figlio. Riprende le sue ricerche e i corsi all'universit\u00e0.\nQuando il Giappone dichiara guerra agli Stati Uniti d'America, l'8 dicembre 1941, il professor Nagai ha un oscuro presentimento: la sua citt\u00e0 potrebbe essere distrutta durante la guerra. Ottiene il dottorato nel 1944. Il 26 aprile 1945 un raid aereo su Nagasaki miete numerose vittime. L'ospedale \u00e8 colpito in modo grave. Takashi passa i giorni e le notti al servizio dei feriti, nel reparto di radiologia. Nel suo campo di lavoro e di ricerca le norme di sicurezza erano male applicate, con un tasso elevato di incidenti tra i ricercatori, dovuti all'esposizione alle radiazioni. Nel giugno 1945 apprende che una leucemia l'ha colpito e che la sua speranza di vita \u00e8 dai due ai tre anni. La malattia \u00e8 probabilmente dovuta alle esposizioni ai raggi X, subite all'epoca degli esami radiologici. Ne parla con Midori e Makoto, e vivono insieme con fede questi drammatici momenti.\nLa sera del 6 agosto, il dottor Nagai viene a conoscenza che una bomba atomica \u00e8 stata lanciata dagli americani su Hiroshima. Con Midori, decide di allontanare i loro bambini a 6 chilometri, nella campagna, a Matsuyama, accompagnati dalla madre di Midori. La mattina dell'8 agosto, sotto lo sguardo sorridente di Midori, Takashi parte per il suo lavoro di una notte di guardia all'ospedale. Avendo dimenticato il suo pasto, torna a casa, inaspettatamente, e sorprende Midori in lacrime. Si dicono \"arrivederci\", ma sar\u00e0 un addio.\nIl 9 agosto 1945, alle 11:02, la seconda bomba atomica lanciata dagli americani sul Giappone colpisce Nagasaki. Al momento dell'esplosione il dottor Nagai \u00e8 in servizio nel reparto di radiologia dell'ospedale universitario di Nagasaki: si salva perch\u00e9 protetto dalla spesse pareti di cemento armato del suo laboratorio, pensate per preservare le persone all'esterno dalle radiazioni. Riporta comunque una grave ferita che tocca la sua arteria temporale destra, ma si unisce al resto del personale medico superstite per dedicarsi alla cura dei feriti. Pi\u00f9 tardi rediger\u00e0 un rapporto medico di 100 pagine con le sue osservazioni.\nL'11 agosto Takashi Nagai ritrova l'area della sua casa e, tra un mucchio di ceneri, delle ossa carbonizzate: Midori e la sua corona del rosario vicino a lei. Il suo nome da ragazza era Maria Midori Moriyama. Paolo Takashi Nagai ha voluto scrivere il suo nome da sposata sulla croce della tomba: \u00abMarina Nagai Midori, deceduta il 9 agosto 1945, a 37 anni\u00bb (Marina \u00e8 un diminutivo di Maria).\nPer i cinquantotto giorni seguenti Nagai continua a curare le vittime della bomba atomica e a insegnare all'universit\u00e0 di Nagasaki. Ma la leucemia peggiora e, l'8 settembre 1945, deve restare a riposo per un mese; la morte gli sembra vicina. Si trasferisce nel quartiere di Urakami, quello dell'ipocentro della bomba, il 15 ottobre 1945. Fa costruire una piccola capanna, da pazienti riconoscenti e dai suoi allievi, fatta coi pezzi della sua vecchia casa. Denominata \"Nyoko-d\u014d\" (\"Amate gli altri come voi\", secondo le parole di Ges\u00f9 \"amerai il tuo prossimo come tu stesso\"), rimane coi suoi due bambini scampati (Makoto e Kayano), sua suocera e due altri genitori. Questa capanna misura un poco pi\u00f9 di sei tatami, costruita per lui nel 1947 da un carpentiere legato alla famiglia Moriyama. Quando la sezione locale della societ\u00e0 San Vincenzo de' Paoli offre di costruirgli un'altra casa, nella primavera 1948, chiede di ingrandire leggermente la capanna esistente, per fare un favore al fratello e alla sua famiglia e per stabilire una struttura semplice, simile a un salone da t\u00e8, largo due tatami, per s\u00e9. In questo piccolo rifugio simile a un eremo trascorre i suoi ultimi anni in preghiera e contemplazione.\nPer i sei mesi successivi osserva il lutto di Midori e si lascia crescere la barba e i capelli. Il 23 novembre 1945 una messa \u00e8 celebrata, davanti alle rovine della cattedrale, per le vittime della bomba. Takashi tiene un discorso pieno di fede, paragonando le vittime a un'offerta consacrata per ottenere la pace. Comincia a scrivere diverse opere, come \"Atomic Illness and Atomic Medicine\", che saranno tradotte in parecchie lingue. \"Le campane di Nagasaki\" (\"Nagasaki no Kane\"), finito il 9 agosto 1946, \u00e8 il suo testo pi\u00f9 famoso (poco dopo la sua morte ne \u00e8 stato tratto un film giapponese dallo stesso nome). Nel luglio 1946, si accascia presso la stazione: diventato invalido, vive ormai allettato.\nNel 1948, utilizza i 50.000 yen versati dal \"Kyushu Time\" per piantare mille ciliegi di tre anni nel quartiere di Urakami, per trasformare questa terra devastata in \"Collina in fiore\". Anche se alcuni sono stati sostituiti, questi ciliegi sono chiamati sempre \"Nagai Senbonzakura\" (i mille ciliegi di Nagai) e i loro fiori decorano le case di Urakami in primavera.\nIl 3 dicembre 1949 \u00e8 nominato cittadino onorario della citt\u00e0 di Nagasaki, malgrado le proteste dovute alla sua fede cattolica. Riceve la visita di Helen Keller. Nel 1949 riceve la visita dell'imperatore Hirohito e del cardinale Norman Thomas Gilroy, emissario del Papa.\nIl 1\u00ba maggio 1951 chiede che lo si porti all'universit\u00e0, affinch\u00e9 gli studenti in medicina possano osservare gli ultimi istanti di un uomo che si prepara a morire di leucemia e muore poco dopo il suo arrivo, alle 21 e 30, all'et\u00e0 di 43 anni. Il 3 maggio, 20.000 persone assistono alle sue esequie davanti alla cattedrale. La citt\u00e0 di Nagasaki osserva un minuto di silenzio nel momento in cui suonano le campane di tutti gli edifici religiosi. Il 14 maggio, una cerimonia ufficiale ha luogo in memoria del dottor Nagai, poi i suoi resti sono sepolti nel cimitero internazionale di Sakamoto.\nLascia una voluminosa raccolta di testimonianze, memorie e disegni su diversi temi: Dio, la guerra, la morte, la medicina e la situazione degli orfani. Questi testi sono stati apprezzati da un gran numero di lettori, durante l'occupazione del Giappone (1945-1952).\nNel 1952 il suo \"Nyoko-d\u014d\" \u00e8 diventato un museo: il \"Nagasaki City Nagai Takashi Memorial Museum\". Dopo i lavori di ristrutturazione effettuati nel 2000, \u00e8 diretto oggi da Tokusaburo Nagai, nipote di Takashi Nagai e figlio di Makoto Nagai."}
{"id": "1962206", "revid": "254401", "url": "https://it.wikipedia.org/wiki?curid=1962206", "title": "Chiesa di San Torpete", "text": "La chiesa di Santa Maria Immacolata e San Torpete, conosciuta semplicemente come chiesa di San Torpete, \u00e8 un luogo di culto cattolico del centro storico di Genova, situato in piazza San Giorgio, nel quartiere del Molo. La sua comunit\u00e0 parrocchiale fa parte del Vicariato \"Centro Est\" dell'arcidiocesi di Genova.\nStoria.\nLa chiesa \u00e8 situata in piazza San Giorgio, sede del foro della citt\u00e0 romana, accanto ad un'altra storica chiesa, quella dedicata appunto a San Giorgio.\nLa piazza, collocata sul percorso tra il porto e la collina di Castello, il nucleo pi\u00f9 antico della citt\u00e0, in epoca romana e bizantina era sede del principale mercato cittadino.\nSecondo la tradizione la chiesa sarebbe sorta gi\u00e0 nel X secolo e nei suoi pressi sarebbe anche esistita una porta nelle mura carolingie del IX secolo detta \"porta di S. Torpete\", ma non esistono evidenze a supporto di tali ipotesi.\nLe prime notizie documentate risalgono alla met\u00e0 del XII secolo, quando i Della Volta, famiglia di nobilt\u00e0 mercantile che aveva il controllo di questa zona, strinsero un'alleanza commerciale con una colonia di mercanti pisani, favorendo il loro insediamento all'interno della loro area curiale.\nLa corporazione dei mercanti pisani volle erigere nella stessa zona una chiesa, che fu intitolata a san Torpete, martire del I secolo, loro concittadino. La chiesa era in stile romanico, in pietre squadrate, con la facciata a bande bianche e nere rivolta a ponente secondo la consuetudine dell'epoca.\nDopo alcuni anni i Pisani la cedettero ai Della Volta (che in seguito avrebbero assunto il nome di Cattaneo), che ne fecero la propria chiesa gentilizia, ottenendone nel 1180 il giuspatronato, che conservano formalmente ancora oggi. In quello stesso anno avvenne la consacrazione da parte dell'arcivescovo Ugone della Volta, come ricorda un'iscrizione collocata sopra la porta laterale della chiesa. Un breve di papa Leone X, datato 5 agosto 1519 la confermava come parrocchia gentilizia della famiglia Cattaneo.\nDopo i gravi danni causati dal bombardamento navale francese del 1684 vennero eseguiti alcuni restauri all'edificio medievale.\nCirca cinquant'anni dopo, nel 1730, Cesare Cattaneo decise di ricostruire totalmente la chiesa.\nIl progetto, affidato a Giovanni Antonio Ricca (il Giovane) (1688-1748), fu realizzato tra il 1730 e il 1733. L'architetto imperiese non si limit\u00f2 alla ricostruzione in nuove forme della chiesa, ma ridisegn\u00f2 completamente l'assetto della piazza, su cui si affaccia anche la chiesa di San Giorgio, anch'essa da poco completamente ricostruita. Venne cos\u00ec a crearsi una singolare ambientazione barocca nel mezzo nell'antico tessuto urbano medioevale del centro storico genovese.\nLa nuova chiesa, a pianta centrale e con un diverso orientamento, comprendeva tutta l'area della precedente e quella di una palazzina adiacente acquistata dai Cattaneo, sulle cui fondamenta fu realizzata la canonica. Al termine dei lavori, il 23 novembre 1733 la chiesa venne nuovamente consacrata e in quella circostanza al titolo di S. Torpete fu aggiunto quello di Santa Maria Immacolata.\nIntorno alla met\u00e0 dell'Ottocento fu completata la facciata, coeva a quella dell'adiacente chiesa di San Giorgio.\nNel 1887, durante un suo soggiorno a Genova, celebr\u00f2 la Messa per alcuni giorni in San Torpete monsignor Giuseppe Sarto, il futuro papa Pio X, all'epoca vescovo di Mantova.\nNel 1933 si mise mano a un restauro generale sotto la direzione dell'ingegner Giuseppe Abbiate. Danneggiata dai bombardamenti della seconda guerra mondiale, la chiesa and\u00f2 incontro ad un periodo di degrado e rimase chiusa per lungo tempo, in cui le funzioni parrocchiali vennero celebrate nell'attigua chiesa di san Giorgio. Dal 1995 per iniziativa della Soprintendenza ai Beni Ambientali e Architettonici e della curia arcivescovile di Genova, fu effettuato un nuovo restauro ad opera degli architetti Gianni Bozzo e Giampiero Buffoni.\nLa chiesa \u00e8 attualmente una parrocchia senza territorio e dal 2005 \u00e8 affidata alla conduzione del presbitero Paolo Farinella.\nDivenuta punto di riferimento culturale per seminari su varie tematiche e per concerti di musica classica, in particolare di stile barocco, la chiesa \u00e8 rimasta regolarmente aperta fino allo scoppiare della pandemia di Covid-19, che ha indotto il parroco a limitare l'apertura per prevenire la diffusione del virus. Dal 2021 la chiesa \u00e8 chiusa a visitatori e fedeli per lavori di manutenzione, la cui conclusione \u00e8 prevista per giugno del 2022, mentre l'eventuale riapertura rimane vincolata alla consistenza dei contagi nell'ambito della pandemia.\nDescrizione.\nEsterno.\nEsternamente il tempio ha pianta rettangolare con rientranze agli angoli; della chiesa primitiva restano tracce sul fianco destro, dove \u00e8 visibile una piccola porzione di muro in blocchi alternati di pietra nera di Promontorio e marmo bianco.\nCon la ricostruzione settecentesca fu attuato un radicale stravolgimento della struttura della chiesa medioevale: la facciata, che prima si apriva sul lato di ponente, venne spostata a quello settentrionale, prospiciente la piazza. Lo stile della facciata \u00e8 barocco, con aggiunte posteriori neoclassiche (timpano, nicchie e paraste) realizzate intorno alla met\u00e0 dell'Ottocento, periodo a cui appartiene anche la grande cupola ellittica, con copertura in scaglie d'ardesia.\nInterno.\nL'interno, interamente coperto dalla cupola, \u00e8 un unico vano a pianta ellittica, con l'asse maggiore parallelo alla facciata. Sulle pareti decorazioni con motivi a losanga in stucco dipinto e lesene. Notevole nel presbiterio absidato l'altare maggiore settecentesco\nOpere d'arte.\nTra le opere conservate, nell'abside \"San Torpete illeso tra le fiere\" di Giovanni Carlone, nella cappella di destra \"Madonna con bambino tra San Tommaso di Canterbury, Santa Lucia e San Giovanni Battista\" (fine del XVI secolo, incertamente attribuito ad Andrea Semino) e in quella di sinistra \"San Filippo Neri in estasi\" (attribuito alla scuola di Giovanni Battista Paggi, del XVII secolo). Sull'altare maggiore \u00e8 posto un crocifisso ligneo di anonimo scultore genovese (1790-1810).\nIn controfacciata \u00e8 collocata una statua lignea policroma della Madonna della Salute, di Giovanni Battista Drago (1854), rivestita con abiti ed ornamenti, un tempo oggetto di grande devozione.\nNella sagrestia sono dei mobili in noce del Settecento e due dipinti ad olio di autore ignoto del XVII secolo, raffiguranti lo \"Sposalizio della Vergine\" e la \"Guarigione del cieco nato\".\nOrgano a canne.\nNella chiesa si trova un organo a canne risalente nella parte pi\u00f9 antica al 1668, opera dell'organaro Carlo Prati, come indica l'iscrizione posta su una canna di facciata (Opus Caroli Prati Anno Domini 1668). Ristrutturato verso la met\u00e0 del Settecento da un anonimo organaro di scuola ligure (di questa fase si conservano il somiere e diverse canne). Nel corso del XIX secolo fu pi\u00f9 volte rimaneggiato con interventi che ne modificarono profondamente la struttura. Nel 2006 lo strumento \u00e8 stato restaurato dalla ditta organaria Dell'Orto &amp; Lanzini che ne ha ripristinato le sue caratteristiche foniche originarie.\nLo strumento, a trasmissione meccanica, ha un'unica tastiera di 45 note con prima ottava scavezza ed una pedaliera scavezza di 8 note costantemente unita al manuale. La cassa ha una facciata costituita da tre cuspidi di 7 canne ciascuna inserite all'interno di una trifora."}
{"id": "1962207", "revid": "74801", "url": "https://it.wikipedia.org/wiki?curid=1962207", "title": "Circondario di H\u00f6xter", "text": "Il circondario di H\u00f6xter (targa HX) \u00e8 uno dei circondari (\"Kreis\") della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Detmold. Comprende 10 citt\u00e0. Capoluogo e centro maggiore \u00e8 H\u00f6xter.\nSuddivisione amministrativa.\nIl circondario di H\u00f6xter comprende 10 citt\u00e0:"}
{"id": "1962213", "revid": "599013", "url": "https://it.wikipedia.org/wiki?curid=1962213", "title": "Chiesa di Sant'Efisio (Quartu Sant'Elena)", "text": "La chiesa di Sant'Efisio \u00e8 una delle chiese di Quartu Sant'Elena.\nSorge nell'omonima piazza tra via Garibaldi e via XX Settembre.\nStoria.\nLa chiesa, inizialmente dedicata ai santi Efisio e Sebastiano, venne costruita tra il 1728 e il 1729, grazie al lascito testamentario della nobile benefattrice quartese Maria Piras.\nLa chiesa dopo essere stata per tanti anni in stato di semi-abbandono \u00e8 stata restaurata grazie ai fondi messi a disposizione dal comune e alle donazioni della nuova Confraternita di Sant'Efisio.\nAttualmente viene aperta l'ultima domenica di agosto giorno in cui viene festeggiato il santo.\nDescrizione.\nLa chiesa \u00e8 in stile barocco.\nLa facciata, conclusa da un campanile a vela a due archi, \u00e8 molto semplice come la maggior parte delle chiese costruite in quel periodo. Il portone \u00e8 quadrato ed \u00e8 sovrastato da un rosone attraverso il quale la luce entra all'interno della chiesa.\nIl tempio ha una sola sola navata con volta a botte scandita da tre sottarchi a tutto sesto. L'ultimo sottarco separa la navata dal presbiterio coperto da una cupola ottagonale.\nLa cupola poggia su un tamburo quadrato che poggia ai quattro angoli su delle mensole a forma di teste umane.\nSi pensa che queste teste raffigurino la benefattrice quartese e suo marito.\nSuccessivamente tra i contrafforti venne ricavata una cappella per lato. Nella cappella di destra nella volta \u00e8 presente un affresco che raffigura la Madonna del fulmine.\nSulla destra della chiesa sorge la sacrestia. Questa \u00e8 voltata a botte ed \u00e8 abbellita da un medaglione con i simboli dei santi e una spiga, che rappresenta la famiglia di Maria Piras. Spiga era infatti il cognome del marito. All'interno della sacrestia inoltre si trova un ritratto della benefatrice con un ricco abito tradizionale.\nSulla sinistra invece sorge la stanza della confraternita di Sant'Efisio.\nMolte sono le statue che abbelliscono l'ambiente. Alcune furono realizzate da maestranza locali, altre invece sono di scuola napoletana.\nNel presbiterio dentro due nicchie si trovano le statue dei santi titolari della chiesa."}
{"id": "1962215", "revid": "599013", "url": "https://it.wikipedia.org/wiki?curid=1962215", "title": "Niels Oude Kamphuis", "text": "Carriera.\nClub.\nInizi\u00f2 la sua carriera nel , dove rimase per cinque anni, prima di lasciare il campionato olandese per trasferirsi in Germania, allo .\nDopo sei anni allo Schalke (134 presenze e 8 reti) and\u00f2 al Borussia M\u00f6nchengladbach, un altro team tedesco, in cui rimase per una stagione.\nFin\u00ec prematuramente la carriera di calciatore nel , ritornato a dodici anno di distanza il 16 agosto 2006, \nNazionale.\nHa giocato una partita amichevole con la Nazionale di calcio dei Paesi Bassi contro l'Inghilterra nel 2001."}
{"id": "1962221", "revid": "1305772", "url": "https://it.wikipedia.org/wiki?curid=1962221", "title": "Delta Force (disambigua)", "text": ""}
{"id": "1962227", "revid": "228587", "url": "https://it.wikipedia.org/wiki?curid=1962227", "title": "Chiesa di Sant'Efisio (disambigua)", "text": ""}
{"id": "1962229", "revid": "1516566", "url": "https://it.wikipedia.org/wiki?curid=1962229", "title": "Galera (araldica)", "text": "In araldica la galera (detta anche \"galea\") \u00e8 simbolo di \"vittoria navale\", \"prosperit\u00e0 acquisita con commerci d'oltre mare\". Si tratta di nave a vele latine che poteva muoversi anche a vento assente grazie ai rematori, da ci\u00f2 detti \"galeotti\". Frequentemente la galera \u00e8 rappresentata con le vele chiuse, proprio per mostrare la sua capacit\u00e0 di procedere comunque.\nLa galera era tipica degli ordini militari di Malta e di Santo Stefano, specialmente incaricati di ripulire il Mediterraneo dai pirati e dagli infedeli"}
{"id": "1962230", "revid": "154326", "url": "https://it.wikipedia.org/wiki?curid=1962230", "title": "Re di Aragona", "text": ""}
{"id": "1962236", "revid": "709565", "url": "https://it.wikipedia.org/wiki?curid=1962236", "title": "Brividi e polvere con Pelleossa", "text": "Brividi e polvere con Pelleossa (\"Tales from the Cryptkeeper\") \u00e8 una serie televisiva a cartoni animati prodotta da Nelvana.\nTrama.\nPelleossa (in originale Cryptkeeper, ossia \"Custode della cripta\") \u00e8 uno zombie che appare all'inizio di ogni puntata iniziando il suo racconto orrorifico, ricomparendo al termine del racconto per salutare gli spettatori, facendo sadici commenti ed ironiche battute. Con l'inizio della seconda stagione, per movimentare le sue scene, furono aggiunti due personaggi: la Vecchia Strega ed il pazzo inventore Dottor Tibia (in originale Vault-Keeper, presentatore della serie a fumetti \"The Vault of Horror\"). Entrambi hanno il desiderio di soffiare al verde non-morto il ruolo di narratore, quindi irromperanno nello spettacolo disturbando i suoi discorsi e cercando di metterlo fuori gioco, ma alla fine Pelleossa riuscir\u00e0 quasi sempre a spuntarla.\nEpisodi.\nPrima stagione (1993).\nQuando il gatto non c'\u00e8.\nDue fratelli decidono di rubare in una casa abbandonata senza sapere che Pelleossa ha attivato un mostruoso sistema di sicurezza per occuparsi degli intrusi.\nNatura.\nDopo aver tormentato delle formiche durante un picnic, due fratelli sono colpiti da un misterioso raggio che ne riduce le dimensioni costringendoli ad affrontare le sfide e le tribolazioni del mondo degli insetti.\nPiacevoli urla.\nUn insegnante ed una sua allieva si ritrovano intrappolati nelle fantasie di un altro studente da loro tormentato.\nA pesca / Un lavoretto di carrozzeria.\nNel primo episodio un ragazzo tenta di avvertire suo zio, un pescatore sprecone che i pesci gridano vendetta. Nel secondo episodio, due delinquenti sfidano un ragazzo ad una corsa con una Mustang che sta restaurando, un'auto che, all'insaputa di tutti, \u00e8 dotata di volont\u00e0 propria.\nCapolavori... di cera.\nUn ragazzo entra in un museo delle cere le cui statue hanno il potere di trasportare chi ne viene a contatto nel loro mondo.\nLa bella addormentata.\nNel Medioevo, un principe spaccone e il suo scudiero occhialuto, imbranato ma assennato (nonch\u00e9 suo fratello minore) sono in viaggio per svegliare una principessa caduta in un sonno durato cent'anni. Senza sapere che quella principessa innocente \u00e8 in realt\u00e0 un vampiro.\nIl cavernicolo.\nUn ragazzo, arrabbiato col padre, direttore di un museo di storia naturale, che accusa di trascurarlo per pensare di pi\u00f9 al suo lavoro, come ripicca per non essere presente nel giorno del suo compleanno manomette un dispositivo criogenico scongelando quello che c'\u00e8 al suo interno, ovvero un uomo di Neanderthal. Quando l'ominide si risveglia, \u00e8 proprio il ragazzino a spiegargli come sono andate le cose in trentamila anni di evoluzione.\nNascondino al buio.\nUn ragazzino timido e occhialuto \u00e8 una facile preda per tutti i bulletti della sua scuola. Alcuni di questi, fingendo di aiutarlo a diventare pi\u00f9 muscoloso, gli rifilano un t\u00e8 cinese che a loro detta ha delle propriet\u00e0 fantastiche. Quello che nessuno sa \u00e8 che quelle erbe trasformano anche il pi\u00f9 timido e introverso dei ragazzi in un licantropo assetato di sangue!\nUn'ombra nella notte.\nMildred e Camille sono amiche per la pelle nonch\u00e9 fan sfegatate di film horror, che amano intavolare discussioni sui loro personaggi preferiti. Camille in particolare \u00e8 convinta che un vero vampiro si aggiri per il suo quartiere e si porta dietro l'amica per indagare.\nLa zampa del gorilla.\nUn ragazzino \u00e8 desideroso di entrare nel gruppetto di tre suoi coetanei, e per farlo dovr\u00e0 rubare qualcosa. La loro attenzione cade su una zampa di legno che venne staccata a un antico idolo raffigurante un gorilla e che si dice abbia il potere di far avverare i desideri di chi la possiede."}
{"id": "1962238", "revid": "599013", "url": "https://it.wikipedia.org/wiki?curid=1962238", "title": "Stanislav Medvedenko", "text": "Alto 2,08 m, giocava nel ruolo di ala grande."}
{"id": "1962243", "revid": "74801", "url": "https://it.wikipedia.org/wiki?curid=1962243", "title": "Circondario della Lippe", "text": "Il circondario della Lippe (targa LIP) \u00e8 uno dei circondari (\"Kreis\") della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Detmold. Comprende 10 citt\u00e0 e 6 comuni. Capoluogo e centro maggiore \u00e8 Detmold.\nSuddivisione amministrativa.\nIl circondario della Lippe comprende 10 citt\u00e0 e 6 comuni."}
{"id": "1962246", "revid": "124300255", "url": "https://it.wikipedia.org/wiki?curid=1962246", "title": "Hellas Verona Football Club 2001-2002", "text": "Questa voce raccoglie le informazioni riguardanti l'Hellas Verona Football Club nelle competizioni ufficiali della stagione 2001-2002.\nStagione.\nNella stagione 2001-02, Verona divenne la 5\u00aa citt\u00e0 a ospitare un derby in Serie A a seguito della promozione del Chievo. L'inizio del campionato fu favorevole a entrambe le formazioni, che a met\u00e0 novembre si sfidarono: la neopromossa guidava addirittura la classifica, mentre l'Hellas vantava un quarto posto. L'importanza della sfida era tale che si decise di far precedere l'inizio della gara dall'esecuzione dell'inno di Mameli. La squadra allenata da Malesani vinse per 3-2 in rimonta: a fine partita, il tecnico esult\u00f2 correndo sotto la curva che ospitava la tifoseria casalinga.\nIl proseguimento del torneo non risult\u00f2 altrettanto buono, con la squadra che presto abbandon\u00f2 le posizioni di vertice: basti pensare che i giallobl\u00f9 passarono dal 7\u00ba posto (che occupavano dopo la 23\u00aa giornata) al 15\u00ba e quartultimo posto di fine campionato che fin\u00ec per condannare gli scaligeri alla retrocessione. Nel girone di ritorno furono infatti ben 11 le sconfitte: tra queste, il 2-1 sub\u00ecto nella stracittadina di fine marzo. Fu fatale il 3-0 incassato all'ultima giornata contro il Piacenza, diretta concorrente per la salvezza.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "1962247", "revid": "1543377", "url": "https://it.wikipedia.org/wiki?curid=1962247", "title": "Chamillionaire", "text": "\u00c8 conosciuto anche come The Mixtape Messiah, Chamillion, Chamil, General Chamillionator e Color Changin' Lizard.\nAgli inizi della carriera il suo intento nell'hip hop era quello di dimostrare che anche il South fosse capace di produrre buon materiale musicale. Ma la sua maggiore particolarit\u00e0 come artista rap sta nell'armonizzare i propri pezzi inserendovi delle vere e proprie parti cantate. Chamillionaire \u00e8 stato un membro, nonch\u00e9 il fondatore, del gruppo The Color Changin' Click. Nel 2006, ha vinto il premio Grammy per la \"Best Rap Performance by A Duo Or Group\" grazie al suo singolo \"Ridin\"', in collaborazione con Krayzie Bone dei Bone Thugs-N-Harmony.\nBiografia e carriera.\nInfanzia.\nHakeem Seriki nasce a Washington il 28 novembre 1979. Suo padre \u00e8 musulmano, sua madre cristiana. All'et\u00e0 di 4 anni si trasferisce a Houston. Dopo che i suoi genitori divorziano, il ragazzo, adolescente, si trova a svolgere numerosi lavori per portare avanti la sua famiglia, come ad esempio trasportare sangue e urine per un laboratorio medico. In seguito si sposta nella zona settentrionale della citt\u00e0 ed inizia ad orientarsi gradualmente verso il rap. Ascolta gruppi come i Geto Boys e 8 Ball &amp; MJG, e ben presto inizia a scrivere rime e a sviluppare un vero e proprio amore per questa cultura.\nGli inizi.\nChamillionaire raggiunge i primi successi assieme al suo amico d'infanzia Paul Wall. I due cominciano la loro carriera in un gruppo gospel-rap chiamato The Sleepwalkers. Dopo un breve periodo di successo in giro per festival vari, il DJ di Houston Michael 5000 Watts nota le loro qualit\u00e0 artistiche e propone a entrambi di firmare un contratto per entrare a far parte della casa discografica \"Swishahouse\". Presto Paul Wall e Chamillionaire entrano negli studi di Watts e questi concede loro la possibilit\u00e0 di eseguire un breve freestyle sulla stazione radio di Houston KBXX 97.9 The Box; a Watts piacciono tanto tali versi che presto li introduce in uno dei suoi mixtape. Inoltre, il freestyle diviene cos\u00ec popolare nelle strade che presto Paul Wall e Chamillionaire diventano definitivi membri della Swishahouse e aumentano le loro partecipazioni ai mixtape di Watts.\nNonostante lo strepitoso inizio, dopo poco tempo i due cominciano a soffrire del poco denaro che ricevevono a ogni mixtape pubblicato. Quando per lo stesso motivo il rapper Slim Thug lascia la Swishahouse, Chamillionaire e Paul Wall decidono di seguirlo e formano allora il proprio gruppo The Color Changin' Click. Ogni successivo mixtape pubblicato dal nuovo gruppo ha assai pi\u00f9 opportunit\u00e0, tanto che presto la casa discografica Paid in Full Entertainment arriva a proporre un contratto per la pubblicazione di un primo album dal titolo \"Get Ya Mind Correct\". Il disco vende oltre le 100.000 copie.\nA seguito del successo dell'album, sempre pi\u00f9 case discografiche maggiori vogliono scritturare Chamillionaire e Paul Wall. I due decidono di rimanere indipendenti, nonostante la rottur\u00e0 \u00e8 imminente: solo al momento della lavorazione al secondo album, Chamillionaire comincia a manifestare tendenze musicali diverse da quelle del suo compagno. Si decide allora che ciascuno dei due avrebbe potuto dare sfogo alle sue idee creative in un proprio disco, e che entrambi i risultati sarebbero poi stati uniti in un doppio album. Ma quando Chamillionaire rimane insoddisfatto dell'opportunit\u00e0 che si presenta, decide di lasciare definitivamente il gruppo e di abbandonare la Paid on Full per fondare la sua propria etichetta \"Chamillitary\", mentre Paul Wall torna alla Swishahouse.\nGli anni 2004 - 2006.\nChamillionaire comincia a pubblicare i propri mixtapes assieme al suo nuovo partner Lucky Luxurioso-Lashes. Quando il rapper firma verso inizio 2005 un contratto con la Universal Records, lui e Lucky entrarano in contrasto per via delle nuove possibilit\u00e0 di successo che si presentano. Il risultato \u00e8 che Lucky pubblica nel 2006 il suo primo album da solista e attacca l\u00ec Chamillionaire. A seguito, i due non collaborano mai pi\u00f9 assieme.\nIl primo album che Chamillionaire pubblica sotto la \"Chamillitary\" nel novembre del 2005 si intitola \"The Sound of Revenge\". Il primo singolo \u00e8 \"Turn It Up\", realizzato con Lil' Flip e prodotto da Scott Storch; il secondo \u00e8 \"Ridin\"', con Krayzie Bone. Questo secondo singolo ha un successo cos\u00ec strepitoso tanto da far diventare l'album disco di platino.\nIl terzo singolo doveva essere \"Think I'm Crazy\", con l'artista R&amp;B Natalie; Chamillionaire l'ha poi cambiato in \"Grown And Sexy\". Nel febbraio del 2006 viene pubblicata una versione chopped and screwed dell'album, realizzata da OG Ron C.\nL'enorme successo che Chamillionaire ottiene con questo suo primo album da solista lo porta a collaborare con artisti come Trick Daddy, Jibbs, Three 6 Mafia e Frankie J. Partecipa inoltre sia alla canzone \"Get Up\" di Ciara (inclusa nella colonna sonora del film \"Step Up\"), sia al remix di \"Ain't No Other Man\" di Christina Aguilera, e registra del materiale con 50 Cent e tutto il resto della G-Unit.\nNello stesso anno, Chamillionaire vince agli MTV Video Music Awards la categoria \"Best Rap Video\" sempre col suo singolo \"Ridin\"', battendo addirittura veterani come Busta Rhymes, 50 Cent e T.I. o l'emergente Yung Joc. Anche la suoneria del singolo ha un successo strepitoso, riscuotendo nel mondo milioni e milioni di download.\n2007.\nIl secondo album di Chamillionaire, dal titolo \"Ultimate Victory\", esce il 18 settembre 2007. Il primo singolo \u00e8 \"Hip Hop Police\", con Slick Rick e prodotto da Jonathan Rotem. L'album vede in chiave di produttori altri importanti esponenti come Rick Rock e Disco D; tra i tanti featuring vi sono quelli di Lil' Wayne, Pimp C e Bun B.\nNel 2007 Chamillionaire ha fatto anche delle brevi apparizioni televisive. \u00c8 apparso sia in una puntata dell'ultima stagione della serie \"The Game\", sia su MTV in \"Pimp My Ride\", assieme al rapper Xzibit. Inoltre, \u00e8 stato soggetto a una candid camera da parte del programma \"Punk'd\".\nChamillionaire \u00e8 inoltre in procinto di promuovere la sua nuova linea di scarpe \"Color Changing Kicks\".\nDivergenze.\nChamillionaire ha avuto una faida col rapper Mike Jones, che l'avrebbe accusato di essere geloso del suo successo. Chamillionaire ha negato il tutto, dando a Jones del bugiardo e rispondendogli in \"Mixtape Messiah\" col nominativo di \"Dike Jones\". Sotto consiglio di Paul Wall e degli altri membri della Swishahouse, Chamillionaire \u00e8 stato poi incoraggiato a lavorare a pieno con Jones per risolvere la questione. Le ostilit\u00e0 sono ora cessate, tant'\u00e8 che i due nel 2007 si sono riuniti per la promozione dell'album \"Ultimate Victory\".\nChamillionaire ha tuttavia confermato di odiare la pratica del \"Dissing\", specialmente dopo l'uscita di \"Hip Hop Is Dead\" di Nas; ha poi lanciato un appello ai suoi fan chiedendogli di dimenticare tutte le faide nel mondo hip hop, compresa la sua con Mike Jones. Il rapper ha trattato questo problema nel mixtape \"Mixtape Messiah 2\".\n2011, l'addio alla Universal Records e progetti futuri.\n Chamillionaire ha chiamato a firmare per la sua etichetta l'ex componente dei The Color Changin' Clik Yung Ro; con l'altro rapper suo protetto Famous, Chamillionaire ha intenzione di andare in tour e di pubblicare un album di gruppo. Entrambi i nuovi artisti pubblicheranno poi i loro album di debutto.\nAltro artista a entrare a far parte della Chamillitary sar\u00e0 Tony Henry, che debutter\u00e0 nel campo dell R&amp;B.\nChamillionaire ha inoltre dichiarato che continuer\u00e0 a pubblicare i suoi mixtapes (ai quali ama dedicarsi pi\u00f9 degli album, secondo quanto rilasciato in un'intervista). Il suo nuovo lavoro, dal titolo \"Mixtape Messiah 4\", doveva uscire inizialmente il 18 settembre 2007, ma \u00e8 stato posticipato a causa della tragica morte del rapper Pimp C e pubblicato infine il 27 agosto 2008.\nIl 14 gennaio 2011, Chamillionaire ha annunciato la rescissione ufficiale del contratto che lo legava alla Universal Records a causa di divergenze con essa. Questo non gli ha permesso di poter pubblicare materiale di propriet\u00e0 Universal Records e, di conseguenza, anche il suo album \"Venom\" \u00e8 stato cancellato. Dopo questo annuncio ha pubblicato, a distanza di qualche settimana l'uno dall'altro, 4 singoli: \"When ya on\" Feat. Nipsey Hussle, \"This my world\" Feat. Big K.R.I.T, \"Charlie Sheen\" Feat. Rock D &amp; Killer Mike, ed infine \"Passenger seat\" Feat. Short Dawg. Lo stesso Chamillionaire ha annunciato che questi 4 singoli faranno parte del suo nuovo album \"The Playlist Poison\" previsto per il 2011. Inoltre il 18 aprile 2011 sara' disponibile gratuitamente sul suo sito ufficiale il suo nuovo mixtape \"Major Pain 1.5\". Il 20 marzo 2012 \u00e8 uscito, tramite il sito ufficiale, l'EP \"Ammunition\"."}
{"id": "1962249", "revid": "258694", "url": "https://it.wikipedia.org/wiki?curid=1962249", "title": "CheckInstall", "text": ""}
{"id": "1962256", "revid": "344646", "url": "https://it.wikipedia.org/wiki?curid=1962256", "title": "Chiesa spagnola riformata episcopale", "text": "La Chiesa spagnola riformata episcopale ( \"Iglesia Espa\u00f1ola Reformada Episcopal\" o IERE) \u00e8 la branca spagnola della Comunione Anglicana. Questa Chiesa si considera una parte piena della Chiesa una, santa, cattolica ed apostolica, stabilita da Cristo ed i suoi apostoli; conserva la successione apostolica, il triplo ministero di vescovi, presbiteri e diaconi e i tre credi della Chiesa Primitiva.\nSi sente moralmente continuatrice dell'antica Chiesa Ispanica; utilizza una sua propria liturgia: Liturgia Ispanica, Rito mozarabico o visigota, e conserva il sistema sacramentale (Battesimo, Santa Cena o Santa Comunione, confermazione, matrimonio, etc).. A causa della sua tradizione riformata la Chiesa Spagnola Riformata Episcopale, IERE, \u00e8 una chiesa evangelica; e per la sua tradizione anglicana ha piena appartenenza nella Comunione Anglicana mondiale. \u00c8 parte attiva della Federazione di Entit\u00e0 Religiose Evangeliche di Spagna (FEREDE) e del Consiglio Mondiale delle Chiese. \u00c8 in piena comunione con le chiese vetero-cattoliche e con le chiese luterane scandinave nella Comunione di Porvoo.\n\u00c8 stata organizzata nella seconda met\u00e0 del XIX secolo dai membri dissidenti della Chiesa cattolica in Spagna che desideravano riformare il cattolicesimo sulla base dei principi della Riforma, e creare una genuina Chiesa Spagnola con successione apostolica.\nLiturgia.\nLa Chiesa spagnola riformata episcopale utilizza una variante del Rito mozarabico (o altrimenti detto visigotico, ispanico, toledano o isidoriano). \u00c8 questa una liturgia nata nel IV secolo nella Penisola iberica (pi\u00f9 precisamente nelle regioni appartenenti all'antico regno visigoto di Toledo), che \u00e8 stata praticata fino all'XI secolo nei territori ispanici, tanto in quelli cristiani, quanto in quelli musulmani. Ad esso si associa un tipo di canto, impropriamente chiamato canto mozarabico. Questo rito \u00e8 stato promulgato nel IV Concilio di Toledo, presieduto da Sant'Isidoro di Siviglia, nel 633.(Dottore della Chiesa Cattolica) \nStruttura.\nLa Chiesa spagnola riformata episcopale ha un governo democratico di tipo sinodale. Il sinodo \u00e8 la massima autorit\u00e0 della Chiesa, ed \u00e8 integrato da rappresentanti del laicato e del clero. Le parrocchie sono rappresentate da un chierico e da un laico. Il sinodo sceglie la commissione permanente, organo che governa tra un sinodo ed un altro. Non \u00e8 una chiesa con governo episcopale, come la cattolica romana, bens\u00ec una chiesa sinodale governata da un vescovo in sinodo. Cio\u00e8, il sinodo senza il vescovo non pu\u00f2 fare niente, e cos\u00ec anche il vescovo senza il sinodo.\nLa sede della chiesa \u00e8 a Madrid, presso la Cattedrale del Redentore, edificio in stile neogotico risalente al 1880 e prima cattedrale edificata a Madrid.\nLa Chiesa spagnola riformata episcopale \u00e8 divisa in tre zone: Catalogna, Levante ed Isole Baleari, Andalusia e Canarie, Centro e Nord. Ci sono parrocchie appartenenti alla Chiesa spagnola riformata episcopale a Salamanca, Valencia, Barcellona, Valladolid, Siviglia, Oviedo, Tarragona, Murcia, Alicante e Madrid. Ci sono 22 parrocchie e 20 chierici (tra cui una donna)."}
{"id": "1962257", "revid": "1543377", "url": "https://it.wikipedia.org/wiki?curid=1962257", "title": "Tribrachidium heraldicum", "text": "Il tribrachidio (Tribrachidium heraldicum) \u00e8 un enigmatico organismo marino estinto. Visse nel Proterozoico superiore (Ediacariano, circa 550 milioni di anni fa). I suoi resti sono stati ritrovati per la prima volta nel giacimento di Ediacara, in Australia. In seguito altri fossili sono stati rinvenuti in varie parti del mondo, tra cui i Territori del Nord-Ovest e l'isola di Terranova in Canada, e le rive del Mar Bianco in Russia.\nDescrizione.\nLa forma del tribrachidio era quella di un piccolo disco piatto, del diametro di circa cinque centimetri. All'interno del disco, la superficie presentava tre \"braccia\" ricurve, che si dipartivano dal centro per poi allungarsi fin quasi al bordo del corpo. Queste braccia erano probabilmente cave e si presume che potessero essere gonfiate o sgonfiate. Questa simmetria tripartita \u00e8 quasi unica tra gli animali, che di solito possiedono una simmetria bilaterale o radiale. Strutture carnose, o forse filamenti sparsi, si estendevano dal limite delle braccia e formavano il resto del corpo.\nClassificazione.\nCome per molti fossili risalenti al Proterozoico, le parentele del tribrachidio rimangono enigmatiche. Spesso questo organismo \u00e8 considerato un buon esempio delle problematiche riguardanti gli animali precambriani, e di quale fosse l'aspetto delle peculiari forme di vita del periodo. Il tribrachidio \u00e8 stato via via accostato agli cnidari, ai lofoforati, agli echinodermi, agli ecdisozoi e addirittura ai dipleurozoi, vicini all'antenato dei cordati. Alcuni studiosi hanno ipotizzato che i fossili di tribrachidio non costituiscano un organismo completo, ma siano peduncoli di ancoraggio al fondo marino facenti parte di un essere pi\u00f9 grande.\nAltri ancora suggeriscono che il tribrachidio non sia affatto un animale, ma un protista, oppure un rappresentante di un regno ormai estinto e caratteristico del Precambriano, i vendobionti. Oltre a tutto ci\u00f2, assieme ad altri organismi dotati di simmetria tripartita vissuti nel Proterozoico (come \"Albumares\" e \"Anfesta\"), il tribrachidio \u00e8 stato ascritto al gruppo dei trilobozoi (Trilobozoa)."}
{"id": "1962260", "revid": "123189446", "url": "https://it.wikipedia.org/wiki?curid=1962260", "title": "Tel Quel", "text": "Tel Quel era una rivista francese trimestrale fondata da Philippe Sollers e Jean-Edern Hallier nel 1960 e pubblicata dalle \u00c9ditions du Seuil. Il comitato di redazione era inoltre composto da Ren\u00e9 Huguenin, Jean Ricardou, Jean Thibaudeau, Michel Deguy, Marcelin Pleynet, Denis Roche, Jean-Louis Baudry, Jean-Pierre Faye, Jacqueline Risset, Julia Kristeva e Gislhaine Meffre.\nEbbe inoltre come collaboratori critici, poeti, per la maggior parte marxisti, allora impegnati nella radicale trasformazione e critica del concetto di \"letteratura\". Tra questi: Roland Barthes, Georges Bataille, Jacques Derrida, Michel Foucault, Bernard-Henri L\u00e9vy, Maurice Roche, Tzvetan Todorov, Francis Ponge, Umberto Eco, G\u00e9rard Genette, Pierre Boulez, Jean-Luc Godard, Philippe Muray e Pierre Guyotat.\nLa rivista nei primi tempi diede spazio all'espressione poetica d'avanguardia, successivamente tent\u00f2 di istituire legami tra letteratura, scienze esatte e umane, politica, e filosofia: pubblic\u00f2 infatti le riflessioni della Kristeva sul legame tra marxismo e psicoanalisi, e quelle di Barthes sui rapporti tra semiologia e letteratura.\nNel 1968 i membri della rivista pubblicarono \"Th\u00e9orie d'ensemble\", nella quale la letteratura si oppone, sotto l'ala del materialismo storico, alla ricerca della \"letteralit\u00e0\". Allo stesso tempo, la casa editrice Jaca Book tent\u00f2 di aprire una versione italiana della rivista (che non dur\u00f2 che pochi numeri). Alfredo Giuliani scelse alcune poesie (di Pleynet, Faye e Denis Roche) per il volume \"Poeti di Tel Quel\". Gli articoli della Kristeva vennero tradotti in italiano con il titolo \"Materia e senso\" (Einaudi, 1980, nella collana \"La ricerca letteraria\"). Altri articoli della rivista vennero presentati in Italia in un volume collettaneo presso Mazzotta (1974), intitolato \"Scrittura e rivoluzione\". Presso la Dedalo di Bari (che aveva diversi volumi allineati alla ricerca francese che girava intorno alla rivista, in particolare nella \"Collana bianca\") usc\u00ec \"Tel Quel: un'avanguardia per il materialismo\", a cura di Monique Charvet ed Ermanno Krumm (1974). Nel 1976 poi usc\u00ec il saggio \"Tel quel: la poesia. Saggi ortonoetici\", di Antonio Corsaro (edizioni Aracne di Palermo).\nNegli anni settanta per\u00f2 la coerenza e il dinamismo di \"Tel Quel\" furono messi in crisi dal regresso della teoria e del discorso ideologico che domin\u00f2 la letteratura negli anni precedenti.\nNel 1982, infine, dopo 94 numeri, la rivista smise di pubblicare, lasciando posto a \"L'Infini\" promossa dal gruppo vicino a Sollers (la nuova rivista venne pubblicata dapprima nelle \u00c9ditions Deno\u00ebl e dal 1987 da Gallimard).\nNel 1995, sempre presso le \u00c9ditions du Seuil, Philippe Forest ha pubblicato il lungo studio storico \"Histoire de Tel Quel, 1960-1982\" (ISBN 2-02-017346-8), mentre Patrick Ffrench ha pubblicato \"The Time of Theory: A History of Tel Quel (1960-1983)\" presso la Clarendon Press di Oxford (ISBN 0-19-815897-1). Lo stesso Ffrench, in collaborazione con Roland-Francois Lack, ha poi composto l'antologia \"The Tel Quel Reader\" (London: Routledge, 1998 ISBN 0-415-15713-7).\n\"Tel Quel\", in modo indipendente dalla rivista, era anche il titolo di due volumi (1941 e 1943) di Paul Val\u00e9ry."}
{"id": "1962267", "revid": "767487", "url": "https://it.wikipedia.org/wiki?curid=1962267", "title": "Cyclomedusa", "text": "La ciclomedusa (Cyclomedusa) \u00e8 un genere di organismi estinti appartenenti alla fauna di Ediacara, vissuto nel Proterozoico superiore (Ediacarano, circa 550 milioni di anni fa). I suoi resti sono stati ritrovati in molti giacimenti sparsi per il mondo.\nDescrizione.\nLe impronte fossili di ciclomedusa consistono in una struttura circolare, dal diametro variante da pochi centimetri a venti centimetri; al centro di questa forma vi era un bozzo, anch'esso circolare, attorno al quale erano presenti fino a cinque anelli di crescita. Gli anelli di crescita non erano necessariamente circolari, specialmente quando individui adiacenti interferivano con la crescita gli uni con gli altri. Molte linee radiali, inoltre, attraversavano la parte esterna del disco e rendevano le ciclomeduse simili a fette d'ananas. Alcuni esemplari, infine, sembrerebbero mostrare una struttura simile a uno stelo, che si estende dal centro verso l'esterno del fossile.\nClassificazione.\nLa ciclomedusa fu originariamente classificata come una medusa (donde il nome), ma gli studiosi in seguito si accorsero che alcuni esemplari sembravano distorti a causa della presenza di un altro esemplare accanto; sembra quindi che questi organismi conducessero un tipo di vita bentico (sul fondo del mare). Inoltre, il tipo di struttura non sembra per nulla simile a quello delle attuali meduse; si presume, quindi, che i fossili di ciclomedusa possano rappresentare in realt\u00e0 i peduncoli di ancoraggio di organismi dotati di stelo (forse ottocoralli o altro ancora). Un caso simile \u00e8 rappresentato da \"Charniodiscus\", originariamente ritenuto essere un medusoide e, in seguito al ritrovamento di fossili completi, riconosciuto come un organismo frondoso dotato di stelo.\nVari studi compiuti tra gli anni '80 e '90 da Adolf Seilacher hanno indagato sulla vera natura degli organismi di Ediacara: questi esseri sono stati ritenuti completamente differenti dalle forme viventi attuali, e sono stati classificati con il nome di vendobionti. Le numerose specie di \"Cyclomedusa\", ampiamente distribuita a livello mondiale negli strati dell'Ediacarano, potrebbero rappresentare un singolo organismo conservato in modi differenti, oppure differenti organismi raggruppati insieme a causa della forma del corpo simile.\nRecentemente \u00e8 stato inoltre suggerito che la ciclomedusa possa essere una colonia di microbi: gli anelli concentrici, in questo caso, sono stati interpretati come strutture analoghe a quelle presenti nelle odierne colonie microbiche, esposte a condizioni ambientali distribuite omogeneamente.\nDistribuzione.\nI fossili di ciclomedusa sono noti in strati risalenti all'Ediacariano in numerosi luoghi del mondo: Australia, Norvegia, Inghilterra, Russia, Cina, Ucraina, Canada e Messico. La specie pi\u00f9 nota \u00e8 \"Cyclomedusa plana\"."}
{"id": "1962268", "revid": "599013", "url": "https://it.wikipedia.org/wiki?curid=1962268", "title": "Gian Piero Bona", "text": "Biografia.\nTerzo figlio del calciatore, imprenditore e uomo di cultura Lorenzo Valerio Bona, dopo gli studi classici, universitari e musicali, comincia ad interessarsi alle filosofie orientali, viaggiando a lungo in Medio Oriente. Narratore e poeta, \u00e8 stato tra i primi traduttori di \"Il Profeta\" di Khalil Gibran in Italia (1968).\nCome romanziere, esord\u00ec con un romanzo che fece discutere, \"Il soldato nudo\" (1960), dove affronta il tema dell'omosessualit\u00e0 in ambiente militare, tematiche riprese anche nel successivo \"I pantaloni d'oro\" (1969).\n\u00c8 anche autore teatrale (molti suoi testi teatrali sono stati rappresentati) e di sceneggiature televisive. Nel 1956 aveva anche lavorato insieme a Mario Soldati, ormai prossimo a lasciare il mondo del cinema, ad un film, nelle parole di Bona, \"destinato a rappresentare la totale libert\u00e0 d\u2019amore\". La pellicola, girata sull'isola di Stromboli e presentata in una versione non ultimata, venne bocciata dalla censura venendo poi gettata dai suoi autori dentro il vulcano dell'omonima isola. Il suo archivio \u00e8 conservato presso il Centro per gli studi sulla tradizione manoscritta di autori moderni e contemporanei dell\u2019Universit\u00e0 di Pavia.\nPoesia.\nCome poeta, Bona esordisce con \"I giorni delusi\" (1955) raccolta dominata da sentimenti inquieti come solitudine e morte nella classe borghese. Il libro attir\u00f2 l'attenzione di Jean Cocteau che defin\u00ec Bona \"un po\u00e8te extraordinaire\". Seguono nel tempo altre raccolte per Scheiwiller, Guanda, Einaudi e Garzanti. \nCon \"Il liuto pellegrino\" (1960) ed \"Eros Anteros\" (1962, e 1965) viene inserita una certa sensualit\u00e0 tra i versi, sempre nella sensazione poetica della perdita.\nNella sua opera di traduttore ha fatto conoscere in Italia Gibran e ha tradotto l'intera opera di Arthur Rimbaud, Einaudi \u2014 Pleiade 1992: per questo nel 2000 si \u00e8 aggiudicato il Premio Grinzane Cavour per la traduzione. In precedenza, sempre per traduzione delle Poesie di Arthur Rimbaud, aveva ricevuto nel 1973 il premio \"Leone Traverso\" Opera Prima, nell'ambito del Premio Monselice di traduzione.\nSi \u00e8 anche spesso cimentato con molti frammenti dei lirici greci, amplificando l'effetto frammentario e evocativo.\nNel 2013 ha vinto il Premio Dess\u00ec per la poesia.\nProsa.\nScoperto da Giovanni Comisso, scrive l'opera giovanile \"Il soldato nudo\" (1960, tradotta in varie lingue) e \"I pantaloni d'oro\" (1969), entrambe storie crudeli e malinconiche di ambiente militare. Dopo alcune prove con racconti e romanzi brevi, l'autore scrive il romanzo \"Il silenzio delle cicale\" (1981), probabilmente la sua opera in prosa pi\u00f9 importante, rievocazione dell'ambiente decadente della borghesia torinese (tra i finalisti al Premio Campiello del 1981).\nSeguiranno \"Le tigri\" e il \"demoniaco\" (in chiave grottesca) \"Passeggiata con il diavolo\" (1983) e, oltre ad altri titoli, \"L'amico ebreo\" del 2016, selezionato al Premio Comisso."}
{"id": "1962270", "revid": "22356", "url": "https://it.wikipedia.org/wiki?curid=1962270", "title": "Inaria", "text": ""}
{"id": "1962271", "revid": "113878522", "url": "https://it.wikipedia.org/wiki?curid=1962271", "title": "Circondario della Marca", "text": "Il circondario della Marca (in tedesco \"M\u00e4rkischer Kreis\") \u00e8 uno dei circondari della Renania Settentrionale-Vestfalia, in Germania.\nAppartiene al distretto governativo di Arnsberg. Comprende 12 citt\u00e0 e 3 comuni. Capoluogo e centro maggiore \u00e8 L\u00fcdenscheid.\nPrende il nome dal territorio storico della Contea di Mark.\nSuddivisione amministrativa.\nIl M\u00e4rkischer Kreis comprende 12 citt\u00e0 e 3 comuni."}
{"id": "1962273", "revid": "1964823", "url": "https://it.wikipedia.org/wiki?curid=1962273", "title": "Hellas Verona Football Club 2002-2003", "text": "Questa pagina raccoglie i dati riguardanti l'Hellas Verona Football Club nelle competizioni ufficiali della stagione 2002-2003.\nStagione.\nNella stagione 2002-2003 l'Hellas Verona, dopo la retrocessione del precedente campionato di A, non and\u00f2 oltre una salvezza ottenuta grazie al 14\u00ba posto tra i cadetti.\nMaglie e sponsor.\nIl fornitore di materiale tecnico per la stagione 2002-2003 fu Lotto, mentre lo sponsor ufficiale fu \"Clerman\".\nOrganigramma societario.\nArea direttiva\nArea tecnica\nArea sanitaria"}
{"id": "1962274", "revid": "167080", "url": "https://it.wikipedia.org/wiki?curid=1962274", "title": "Depressione (economia)", "text": ""}
{"id": "1962276", "revid": "767487", "url": "https://it.wikipedia.org/wiki?curid=1962276", "title": "Enrico Sognato", "text": "Biografia.\nIscritto alla facolt\u00e0 di giurisprudenza, dichiara di sperare di non dover mai diventare avvocato, perch\u00e9 nessun mestiere gli \u00e8 stato mai pi\u00f9 distante.\nGira sempre con un registratore in tasca per catturare i suoi pensieri e quelli della gente, le parole dei tassisti, le cose che le persone si dicono e che, apparentemente, sembrano insignificanti.\nArtigiano della musica, costruisce le sue canzoni partendo dai testi, che a loro volta diventano melodie e che, infine, veste con arrangiamenti che cura personalmente.\nCarriera.\nPartecipa a Sanremo Giovani 1995 con il brano \"X... mi hai fatto perdere la testa\", non riuscendo a qualificarsi alla successiva edizione del Festival di Sanremo.\nNello stesso anno scrive \"Basta con il rap\" per Francesca Schiavo, e suona le tastiere nel suo album \"Francesca!!!\".\nViene ammesso al Festival di Sanremo 2000 con il brano \"E io ci penso ancora\", che si classifica all'ottavo posto nella sezione \"Nuove Proposte\".\nIn seguito collabora come autore, compositore, chitarrista e produttore degli Zero Assoluto."}
{"id": "1962277", "revid": "167080", "url": "https://it.wikipedia.org/wiki?curid=1962277", "title": "Navigazione fluviale", "text": ""}
{"id": "1962278", "revid": "131358", "url": "https://it.wikipedia.org/wiki?curid=1962278", "title": "Diego Sebasti\u00e1n Saja", "text": ""}
{"id": "1962280", "revid": "547034", "url": "https://it.wikipedia.org/wiki?curid=1962280", "title": "7 Gold TVR Teleitalia", "text": "TVR Teleitalia 7Gold (nata nel 1979 e fino al 2008 solo TVR Teleitalia) \u00e8 un'emittente televisiva della regione Toscana facente parte del circuito televisivo di 7 Gold, e insieme alle emittenti Telecity, Sestarete e Telepadova \u00e8 una delle pi\u00f9 importanti emittenti di co-produzione del circuito. Le sue frequenze sono irradiate in tutta la Toscana. La sua sede attuale \u00e8 in Campi Bisenzio (provincia di Firenze), vicino al centro commerciale \"I gigli\". Il suo logo \u00e8 un pallino blu con inscritta la sigla \"TVR\" ed accanto una piccola cartina geografica dell'Italia color verde chiaro con su scritto in bianco \"Teleitalia\". Durante le trasmissioni dell'emittente regionale, compare comunque il logo \"7G\" di 7 Gold in alto a destra, insieme a quello di \"TVR Teleitalia\" in basso a destra; quando vengono trasmessi i programmi in diretta nazionale, i due loghi si scambiano di posto, invertendo le loro posizioni.\nStoria.\nDopo vari anni in cui le trasmissioni dell'emittente erano irradiate da Pratilia il primo Shopping Center nato in Italia, la societ\u00e0 di TVR Teleitalia nel 2003 decise di spostare la propria sede pi\u00f9 vicino alla citt\u00e0 di Firenze e dal 2008 si \u00e8 affiliata al circuito 7 Gold pur mantenendo una propria autonomia produttiva nella programmazione quotidiana.\nProgrammi storici.\nFra i primi programmi dell'emittente, che si caratterizz\u00f2 fin da subito per le vendite in diretta da parte degli inserzionisti che proponevano i prodotti acquistabili immediatamente telefonando al centralino della televisione (anticipando di alcuni decenni le attuali televisioni specializzate in questo tipo di vendite), si ricorda la messa in onda della trasmissione \"A briglia sciolta\", un talk-show a carattere sportivo, in cui i vari ospiti in studio commentavano, in diretta, le imprese calcistiche della . A partire dalla met\u00e0 degli anni novanta, gli editori di TVR Teleitalia mandarono in onda anche altri programmi, durante l'intero palinsesto della settimana, a carattere sportivo, principalmente basati sullo sport toscano ed in maniera specifica riguardo al calcio e alla Fiorentina. Cos\u00ec, nei giorni in cui non andava in onda \"A briglia sciolta\", TVR Teleitalia lanci\u00f2 nuovi talk-show sportivi, tra i quali sono rimasti famosi \"Calcio di rigore\", \"La frustata\", \"La frustata - Atto II\" e \"Salotto viola\". Quasi tutti questi programmi andavano in onda dal luned\u00ec al venerd\u00ec, alternandosi, dalle ore 18 alle 19 e facevano registrare sempre ottimi ascolti.\nUn'altra storica trasmissione tuttora in onda fu \"Grande cinema\" condotta e curata da Elisangelica Ceccarelli e Federico Berti. Da questa trasmissione \u00e8 stato realizzato il libro \"Grande Cinema\", scritto dalla caporedattrice di TVR Teleitalia Elisangelica Ceccarelli e dal suo compagno di avventure in giro per il mondo cinematografico Federico Berti (libro che ha avuto la prefazione di Leonardo Pieraccioni). \"Grande cinema\" da alcuni anni cura la sezione \"I luoghi del cinema\", un percorso itinerante nelle varie citt\u00e0 del mondo dove sono stati realizzati celebri film. I due conduttori mostrano i luoghi dei set accompagnandoli alle immagini del film a cui si riferisce il posto prescelto (in genere piazze, monumenti ecc. oppure vere e proprie rarit\u00e0 cinematografiche, ad es. il portone del palazzo a Parigi dove si incontrano i due protagonisti, Marlon Brando e Maria Schneider in \"Ultimo tango a Parigi\", oppure a Londra la casa azzurra di \"Notting Hill\" con Hugh Grant e Julia Roberts ecc.). Berti e Ceccarelli hanno compiuto questo lavoro di ricerca a New York, Mosca, Parigi, Londra, San Pietroburgo, Amsterdam, Costa Azzurra ecc.)\nAltro pionieristico programma settimanale dell'emittente \u00e8 stato \"Cardiologia per Tutti\" in cui l'esperto dottor Enzo Boncompagni rispondeva in diretta alle domande dei telespettatori che telefonano durante la trasmissione incentrata sulla cardiologia.\nMenzione speciale la merita un ciclo di trasmissioni prodotte tra il 2015 e il 2016: \"Liberamente - percorsi liberi di vita carceraria\" dove settimanalmente venne proposta ai telespettatori la storia di un detenuto presso il Carcere della Dogaia di Prato, raccolta direttamente da Elisangelica Ceccarelli all'interno della struttura, e impreziosita dal commento di uno psicologo. In ognuna delle 20 puntate non \u00e8 mai mancato lo spaccato di vita carceraria, la quotidianit\u00e0 dei detenuti ripresa dalle telecamere che talvolta entravano nelle cucine del carcere, nella biblioteca, e talaltre nelle aree condivise o negli angoli pi\u00f9 angusti. Fu il primo programma interamente prodotto e trasmesso in a risoluzione HD.\nAltra grande produzione \u00e8 stata \"Culturalmente Toscana\", un ciclo di approfondimenti incentrati su personaggi toscani. Ogni settimana Maurizio Ciampolini conduceva con prestigiosi ospiti in studio un Talk-Show che prevedeva come fulcro centrale, i collegamenti esterni curati da Francesco Nidiaci inviato alla scoperta delle Case Museo, delle Biblioteche o degli archivi storici legati al personaggio e al tema di ognuna delle 32 puntate. Il programma prodotto tra il 2019 e il 2020 \u00e8 stato realizzato in risoluzione 4K\nPersonaggi celebri.\nMan mano che Tvr Teleitalia amplia i suoi palinsesti con nuove trasmissioni,i personaggi e i conduttori diventano immediatamente famosi in tutta la Toscana: particolare successo tra il pubblico viene riscosso dai programmi ad argomento sportivo, dedicati in particolare alla dove era possibile (e lo \u00e8 tuttora) interagire telefonicamente. Tra i personaggi storici pi\u00f9 popolari ricordiamo Mario Ciuffi, opionionista di punta della trasmissione \"La frustata\", e Giorgio Masala, commentatore della trasmissione \"Calcio di rigore\". Moderatore di entrambi i programmi, e storico presentatore dell'emittente fu Salvatore Scaravilli.\nNella stagione 2007/2008 approda a Tvr Teleitalia anche Gianni Greco (detto \"G\"), famoso e storico conduttore radiofonico, che introduce il programma \"Ciao \"G\"\", poi passato a Toscana TV.\nI 25 anni di TVR Teleitalia.\nNel 2004, TVR Teleitalia ha festeggiato i suoi primi 25 anni di trasmissioni con una grande festa al Keller Platz di Prato presentata da Salvatore Scaravilli, alla quale hanno presenziato tutti i dipendenti, i celebri conduttori ed ospiti delle trasmissioni di Tvr Teleitalia, primi tra tutti Mario Ciuffi e Giorgio Masala. Alla festa parteciparono anche alcuni personaggi delle istituzioni fiorentine e il gruppo musicale delle \"Forzature\", autori peraltro del brano \"Firenze Viola\", celeberrima sigla iniziale e conclusiva del programma sportivo \"La frustata\".\nL'unione con 7 Gold.\nDalla fine di agosto del 2008, TVR Teleitalia ha compiuto il pi\u00f9 grande passo avanti della sua storia: la televisione toscana ha deciso di trasmettere i suoi programmi insieme alla syndication nazionale di 7 Gold, con la quale \u00e8 tuttora in societ\u00e0. Questa alleanza tra queste due emittenti ha fatto s\u00ec che l'intero palinsesto di TVR Teleitalia, si sia completamente rivoluzionato, dando pi\u00f9 spazio alle trasmissioni di 7 Gold. Tra le altre cose, \u00e8 da sottolineare che TVR Teleitalia ha modificato il suo nome in 7 Gold TVR Teleitalia. Non bisogna per\u00f2 dimenticare che fino a qualche tempo prima, 7 Gold era affiliata con un'altra emittente toscana, ovvero Italia 7 Toscana, la quale aveva fatto registrare un gran numero di ascolti nei momenti in cui venivano mandate in onda le trasmissioni di 7 Gold, tra le quali le pi\u00f9 celebri sono \"Diretta Stadio...ed \u00e8 subito goal\" ed \"Il processo di Biscardi\", entrambe a carattere sportivo. Dal 2008 la convivenza tra 7 Gold e Tvr Teleitalia sta continuando a registrare un enorme successo nello share degli ascolti tra gli sportivi, in particolar modo durante la messa in onda delle due suddette trasmissioni oltre ai programmi prodotti da Tvr Teleitalia e dedicati alla : \"Domenica viola\" che ripercorre l'intera giornata di campionato appena conclusa incentrandosi sulla partita della Fiorentina e \"Cuore Viola\" approfondimento calcistico del Marted\u00ec.\nOrganigramma.\nMaurizio Salvi \u00e8 il direttore responsabile, mentre editore e coordinatore redazionale \u00e8 Elisangelica Ceccarelli (giornalista Professionista e scrittrice). \nIn redazione: Francesco Nidiaci (vice coordinatore), Claudia Guasti, Luca Lazzerini, Maurizio Ciampolini, Rosario Mantero.\nCollaboratori: Federico Berti, Umberto Cecchi, Andrea Bruno Savelli, Jean-Jacques Ilunga, Nicolette Giuliani, Lorenzo Lombardi, Manuela Guarineri, Pierpaolo Dainelli. \nIl 17 giugno 2010 \u00e8 venuto a mancare lo storico presidente dell'emittente, Paolo Salvi (marito di Elisangelica Ceccarelli), che \u00e8 stato il fondatore di TVR Teleitalia, nonch\u00e9 di Toscana TV.\nPalinsesto - Programmi principali.\nCompletano il palinsesto i programmi prodotti e diffusi dal circuito 7Gold:\nTutta la programmazione giornaliera e settimanale di Tvr Teleitalia 7Gold e Tvr Pi\u00f9 \u00e8 consultabile attraverso la guida EPG, funzione presente su ogni modello di telecomando.\nTvr Pi\u00f9 trasmette anche in streaming sul sito www.tvrteleitalia.com\nFrequenze.\n\"TVR Teleitalia 7Gold\" \u00e8 stata visibile in analogico in tutto il territorio della Toscana, e in parte di quello della Liguria e del Lazio attraverso una rete capillare di ripetitori e molteplici frequenze.\nDal 28 Febbraio 2010 l'emittente fu visibile, limitatamente alla provincia di Firenze e Prato, anche tramite il digitale terrestre sulla frequenza UHF 21 e sintonizzabile sul canale numero 15 dell'LCN. A Maggio la copertura del segnale digitale aveva gi\u00e0 coperto la provincia di Livorno, la provincia di Lucca, la provincia di Siena e la provincia di Pisa.\nCon il passaggio definitivo al digitale terrestre, avvenuto in Toscana nel mese di novembre 2011, l'emittente \u00e8 ricevibile attraverso la frequenza UHF 29 sul canale LCN19 del digitale terrestre ed \u00e8 nominata 7 Gold TVR Teleitalia, mentre sull'LCN 77 vengono irradiati i programmi della seconda rete TVR Pi\u00f9 che propone un palinsesto informativo e culturale privo di televendite.\nDal 10 aprile 2014 fino al 13 gennaio 2019 \u013e'emittente ha gestito la programmazione giornalistica del palinsesto di Canale 10 Toscana"}
{"id": "1962286", "revid": "1543377", "url": "https://it.wikipedia.org/wiki?curid=1962286", "title": "Oppidum di Manching", "text": "L'oppidum di Manching, nell'attuale Alta Baviera, era un insediamento celtico che si ritiene esser stato un tempo la capitale della trib\u00f9 celtica dei Vindelici.\nIl centro fu fondato nel III secolo a.C. e la sua occupazione dur\u00f2 fino al 50-30 a.C. Conobbe il suo apogeo nella seconda met\u00e0 del II secolo a.C. quando l'agglomerato, protetto da un baluardo di 7,2\u00a0km di perimetro, raggiunse un'estensione di 380 ettari, arrivando a ospitare una popolazione che si stima tra i 5.000 e i 10.000 abitanti. Si tratta quindi di uno dei pi\u00f9 importanti agglomerati urbani al nord delle Alpi, sia dal punto di vista dell'estensione che della popolazione.\nSi ritiene che la sua fine, dovuta a fattori interni ed esterni, sia avvenuta prima della campagna di conquista della Rezia e dell'arco alpino negli anni dal 16 al 7 a.C., sotto Augusto.\nStoria dell'esplorazione.\nL'enorme fortificazione circolare che abbracciava il sito sopravvisse all'abbandono dell'insediamento, divenendo un tratto caratteristico del paesaggio che fu gi\u00e0 notato dai Romani.\nPer secoli rimase un importante punto di riferimento per i confini di parrocchie e vescovadi. Una prima descrizione fu messa per iscritto nel 1831. Ne fu autore l'insegnante J. A. Buchner (1776-1854), guidato dall'erroneo convincimento di aver trovato una struttura difensiva romana: le antiche descrizioni itinerarie (Notitia dignitatum e \"Itinerarium Antonini\") \"Vallatum\"/\"Vallato\" (un toponimo astrattamente associabile alla presenza un \"vallum\").\nCronologia delle esplorazioni.\nI primi scavi archeologici si ebbero nel 1892-93 sotto la direzione di Joseph Fink (1859-1929). Nel 1903, Paul Reinecke riconobbe nel sito le vestigia di un \"oppidum\" celtico.\nNel 1936-38, durante il riarmo nazista della Germania, la Luftwaffe costru\u00ec a manching un campo di aviazione. Questo port\u00f2 alla distruzione di larghe porzioni del sito, senza consentire la possibilit\u00e0 di ricerche archeologiche sistematiche: solo pochissimi ritrovamenti furono recuperati dalla costruzione dell'installazione militare. Nel 1938, l'archeologo Karl-Heinz Wagner diede inizio a uno scavo della parte nordorientale della cinta muraria. All'interno del terrapieno visibile, scopr\u00ec i resti di un muro, che egli riconobbe come un \"murus gallicus\", secondo la descrizione fatta da Giulio Cesare di tali strutture. A causa della presenza del campo d'aviazione, Manching, durante la seconda guerra mondiale, fu bersagliata da ripetuti raid aerei che ebbero come conseguenza ulteriori distruzioni delle evidenze archeologiche.\nDal 1955, la \"R\u00f6misch-Germanische Kommission\" (Commissione romano-germanica) dell'Istituto archeologico germanico e il Servizio archeologico della Baviera hanno condotto estese campagne archeologiche per l'esplorazione del sito:\nFino al 1987 erano stati esplorati circa 12 ettari dell'intero insediamento. Ma dal 1996, una serie di scavi di emergenza condotti da Susanne Sievers (nella parte centrale, l'\u00abAltenfeld\u00bb, e nell'area di competenza dell'European Aeronautic Defence and Space Company), hanno portato nel 2002 all'estensione dell'area esplorata fino a 26 ettari. Manching \u00e8 divenuto cos\u00ec l'oppidum pi\u00f9 intensamente esplorato dell'Europa Centrale, anche se, tuttavia, il grado crescente di esplorazione si accompagna alla progressiva distruzione del sito, dal momento che i nuovi scavi di emergenza si rendono necessari quando bisogna ricavare il massimo delle informazioni da una certa area prima che essa venga edificata.\nDal 2006, i ritrovamenti provenienti dall'oppidum sono esposti nel \"Keltisch-R\u00f6misches Museum Manching\", il \"Museo celto-romano di Manching\".\nTopografia.\nPosizione.\nA differenza di altri \"oppida\" dell'epoca, quello di Manching non occupava una posizione sommitale ma si sviluppava su una pianura fluviale, in una posizione strategicamente collocata all'incrocio di due rotte commerciali orientate da nord a sud e da est a ovest. \nIl porto fluviale.\nLa vicinanza della confluenza tra il fiume Paar e il Danubio, metteva anche a anche facile accesso alla navigazione su quest'ultima importante arteria fluviale, garantendo all\"'oppidum\" un considerevole vantaggio nel commercio fluviale a lunga distanza.\nPer questo, infatti, era stato anche allestito un porto fluviale, a nord-est dell'oppidum, in quello che, al tempo dell'insediamento celtico, era un vecchio meandro del Danubio, ma che (come dimostrato da escavazioni sul finire degli anni novanta) era riempito dall'acqua, con un'imboccatura sul Danubio. Nel porto veniva scaricato il materiale da costruzione (pietre e legno) per le necessit\u00e0 dell'oppidum, ma anche anfore vinarie di provenienza mediterranea, oltre, anfore per il trasporto del \"garum\".\nManching si rivela in questo modo come il pi\u00f9 importante centro commerciale ed economico di epoca lateniana che si conosca oggi a nord delle Alpi.\nPlanimetria.\nLa costruzione della citt\u00e0 fu il frutto di una precisa pianificazione urbanistica. Assi ortogonali, orientati secondo i punti cardinali, ritagliavano degli appezzamenti recintati. L'interpretazione di queste particelle chiuse rimane dibattuta. Esse possono far pensare a un'organizzazione in fattorie autarchiche, che ricordano gli sfruttamenti autonomi di epoca hallstattiana, ma questa organizzazione spaziale prettamente contadina non \u00e8 confermata dagli scavi pi\u00f9 recenti. Sembra oggi pi\u00f9 probabile che questa ripartizione ortogonale riflette una specializzazione economica e funzionale di settori specificamente dedicati all'agricoltura, all'artigianato, o riservati a ospitare luoghi di culto. \nGli scavi compiuti nell'\u00abAltenfeld\u00bb, la parte centrale dell'oppidum, confermano una simile ipotesi, perch\u00e9 in quel luogo si \u00e8 portato alla luce un quartiere interamente dedicato all'artigianato.\nLa parte centrale ospitava sicuramente un tempio, o un santuario, la cui costruzione doveva risalire alla fondazione della citt\u00e0. Questo antico santuario \u00e8 stato attivo tra il IV secolo a.C. e il II o I secolo a.C. Lo spazio lastricato, le offerte ritrovate\u00a0\u2013 armi, finimenti di cavalli, frammenti di calderoni\u00a0\u2013 oltre a un gran numero di ossa di bambini e neonati, testimoniano la funzione cultuale del luogo.\nLungo l'asse viario in direzione est-ovest che, come un \"decumanus\", doveva collegare la porta orientale con una presumibile ma ancora ignota entrata occidentale, vi erano piccole capanne. I ritrovamenti suggeriscono doversi trattare di botteghe commerciali. Esiste, probabilmente, un'analoga strada con funzione di asse sud-nord, a partire dalla porta meridionale.\nLa densit\u00e0 del popolamento non era distribuita in maniera uniforme all'interno dell'insediamento. Solo la parte centrale, proprio a destra, tra l'ingresso orientale e l'ipotetica porta occidentale, insisteva su terreni alluvionali relativamente asciutti ed era pi\u00f9 intensamente popolata. La densit\u00e0 si rarefaceva procedendo verso i bordi; ad esempio, una striscia esterna larga 500 metri e raccordata all'interno delle mura, non mostra alcun segno di occupazione: dovrebbe trattarsi di un'area destinata alla coltivazione e al pascolo.\nArchitettura.\nL'insediamento consisteva di abitazioni a un solo piano, con una o pi\u00f9 stanze, articolate su una superficie dai 40 ai 100 metri quadrati. Alcune delle costruzioni erano realizzate con quella particolare tecnica che prevede una struttura portante in legno con tamponatura in muratura. A completare il quadro vi sono costruzioni che si sviluppano in lunghezza, costruzioni semi-interrate, silos di stoccaggio su piloni sopraelevati, magazzini ipogei, atelier, pozzi... Molte planimetrie presentano misure che possono essere identificate come multipli del mezzo piede celtico, ossia 15.45\u00a0cm. L'archeologo Schubert ha perfino trovato una barra su cui questa lunghezza \u00e8 marcata da una serie anelli equispaziati in bronzo, un reperto da lui interpretato come strumento di misura.\nVale la pena di sottolineare la grande variet\u00e0 di chiavi e serrature ritrovate nel grande insediamento celtico. \nSi usavano serrature maschiate e chiavi uncinate per porte e cancelli, chiusure a chiavistello per le porte pi\u00f9 piccole, e serrature a molla per cassette e cassapanche.\nFortificazioni.\nCinte muriare.\nLa prima cinta muraria dell'oppidum fu eretta intorno al 150 a.C., utilizzando la tecnica del \"murus gallicus\". Si ignorano ancora i motivi che portarono a questa iniziativa ma oggi si ritiene che la costruzione della cinta non rispondesse solo a esigenze puramente difensive, ma svolgesse anche una funzione di ostentazione e di prestigio. Questa funzione ostentativa \u00e8 ben visibile nella monumentalit\u00e0 della porta orientale della citt\u00e0. Il baluardo fu rinforzato da una rampa larga 9 metri, addossata all'interno.\nUna seconda cinta pi\u00f9 esterna fu aggiunta nel 104 a.C.: realizzata nella tecnica del \"Pfostenschlitzmauer\" (un muro in pietra e palizzata verticale, tipico degli oppida centroeuropei), essa and\u00f2 a inglobare il muro precedente. Una terza fase costruttiva segu\u00ec la stessa tecnica muraria.\nPrima della fondazione dell'oppidum, il ruscello di Igelsbach, che attraversava la cinta fino allo stagno, fu deviato e costretto a scorrere parallelamente al muro, fino a confluire nel Paar, formando cos\u00ec un fossato a sud-ovest.\nPorta orientale.\nSu posto sono visibili i resti della porta orientale: le sue vestigia sono oggi molto ben studiate al punto che, pi\u00f9 a sud, lungo la parte meridionale della cinta, se ne pu\u00f2 anche vedere un'ipotesi ricostruttiva. Si tratta di una porta a tenaglia (\"Zangentor\") con apertura la cui luce \u00e8 divisa in due corsie, dominate da una stazione di guardia il cui preciso aspetto non \u00e8 possibile determinare con sicurezza. Alle due aperture si accedeva attraverso una sorta di corridoio a cielo aperto fiancheggiato da due muri.\nLa porta fu distrutta da un incendio verso l'80 a.C. e le macerie, lasciate sul posto, ci dicono anche3 che a quell'epoca la strada che la serviva era gi\u00e0 abbandonata.\nLa vita dell'oppidum.\nAlimentazione.\nAgricoltura.\nMolti indizi indicano che l'agricoltura era praticata anche all'interno della cinta cittadina, con piantagioni perfino all'interno dei quartieri residenziali. I bordi dell'oppidum, in particolare, potrebbero essere stati destinati a coltivi. Nonostante questo, all'epoca del suo apogeo, l'agglomerato, per assicurarsi la sussistenza, doveva sicuramente dipendere dalle regioni circostanti.\nOrzo e spelta erano le colture principali. Ma anche miglio, farro, piccolo farro (\"Triticum monococcum\"), avena, frumento e segale. Ma nella dieta degli abitanti entravano a far parte anche le lenticchie, le fave, il papavero da oppio, le nocciole e varia altra frutta a n\u00f2cciolo.\nAllevamento.\nIl ritrovamento di un enorme numero di ossi, insieme ai resti di altri sottoprodotti animali, testimonia di un allevamento intensivo; \u00e8 anche possibile che Manching fosse sede di un mercato di bestiame, la cui importanza andava oltre i confini della stessa regione. Si vendevano soprattutto suini e bovini (questi ultimi utilizzati pure come animali da traino), ma anche ovini (per la lana) e caprini (per il latte e il formaggio). Il pollame invece non svolgeva un ruolo significativo nell'alimentazione. Cavalli e cani, pur entrando nella dieta, non erano oggetto di un particolare allevamento.\nPesca.\nLa vicinanza a fiumi e corsi d'acqua lasciava presagire che gli abitanti praticassero anche la pesca: questa supposizione si \u00e8 rivelata fondata solo a grazie alle pi\u00f9 recenti ricerche sugli avanzi interrati. \n\u00c8 stato questo anche il caso delle tracce della preparazione di una tipica salsa mediterranea a base di pesce, il \"garum\".\nVino.\nIl ritrovamento di anfore vinarie, di cui si dir\u00e0 pi\u00f9 oltre, testimonia inoltre del consumo di vino, un prodotto di importazione mediterranea.\nEconomia.\nArtigianato.\nLa citt\u00e0 si avvaleva di un fiorente artigianato del ferro, i cui prodotti, per\u00f2, rispondevano essenzialmente a bisogni locali. Il minerale ferroso era estratto nell'entroterra danubiano e a Feilenmoos, presso la confluenza tra il Paar e il Danubio. Tra i prodotti era compresa una variet\u00e0 di utensili specializzati, che testimoniano di una vivace attivit\u00e0 artigianale. A Manching si producevano anche perline e braccialetti in vetro, in cui il colore dominante era il blu. Ma anche la ceramica, l'oreficeria e la tessitura vi erano praticate a un livello avanzato.\nGli scavi hanno portato alla luce l'ambra del mar Baltico e anfore vinarie di produzione mediterranea, tutte testimonianze di relazioni commerciali che si irradiavano su scala europea. Si \u00e8 rinvenuto, inoltre, vasellame da tavola di lusso, oggetti in bronzo, e gioielli.\nMonetazioni.\nLa citt\u00e0 disponeva di una propria moneta per il commercio locale, consistente in piccoli conii argentei e in \"B\u00fcschelquinare\" (quinarii argentei rappresentanti un cavallo dalla criniera stilizzata in forma di ciuffo - in tedesco \"B\u00fcschel\"), oltre che monete in bronzo di bassa lega (cosiddetto \"bronzo bianco\" o \"Potin\"). Per il commercio a lunga distanza erano utilizzate monete auree e, a partire dal I secolo a.C., monete in argento. \nLe monete d'oro di Manching hanno una caratteristica forma concava, quasi a piccola coppa: in Germania, tali reperti sono popolarmente conosciuti con il nome di \"Regenbogensch\u00fcsselchen\", coppelle dell'arcobaleno, un termine derivato dalla credenza popolare secondo cui il loro ritrovamento nel terreno, in genere dopo un temporale, fosse collegato al tesoro presente ai piedi dell'arcobaleno.\nCircolava anche moneta falsa, realizzata ad esempio in bronzo rivestito d'oro (suberati): alcune bilance di precisione, ritrovate sul sito, dovevano servire per controlli di autenticit\u00e0.\nLa grande quantit\u00e0 e variet\u00e0 di chiavi utilizzate per porte e mobili (si veda quanto detto sopra) indica, evidentemente, il possesso di beni che era necessario proteggere, e la stretta convivenza di molte persone doveva accrescere questo bisogno di sicurezza.\nReimpiego di materie prime.\nGli scavi condotti presso l'\u00abAltenfeld\u00bb hanno restituito evidenze del frequente ricorso a forme di riutilizzo del metallo. Non si sa da cosa nascesse questo bisogno di riciclaggio, ma le vestigia associabili all'ultima fase del popolamento, nel I secolo a.C., sembrano mostrare un declino gi\u00e0 in atto nella citt\u00e0: il declino potrebbe aver reso indispensabile il riutilizzo delle materie prime che non si era pi\u00f9 in grado di procurarsi.\nInumazioni diffuse.\nGli scavi archeologici hanno portato alla luce un gran numero di ossa umane, distribuite sull'intero sito, tanto che al tempo dei primi scavi si pens\u00f2 anche che l'oppidum fosse andato incontro a una fine violenta. \nEvidenze circa un culto dei morti.\nOggi si tende piuttosto a considerare questi ritrovamenti come l'impronta archeologica di qualche particolare forma di culto dei morti e degli antenati, ancora da interpretare.\nVi sono, ad esempio, frequenti evidenze di riti di doppia inumazione che consistevano nel prelievo, dalle spoglie dei defunti, di parti non ancora completamente decomposte, con una preferenza per le ossa lunghe.\nDalle ossa prelevate, come attestato dai ritrovamenti, venivano preventivamente rimossi i resti di tessuti molli ancora aderenti dalle per essere poi conservate, forse come reliquie, o per disporle a formare degli ossuari esterni. Le ossa mostrano infatti anche segni di esposizione all'atmosfera.\nNecropoli.\nDue sono le necropoli collegabili al sito dell'oppidum: quella di \"Hundsrucken\" e quella di \"Steinbichel\", il cui uso ebbe inizio alla fine del IV secolo a.C. con le pi\u00f9 tarde sepolture databili al II secolo a.C.\nLa necropoli di \"Hundsrucken\", con le sue 22 tombe, si trova a nord-est, all'interno del muro di cinta costruito in epoca successiva: dovette essere probabilmente abbandonata proprio per l'accrescersi della citt\u00e0.\nLa necropoli di \"Steinbichel\", composta di 43 tombe, si trova sull'altra riva del fiume Paar.\nLe tombe delle due necropoli erano destinate ad accogliere solo le classi sociali superiori, come \u00e8 evidente dal gran numero di armi scoperte e dal lusso dei corredi funerari delle sepolture femminili.\nComunque, in linea generale, il numero di sepolture trovate in Germania, riferibili al periodo dal IV al II secolo a.C. \u00e8 troppo sparuto se raffrontato al numero dei siti corrispondenti. Solo una piccola parte della popolazione, quindi, doveva essere inumata in questa maniera: ci si pu\u00f2 quindi aspettare che moderni metodi di prospezione geofisica impiegati in campo archeologico permettano la scoperta di ulteriori sepolture.\nRitrovamenti degni di nota.\nTra i numerosi reperti provenienti dal sito, ve ne sono alcuni che hanno conosciuto una particolare notoriet\u00e0.\nNel 1999, nei pressi del porto fluviale, fu trovato un \"tesoro\" di monete celtiche d'oro. Comprendeva 483 stateri, con forme di conchiglia, in uso presso i Celti Boi, e una pepita d'oro del peso di 217\u00a0g. Tre anelli di bronzo fanno pensare alle maniglie di un contenitore in qualche materiale organico, andato perduto per decomposizione.\nRisale al 1984, durante degli scavi nei quartieri settentrionali, il rinvenimento un \"albero cultuale in oro\". Si tratta di un tronco legnoso ricoperto di lamina d'oro, con un ramo ornato di foglie di edera in bronzo, al quale erano state applicate delle gemme e delle ghiande dorate. Questo oggetto di culto, databile al III secolo a.C., viene interpretato come un alberello di quercia coperto di edera. Era conservato in un contenitore in legno, anch'esso ricoperto da lamina d'oro.\nUna \"statua di cavallo\" del II secolo a.C. \u00e8 stata ritrovata nei pressi di un tesoro di armi sepolte, e per questo interpretata come oggetto cultuale. A differenza di altre statuette di cavallo della stessa epoca, questa non era realizzata in bronzo ma con placche di ferro. Dell'intero oggetto non si \u00e8 ritrovato altro che la testa, priva delle orecchie, e alcune parti delle zampe. La statua era sepolta in frammenti sparpagliati: questa circostanza, insieme alla vicinanza al seppellimento del \"tesoro\" di armi, ha fatto ritenere che alla fine del II secolo a.C. dovette aver luogo una battaglia, durante la quale alcune costruzioni, interpretate come edifici di culto, dovettero essere saccheggiate e distrutte.\nTra i manufatti del sito di Manching sono di notevole interesse quei reperti che attestano, in maniera sia diretta sia indiretta, l'utilizzo della scrittura presso i Celti: utensili appositi, come degli stili scrittorii, una pentola con inciso il nome del possessore e varie iscrizioni e graffiti su \"frammenti vascolari\", tutti segni, insieme alla circolazione di moneta, di un'evoluzione urbana o proto-urbana. \n\u00c8 testimoniato anche l'irradiamento dell'alfabeto greco, con una theta presente su un frammento ceramico, mentre per altre iscrizioni non \u00e8 possibile discriminare tra l'uso dell'alfabeto greco e l'uso di quello latino.\nLa fine dell'oppidum.\nSi \u00e8 ritenuto a lungo che la distruzione dell'insediamento fosse da collegarsi alla conquista romana; questa tesi non \u00e8 ancora del tutto abbandonata, anche se oggi si ritiene comunque improbabile che la piazzaforte sia stata conquistata o rasa la suolo dai Romani. La migrazione dei Cimbri e dei Teutoni, negli ultimi decenni del II secolo a.C., potrebbe ben aver condotto a un conflitto armato che pu\u00f2 essere invocato come causa della fine della citt\u00e0.\nMa, pi\u00f9 verosimilmente, secondo Susanne Sievers, la decadenza di Manching pu\u00f2 essere spiegata con un processo di graduale deterioramento degli equilibri economici che avevano favorito il fiorire della citt\u00e0: a determinare la mutazione dovette contribuire una combinazione di cause, endogene ed esogene, il cui atto finale potrebbero essere stati i rivolgimenti e le ripercussioni economiche che si propagarono sul mondo celtico in s\u00e9guito alla conquista della Gallia da parte di Cesare.\nIl costante declino della popolazione provoc\u00f2 lo spopolamento del sito, a cui fece s\u00e9guito il dilapidamento e la rovina della cinta muraria, i cui bastioni non potevano essere pi\u00f9 manutenuti. A met\u00e0 del I secolo a.C. il popolamento del sito doveva gi\u00e0 apparire fortemente rarefatto, non in grado di assolvere alle sue antiche funzioni politiche, economiche e cultuali.\nPopolamento in epoca romana.\nNel 15 a.C., agli occhi di Tiberio e Druso, giuntivi all'epoca della conquista romana del territorio, gi\u00e0 pi\u00f9 nulla rimaneva della fiorente capitale celtica di un secolo prima, se non le rovine di un'imponente fortificazione.\nIn seguito, praticamente sullo stesso luogo, i Romani edificheranno \"Vallatum\" (o \"Vallato\": \"Notitia dignitatum\" e \"Itinerarium Antonini\", sulla strada tra \"Reginum\" e \"Augusta Vindelicorum\", indicato come sede della Legio III Italica e del terzo squadrone di cavalleria di Valeriano.\nI Romani reimpiegarono i blocchi calcarei quale materia prima per la produzione di calce, come testimoniato dai resti di antichi forni a calce. Ma gi\u00e0 dal I secolo d.C., per edificarvi il loro \"castrum\", i Romani preferirono il vicino borgo di Oberstimm, il che dimostra come il luogo dove sorgeva l'antica Manching avesse gi\u00e0 perso la sua antica funzione di crocevia sul Danubio.\nApprofondimenti bibliografici.\nPer un quadro dello stato di avanzamento delle conoscenze sull'archeologia del sito, si elencano le seguenti pubblicazioni."}
{"id": "1962287", "revid": "287204", "url": "https://it.wikipedia.org/wiki?curid=1962287", "title": "Sangli", "text": "Sangli (censita come Sangli-Miraj &amp; Kupwad) \u00e8 una suddivisione dell'India, classificata come \"municipal corporation\", di 436.639 abitanti, capoluogo del distretto di Sangli, nello stato federato del Maharashtra. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 16\u00b0 52' 0 N e 74\u00b0 34' 0 E e ha un'altitudine di 544 .\nSociet\u00e0.\nEvoluzione demografica.\nAl censimento del 2001 la popolazione di Sangli assommava a 436.639 persone, delle quali 224.195 maschi e 212.444 femmine. I bambini di et\u00e0 inferiore o uguale ai sei anni assommavano a 50.403, dei quali 27.149 maschi e 23.254 femmine. Infine, coloro che erano in grado di saper almeno leggere e scrivere erano 327.060, dei quali 180.478 maschi e 146.582 femmine."}
{"id": "1962290", "revid": "1964823", "url": "https://it.wikipedia.org/wiki?curid=1962290", "title": "Hellas Verona Football Club 2003-2004", "text": "Questa pagina raccoglie i dati riguardanti l'Hellas Verona Football Club nelle competizioni ufficiali della stagione 2003-2004.\nStagione.\nLa squadra si classific\u00f2 al 19\u00ba posto del Campionato di Serie B.\nOrganigramma societario.\nArea direttiva\nArea organizzativa\nArea marketing\nArea tecnica\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "1962291", "revid": "125122811", "url": "https://it.wikipedia.org/wiki?curid=1962291", "title": "Bicocca (Novara)", "text": "La Bicocca \u00e8 un quartiere di 7.403 abitanti del Comune di Novara, situato nella zona sud-est della citt\u00e0, sulla direttrice che conduce a Mortara. Insieme alla frazione di Olengo forma la \"Circoscrizione Sud-est\".\nPrima della recente espansione cittadina, era una localit\u00e0 a s\u00e9 stante, separata dalla citt\u00e0.\nL'arteria principale del quartiere \u00e8 il \"Corso XXIII Marzo 1849\", tratto urbano della ex Strada statale 211 della Lomellina.\nLa localit\u00e0 \u00e8 nota soprattutto per essere stata teatro della Battaglia di Novara o \"Battaglia della Bicocca\", il 23 marzo del 1849. L'evento \u00e8 ricordato da un singolare ossario di forma piramidale, progettato dall'architetto milanese Luigi Broggi ed inaugurato nel marzo 1879 grazie ai fondi raccolti con una pubblica sottoscrizione nazionale. Conserva al suo interno, senza distinzioni, i resti dei caduti sia dell'esercito piemontese sia asburgico.\nNel 1910 fu collocato al suo interno un trittico scolpito da Carlo Cantoni con le effigi in bronzo di Carlo Alberto e dei generali Ettore Perrone e Giuseppe Passalacqua.\nLa chiesa Parrocchiale del quartiere \u00e8 dedicata a Santa Maria della Salute e fu edificata a partire dal 1600 circa."}
{"id": "1962292", "revid": "438678", "url": "https://it.wikipedia.org/wiki?curid=1962292", "title": "Arturo Issel", "text": "Biografia.\nNacque a Genova nel 1842 da famiglia ebraica, figlio di Raffaele e di Elisa Sonsino. Comp\u00ec gli studi nella citt\u00e0 natale dando presto prova della sua propensione per le discipline scientifiche.\nLaureatosi presso l'Universit\u00e0 di Pisa con una tesi in Scienze Naturali inizia la ricerca applicando sul campo tutte quelle discipline da lui studiate, come la geologia, la geochimica, la geofisica, la pedologia, l'ecologia, la paleontologia e tutte le altre attinenti allo studio della Scienza della Terra.\nOpera dapprima nei luoghi liguri per poi spingere la ricerca ad altre regioni italiane e alla zona confinante con la Provenza.\nEsordisce come scrittore nel 1864 pubblicando un testo che rivela le scoperte di una grotta ossifera trovata nella zona di Finale Ligure, che verr\u00e0 poi chiamata la Caverna delle Arene Candide.\nNel 1865 Arturo Issel effettua in Egitto ricerche zoologiche e paleontologiche che lo impegnano per due mesi: era attratto soprattutto dall'area dell\u2019istmo di Suez (che dal 1859 era interessata dai lavori di scavo del canale, inaugurato il 17 novembre 1869), perch\u00e9 il confronto tra esemplari viventi o fossili provenienti dai due diversi mari gli offriva l'opportunit\u00e0 di studiare \"le leggi che presiedono alla diffusione delle specie\", accogliendo e sviluppando le idee di Charles Darwin, a proposito delle quali proprio nel 1865 Issel aveva stampato la memoria \"Della variabilit\u00e0 nella specie\". \"Breve cenno sulla teoria di Darwin.\"\nSuccessivamente Issel partecip\u00f2 a diverse spedizioni in Africa orientale, compresa quella guidata da Orazio Antinori e Odoardo Beccari nel 1870. Fu nominato professore ordinario di Geologia e Mineralogia presso l'Universit\u00e0 degli Studi di Genova nel 1866 e nel 1870 ne ottiene la l'incarico definitivo che manterr\u00e0 fino al 1891.\nNel 1873, a Milano, convol\u00f2 a nozze con Bettina Ascoli, figlia del glottologo Graziadio Isaia, dalla quale ebbe due figli.\nEletto direttore del Museo Geologico dell'Universit\u00e0 di Genova nel 1891 lascer\u00e0 la cattedra di Mineralogia per mantenere solamente quella di Geologia dedicandosi con passione al suo nuovo incarico presso il Museo fino al 1917.\nAnche basandosi sulle propria esperienze in Africa, Arturo Issel diede un forte impulso alla formazione scientifica dei viaggiatori: il suo obiettivo era fornire una preparazione di base (un'infarinatura) a tutti coloro che, anche solo occasionalmente, potevano raccogliere campioni, esemplari, osservazioni in giro per il mondo e riportarli alle istituzioni competenti in Italia. In particolare scrisse alcuni manuali, coordin\u00f2 una Raccolta nel 1881, e contribu\u00ec in maniera determinante a proporre una Scuola per Viaggiatori da allestire a Genova (circa 1891).\nSi interess\u00f2 inoltre di archeologia preistorica, fu presidente della Societ\u00e0 Geologica Italiana nel 1893 e, negli anni 1921 e 1922, anno della sua morte, della Societ\u00e0 Ligure di Storia Patria.\nAd Arturo Issel \u00e8 dedicato il Liceo Scientifico di Finale Ligure.\nOpere.\nTra le sue numerose opere, molte delle quali riguardanti le ricerche nell'area finalese, le pi\u00f9 note sono \"Liguria geologica e preistorica\" del 1882 che vide le stampe in tre volumi a Genova presso l'editore Donath, la \"Bibliografia scientifica della Liguria\" pubblicata a Genova nel 1887, e infine un \"Compendio di Geologia\" che venne pubblicato a Torino nel 1896."}
{"id": "1962293", "revid": "62748", "url": "https://it.wikipedia.org/wiki?curid=1962293", "title": "Ratnagiri", "text": "Ratnagiri \u00e8 una citt\u00e0 dell'India di 70.335 abitanti, capoluogo del distretto di Ratnagiri, nello stato federato del Maharashtra. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 16\u00b0 58' 60 N e 73\u00b0 17' 60 E e ha un'altitudine di 10 .\nSociet\u00e0.\nEvoluzione demografica.\nAl censimento del 2001 la popolazione di Ratnagiri assommava a 70.335 persone, delle quali 37.058 maschi e 33.277 femmine. I bambini di et\u00e0 inferiore o uguale ai sei anni assommavano a 7.822, dei quali 4.116 maschi e 3.706 femmine. Infine, coloro che erano in grado di saper almeno leggere e scrivere erano 56.275, dei quali 31.121 maschi e 25.154 femmine."}
{"id": "1962295", "revid": "1603714", "url": "https://it.wikipedia.org/wiki?curid=1962295", "title": "Chiesa di Santa Maria Assunta (Venezia, Malamocco)", "text": "La chiesa di Santa Maria Assunta \u00e8 il principale luogo di culto cattolico di Malamocco, localit\u00e0 del comune di Venezia localizzata sull'isola del Lido.\nStoria.\n\u00c8 l'erede dell'antica cattedrale di \"Metamauco\", sede di diocesi prima che questa fosse trasferita a Chioggia (XII secolo). In virt\u00f9 di ci\u00f2, la parrocchia di Malamocco dipese a lungo dal vescovo clodiense che ebbe il diritto di eleggerne l'arciprete. Il 7 febbraio 1525 una bolla di Clemente VII trasferiva questa prerogativa al consiglio della comunit\u00e0 anche se, come attesta Marin Sanudo, la nomina popolare avveniva gi\u00e0 da tempo.\nNel 1919 la parrocchia passava al patriarcato di Venezia al quale tuttora appartiene.\nDescrizione.\nL'attuale edificio \u00e8 una rifabbrica del XV secolo realizzata su fondazioni precedenti (XI secolo). Un rimaneggiamento si ebbe nel 1557.\nL'esterno \u00e8 semplice, con una facciata tripartita da lesene. Al centro si apre il portale gotico, che reca le iniziali di Benedetto Belegno, podest\u00e0 di Malamocco nel 1494, con lo stemma della sua famiglia. Lo sovrasta un oculo che favorisce l'illuminazione degli interni. Un altro ingresso gotico si apre su una delle pareti laterali, anche questa caratterizzata da uno stile sobrio con lesene e un coronamento di archetti pensili in mattoni.\nIl campanile romanico, dall'aspetto massiccio, si ispira evidentemente a quello di San Marco, con cella voluminosa e cuspide slanciata. Custodisce quattro campane in accordo di Fa maggiore.\nL'interno \u00e8 a navata unica con soffitto a vela. Alla sinistra del presbiterio \u00e8 collocata una grande tela di Girolamo Forabosco (\"Salvataggio miracoloso da un naufragio\"), cui si aggiungono la \"Santa in gloria\" di Giulia Lama e statue di Giuseppe Torretti; invero si tratta di opere non particolarmente pregiate.\nPi\u00f9 interessanti, sul primo altare a sinistra, un crocifisso \"miracoloso\" in gesso e stucco del XV secolo e, sull'altare del lato opposto, una statua lignea raffigurante la \"Madonna di marina\" dello stesso periodo. Provengono entrambe da due luoghi di culto demoliti nell'Ottocento, rispettivamente la chiesa di San Vitale di Poveglia e una chiesetta rinascimentale che ha lasciato il posto al forte di Malamocco.\nIl secondo altare di sinistra custodisce le reliquie dei santi aquileiensi Felice, Fortunato e Giacomo ed \u00e8 sovrastato dalla \"Vergine e i Santi Felice e Fortunato\" attribuita da alcuni a Jacopo Tintoretto.\nIn sacrestia si trova invece un notevole polittico intagliato sul finire del Trecento da Caterino di maestro Andrea e Bartolomeo di Paolo con la \"Morte della Vergine, Cristo benedicente e dodici santi\".\nLe campane.\nIl campanile della chiesa di Santa Maria Assunta a Malamocco, contiene in tutto 4 campane (tre + una campanella detta \"sonello\") elettrificate a slancio.\nQui sotto si riportano i dati di ogni singola campana:"}
{"id": "1962299", "revid": "599013", "url": "https://it.wikipedia.org/wiki?curid=1962299", "title": "Andrej Fetisov", "text": "Biografia.\n\u00c8 padre della pallavolista Irina Fetisova.\nCarriera.\nNel 1994 viene scelto dai Boston Celtics al draft NBA, chiamato al 2\u00ba giro con la 36\u00aa scelta: tuttavia, non scese mai in campo con la franchigia biancoverde. La sua carriera continu\u00f2 quindi a svilupparsi in Europa."}
{"id": "1962301", "revid": "729019", "url": "https://it.wikipedia.org/wiki?curid=1962301", "title": "Amore lontanissimo", "text": "Amore lontanissimo \u00e8 un brano musicale scritto da Antonella Ruggiero e da suo marito Roberto Colombo, presentato dalla Ruggiero al Festival di Sanremo 1998. Il brano fu inserito nella ristampa dell'album \"Registrazioni moderne\", originariamente pubblicato nel 1997, e fu inciso anche in lingua spagnola con il titolo \"Donde estas\".\nStoria del brano.\nQuesta canzone segna il ritorno di Antonella Ruggiero al Festival, dal quale mancava da dieci anni, ovvero dal 1988, quando partecip\u00f2 alla manifestazione come cantante dei Matia Bazar. In questa occasione, invece, la Ruggiero si presenta per la prima volta da solista. La canzone arriv\u00f2 al secondo posto del Festival, quell'anno vinto da Annalisa Minetti con \"Senza te o con te\", e vinse il Premio della Critica per il miglior arrangiamento. Il CD singolo pubblicato in seguito, .\nDurante la sera finale del festival la Ruggiero si esib\u00ec con una forte laringite, che avrebbe potuto gravemente compromettere la sua performance.\nIl video.\nPer il brano venne prodotto anche un videoclip, girato completamente in bianco e nero, e trasmesso il mese successivo al Festival. Nel video si alternano sullo schermo numerosi volti di persone di ogni sesso ed et\u00e0, tutti accomunati dalla medesima espressione triste. Alternate a queste immagini, viene mostrata la Ruggiero, vestita di nero, che canta il brano."}
{"id": "1962302", "revid": "287204", "url": "https://it.wikipedia.org/wiki?curid=1962302", "title": "Alibag", "text": " \nAlibag \u00e8 una citt\u00e0 dell'India di 19.491 abitanti, capoluogo del distretto di Raigad, nello stato federato del Maharashtra. In base al numero di abitanti la citt\u00e0 rientra nella classe IV (da 10.000 a 19.999 persone).\nEtimologia.\nIl nome di Alibag pare essere frutto di una antica leggenda. Qui infatti viveva un ricco imprenditore, Ali, che possedeva numerose piantagioni, tante da sfamare l\u2019intera popolazione. Grazie a lui il popolo \u00e8 sopravvissuto e la citt\u00e0 viene eretta in suo nome.\nGeografia fisica.\nLa citt\u00e0 \u00e8 situata a 18\u00b0 38' 28 N e 72\u00b0 52' 45 E al livello del mare.\nSociet\u00e0.\nEvoluzione demografica.\nAl censimento del 2001 la popolazione di Alibag assommava a 19.491 persone, delle quali 10.137 maschi e 9.354 femmine. I bambini di et\u00e0 inferiore o uguale ai sei anni assommavano a 2.113, dei quali 1.137 maschi e 976 femmine. Infine, coloro che erano in grado di saper almeno leggere e scrivere erano 15.322, dei quali 8.341 maschi e 6.981 femmine."}
{"id": "1962304", "revid": "287204", "url": "https://it.wikipedia.org/wiki?curid=1962304", "title": "Parbhani", "text": " \nParbhani \u00e8 una citt\u00e0 dell'India di 259.170 abitanti, capoluogo del distretto di Parbhani, nello stato federato del Maharashtra. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 19\u00b0 16' 0 N e 76\u00b0 46' 60 E e ha un'altitudine di 406 .\nSociet\u00e0.\nEvoluzione demografica.\nAl censimento del 2001 la popolazione di Parbhani assommava a 259.170 persone, delle quali 133.892 maschi e 125.278 femmine. I bambini di et\u00e0 inferiore o uguale ai sei anni assommavano a 39.152, dei quali 20.472 maschi e 18.680 femmine. Infine, coloro che erano in grado di saper almeno leggere e scrivere erano 172.886, dei quali 98.782 maschi e 74.104 femmine."}
{"id": "1962305", "revid": "80598", "url": "https://it.wikipedia.org/wiki?curid=1962305", "title": "Ezio Leoni", "text": "Carriera.\nI contributi del Maestro Leoni vanno dagli albori del Rock in Italia e raggiungono alcuni tra i pi\u00f9 noti artisti europei e americani degli anni sessanta, poich\u00e9, come Direttore Artistico Ri-Fi, \u00e8 responsabile per aprire il mercato italiano per molti di loro. Nell'ultima parte della sua vita, Il Maestro Leoni si dedica alla difesa dei diritti degli autori, ricoprendo vari ruoli di rilievo entro la Societ\u00e0 Italiana degli Autori ed Editori (\"SIAE\") e la \"UNCLA\" (Unione Nazionale Compositori, Autori, Editori), della quale verr\u00e0 anche eletto Presidente Onorario nel 2011.\nCome autore, Ezio Leoni compone musica per pezzi fondamentali del canzoniere italiano, come 24.000 baci, Il tuo bacio \u00e8 come un rock e Si \u00e8 spento il sole. A lui va anche accreditata la scoperta e il lancio delle carriere musicali di alcuni tra pi\u00f9 i noti cantanti italiani, tra i quali Adriano Celentano, Fausto Leali e Tony Dallara; collabora a lungo con altri tra i pi\u00f9 importanti artisti italiani, tra i quali Luigi Tenco, Iva Zanicchi e Fausto Papetti. Come Direttore Artisti &amp; Repertorio, vince il Festival di Sanremo cinque volte: tre con Iva Zanicchi (Non Pensare a Me, 1967; Zingara, 1969; \"Ciao Amore, Come Stai?,\" 1974), con gli Homo Sapiens (Bella da morire, 1977) e con Mino Vergnaghi (Amare, 1979).\nLe collaborazioni del Maestro Ezio Leoni nel campo della musica internazionale cominciano alla fine degli anni cinquanta con Chet Baker, quando, sotto lo pseudonimo \"Len Mercer\", il Maestro Leoni dirige orchestra, arrangiamento e produzione di due album tra il 1957 e il 1959 (spesso riferiti come \"The Milano Sessions\"), che cominciano a stabilire Baker sulla scena della musica italiana ed europea.\nDurante gli anni sessanta, nel ruolo di Direttore Artisti &amp; Repertorio della Ri-Fi, contribuisce nell'impegnarsi per assicurare l'esclusivit\u00e0 per la casa discografica milanese dei diritti di distribuzione in Italia della Motown Records, e della Atlantic Records, lavorando direttamente con Berry Gordy (storico fondatore della Motown) e Ahmet Erteg\u00fcn (cofondatore dell'Atlantic), con il quale sviluppa un'amicizia personale. Questi accordi di distribuzione apriranno i confini del mercato italiano per lo stabile d'artisti delle due case statunitensi, che all'epoca includono Otis Redding, James Brown, The Jackson 5, Marvin Gaye, Diana Ross, Stevie Wonder, Aretha Franklin, Led Zeppelin e Wilson Pickett, il quale, nel 1968, raggiunger\u00e0 Fausto Leali al Festival di Sanremo per la canzone \"Deborah\". Il Maestro Leoni introduce nel mercato italiano altri artisti internazionali, molti dei quali, all'apice delle loro carriere musicali, registrano con Ezio Leoni anche versioni in lingua italiana delle loro canzoni di maggior successo (una pratica comune per quei tempi). Esempi di tali artisti includono Ben E. King, Petula Clark, Tom Jones, Pat Boone, Fran\u00e7oise Hardy, Charles Aznavour, e The Sweet Inspirations, gruppo di \"backup\" vocale per Elvis Presley. Ritiratosi dalla discografia negli anni novanta, il Maestro Leoni si impegna nell'attivit\u00e0 di proteggere i diritti di autori ed editori italiani ed \u00e8 nominato a diverse posizioni dirigenziali nella SIAE e nella \"UNCLA\" (Unione Nazionale Compositori, Librettisti, Autori). Nel 2011 ne viene eletto Presidente Onorario, posizione precedentemente assegnata ad altri pionieri della musica italiana quali Gorni Kramer, Ennio Morricone e Mogol.\nBiografia.\nDiplomatosi in chimica, abbandona presto questa vocazione per dedicarsi alla musica, e a met\u00e0 degli anni '50 forma il complesso \"I Menestrelli del Jazz\", insieme a Pupo De Luca alla batteria, Ernesto Villa al contrabbasso, Fausto Papetti al sax e Giampiero Boneschi (in seguito sostituito da Gianfranco Intra) al pianoforte, in cui Leoni suona la fisarmonica e l'accordion.\nIl complesso effettua molti spettacoli, e viene messo sotto contratto dalla Music di Walter Guertler, per cui incide sia alcuni 78 giri che 33 giri, anche con la denominazione tradotta in inglese \"The Minstrels Of Jazz\".\nProprio grazie a questa esperienza Leoni, dopo approfonditi studi musicali in composizione e direzione d'orchestra (che lo allontanano dalla fisarmonica), inizia a lavorare come arrangiatore e direttore per le etichette di Guertler, la Music, la Jolly, la Celson e la Joker, a volte firmandosi con lo pseudonimo \"Len Mercer\". Nel 1959 scrisse le musiche originali del film \"Juke box - Urli d'amore\". \u00c8 stato uno dei primi arrangiatori delle canzoni dello Zecchino d'Oro tra il 1967 e il 1971.\nProprio alla Music ed alla Jolly ha l'occasione di collaborare come arrangiatore con il giovanissimo Adriano Celentano, per il quale scrive anche la musica di canzoni celebri come \"Blue jeans rock\" e \"Si \u00e8 spento il sole\". \u00c8 in questo periodo che lavora con Chet Baker, Buddy Collette ed altri celebri jazzisti americani.\nSuccessivamente, produce Iva Zanicchi, Franco Simone, Fausto Papetti, Enrico Intra, Pino D'Angi\u00f2, Cristiano Malgioglio, Franco Simone tra molti altri, ed appare numerose volte come direttore d'orchestra al Festival di Sanremo.\nDurante gli ultimi anni della sua attivit\u00e0, \u00e8 stato occupato come dirigente alla SIAE. \u00c8 morto di complicazioni polmonari all'et\u00e0 di 87 anni, lasciando la moglie (ex-membro del gruppo musicale anni '60 Le Amiche), due figli, e due nipoti. Il pi\u00f9 giovane dei suoi nipoti, Francesco Leoni, \u00e8 il pi\u00f9 giovane italiano di sempre a debuttare in un ruolo principale sui palchi di Broadway, fatto accaduto il 5 luglio 2018, quando il piccolo aveva dieci anni, nel musical \"A Bronx Tale\" sotto la regia di Robert De Niro e Jerry Zaks."}
{"id": "1962309", "revid": "201394", "url": "https://it.wikipedia.org/wiki?curid=1962309", "title": "I Against I", "text": "I Against I \u00e8 il terzo album in studio dei Bad Brains, pubblicato nel 1986 dalla SST Records. Il disco fu accolto molto bene dalla critica e dal pubblico, ed \u00e8 tuttora il maggior successo commerciale della band.\nSi dice che la voce nel brano \"Sacred Love\" sia stata registrata con una telefonata dalla prigione dove il cantante H.R. era detenuto in quel periodo."}
{"id": "1962310", "revid": "1782831", "url": "https://it.wikipedia.org/wiki?curid=1962310", "title": "Non ti dimentico (Se non ci fossero le nuvole)", "text": "Non ti dimentico (Se non ci fossero le nuvole) \u00e8 un brano musicale scritto da Roberto Colombo, Kaball\u00e0 e Antonella Ruggiero e prodotto da Colombo per il terzo album da solista della Ruggiero, \"Sospesa\" del 1999.\nStoria del brano.\nIl brano \u00e8 stato presentato al Festival di Sanremo, dove la cantante conquist\u00f2 la seconda posizione, per il secondo anno di seguito (l'anno precedente con \"Amore lontanissimo\").\nLa canzone venne dedicata dalla Ruggiero a Aldo Stellita, scomparso nel 1998. Stellita era stato fondatore, bassista e autore dei Matia Bazar, gruppo di cui la Ruggiero aveva fatto parte per anni, nonch\u00e9 compagno della cantante per diverso tempo.\nIl brano rappresenta il maggior successo della cantante nella sua carriera solista in termini di vendite di un disco singolo. Il singolo contenente il brano infatti riuscir\u00e0 ad arrivare fino alla ventesima posizione dei dischi pi\u00f9 venduti in Italia."}
{"id": "1962311", "revid": "287204", "url": "https://it.wikipedia.org/wiki?curid=1962311", "title": "Osmanabad", "text": " \nOsmanabad \u00e8 una citt\u00e0 dell'India di 80.612 abitanti, capoluogo del distretto di Osmanabad, nello stato federato del Maharashtra. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 18\u00b0 10' 0 N e 76\u00b0 2' 60 E e ha un'altitudine di 646 .\nSociet\u00e0.\nEvoluzione demografica.\nAl censimento del 2001 la popolazione di Osmanabad assommava a 80.612 persone, delle quali 41.956 maschi e 38.656 femmine. I bambini di et\u00e0 inferiore o uguale ai sei anni assommavano a 11.279, dei quali 5.947 maschi e 5.332 femmine. Infine, coloro che erano in grado di saper almeno leggere e scrivere erano 59.390, dei quali 33.361 maschi e 26.029 femmine."}
{"id": "1962315", "revid": "838137", "url": "https://it.wikipedia.org/wiki?curid=1962315", "title": "Hellas Verona Football Club 2004-2005", "text": "Questa pagina raccoglie i dati riguardanti l'Hellas Verona Football Club nelle competizioni ufficiali della stagione 2004-2005.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "1962321", "revid": "287204", "url": "https://it.wikipedia.org/wiki?curid=1962321", "title": "Nandurbar", "text": " \nNandurbar \u00e8 una citt\u00e0 dell'India di 94.365 abitanti, capoluogo del distretto di Nandurbar, nello stato federato del Maharashtra. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 21\u00b0 22' 0 N e 74\u00b0 15' 0 E e ha un'altitudine di 209 .\nSociet\u00e0.\nEvoluzione demografica.\nAl censimento del 2001 la popolazione di Nandurbar assommava a 94.365 persone, delle quali 49.125 maschi e 45.240 femmine. I bambini di et\u00e0 inferiore o uguale ai sei anni assommavano a 11.683, dei quali 6.308 maschi e 5.375 femmine. Infine, coloro che erano in grado di saper almeno leggere e scrivere erano 67.787, dei quali 38.298 maschi e 29.489 femmine."}
{"id": "1962322", "revid": "729019", "url": "https://it.wikipedia.org/wiki?curid=1962322", "title": "Hassan El Fakiri", "text": "Carriera.\nGiocatore.\nClub.\nGli inizi al Lyn Oslo.\nEl Fakiri ha cominciato la carriera con la maglia del Lyn Oslo, per cui ha debuttato nella 1. divisjon il 28 maggio 1995, quando ha sostituito Tom Buer nel successo per 1-0 sullo Skeid. Il 25 giugno ha segnato la prima rete in squadra, nel successo per 3-1 sull'Odd Grenland. Nel campionato seguente, ha contribuito alla promozione del club nell'Eliteserien. Il 13 aprile 1997 ha esordito allora nella massima divisione norvegese, nella sconfitta casalinga per 1-2 contro il Kongsvinger. Il 14 settembre dello stesso anno, ha segnato la prima rete in questa divisione, nella vittoria per 2-0 sullo Skeid.\nLa breve esperienza al Brann e il Monaco.\nDopo cinque stagioni con la maglia del Lyn Oslo, El Fakiri \u00e8 stato acquistato dal Brann. Ha disputato il primo incontro con questa maglia il 9 aprile 2000, quando \u00e8 stato titolare nel successo per 4-1 sul Viking. Il 16 aprile ha segnato la prima rete, nel pareggio per 4-4 in campo del Rosenborg. Ha giocato 9 partite e segn\u00f2 2 reti in questa stagione, poich\u00e9 \u00e8 stato acquistato dal Monaco nell'estate successiva.\nI monegaschi lo hanno per\u00f2 prestato al Lyn Oslo prima e al Rosenborg poi. Ha debuttato per quest'ultimo club il 26 agosto 2001, sostituendo Roar Strand nel successo per 2-5 sul campo dello Str\u00f8msgodset. Il Rosenborg sperava che El Fakiri potesse diventare l'erede di Bent Skammelsrud. Il 17 ottobre dello stesso anno, \u00e8 stato protagonista di una prestazione positiva contro la Juventus, ma dovette lasciare il campo all'intervallo per via di un infortunio, che lo ha costretto ad un'operazione. \u00c8 rimasto in squadra fino a met\u00e0 del campionato 2002.\n\u00c8 tornato allora al Monaco, per cui ha potuto esordire nella Ligue 1 l'11 settembre 2002, sostituendo Marcelo Gallardo negli ultimi minuti della sfida contro il Nantes, vinta per 2-1. Nella stagione seguente, ha contribuito alla scalata del club monegasco fino alla finale della Champions League 2003-2004, persa contro il Porto; El Fakiri \u00e8 rimasto in panchina per tutto l'incontro.\nBorussia M\u00f6nchengladbach.\nIl norvegese ha lasciato poi la Francia per accordarsi con i tedeschi del Borussia M\u00f6nchengladbach. Il primo incontro in squadra \u00e8 datato 13 agosto 2005, quando \u00e8 subentrato a V\u00e1clav Sv\u011brko\u0161 nel pareggio casalingo per 1-1 contro il Wolfsburg. Il 22 ottobre dello stesso anno ha segnato l'unica rete in campionato, nel successo per 4-1 sul Kaiserslautern. Alla prima stagione in squadra, ha totalizzato 31 presenze. Nel secondo campionato, lo spazio si \u00e8 assottigliato a 18 presenze e, contemporaneamente, il Borussia M\u00f6nchengladbach non ha raggiunto la salvezza.\nIl ritorno al Brann.\nDopo la retrocessione del club tedesco, El Fakiri si \u00e8 ritrovato svincolato. Il 25 luglio si \u00e8 accordato allora con il Brann, tornando in squadra sette anni dopo averla lasciata. Ha contribuito subito alla vittoria dell'Eliteserien 2007. Nel 2008, il calciatore d'origine marocchina ha offerto una delle sue migliori stagioni, mentre nel 2009 il suo allenatore Steinar Nilsen lo ha ricollocato come terzino destro. Nello stesso anno, ha rinnovato il suo contratto per altre tre stagioni. Il 13 ottobre 2014, il Brann ha comunicato la decisione di non estendere il contratto di El Fakiri, in scadenza al termine della stagione: il giocatore ha dichiarato che probabilmente non avrebbe appeso gli scarpini al chiodo.\nNazionale.\nEl Fakiri conta 8 presenze per la . Ha esordito il 18 febbraio 2004, quando \u00e8 stato schierato come titolare nel successo per 1-4 in casa dell', in un'amichevole disputata a Belfast.\nAllenatore.\nLasciato il Brann, El Fakiri \u00e8 stato nominato nuovo allenatore dell'Os, compagine militante nella 3. divisjon e a cui si \u00e8 legato con un contratto triennale. Nell'agosto successivo \u00e8 tornato a calcare i campi da gioco con l'Os, mantenendo comunque il posto da allenatore.\nStatistiche.\nPresenze e reti nei club.\n\"Statistiche aggiornate al 3 novembre 2017.\""}
{"id": "1962331", "revid": "287204", "url": "https://it.wikipedia.org/wiki?curid=1962331", "title": "Nanded", "text": " \nNanded (censita come Nanded-Waghala) \u00e8 una suddivisione dell'India, classificata come \"municipal corporation\", di 430.598 abitanti, capoluogo del distretto di Nanded, nello stato federato del Maharashtra. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 19\u00b0 8' 60 N e 77\u00b0 19' 60 E e ha un'altitudine di 346 .\nSociet\u00e0.\nEvoluzione demografica.\nAl censimento del 2001 la popolazione di Nanded assommava a 430.598 persone, delle quali 224.766 maschi e 205.832 femmine. I bambini di et\u00e0 inferiore o uguale ai sei anni assommavano a 64.229, dei quali 33.242 maschi e 30.987 femmine. Infine, coloro che erano in grado di saper almeno leggere e scrivere erano 300.847, dei quali 171.489 maschi e 129.358 femmine."}
{"id": "1962334", "revid": "1776051", "url": "https://it.wikipedia.org/wiki?curid=1962334", "title": "UnOpened", "text": "UnOpened \u00e8 il primo singolo estratto dall'album \"Ecliptica\" del gruppo musicale finlandese Sonata Arctica, pubblicato dalla Spinefarm Records il 15 luglio 1999."}
{"id": "1962337", "revid": "446353", "url": "https://it.wikipedia.org/wiki?curid=1962337", "title": "Background", "text": ""}
{"id": "1962348", "revid": "439868", "url": "https://it.wikipedia.org/wiki?curid=1962348", "title": "Joseph Goldstein", "text": ""}
{"id": "1962349", "revid": "287204", "url": "https://it.wikipedia.org/wiki?curid=1962349", "title": "Oppidum celtico", "text": ""}
{"id": "1962351", "revid": "767487", "url": "https://it.wikipedia.org/wiki?curid=1962351", "title": "Born Against", "text": "I Born Against sono stati un gruppo hardcore punk di Richmond in Virginia, celebre per le posizioni fortemente di sinistra.\nStoria.\nIl gruppo ha suonato assieme per quattro anni tra il 1989 ed il 1993, con alla voce Sam McPheeters e Adam Nathanson dei Life's Blood alla chitarra.\nIl resto della formazione ha subito frequenti cambiamenti, tra i componenti che si sono susseguiti si trovano Neil Burke (Life's Blood) e Tonie Joy (Universal Order of Armageddon e Moss Icon) al basso, Melissa York (successivamente nei Team Dresch, The Butchies negli Ex-Members) e Brooks Headley (anch'egli degli Universal Order of Armageddon) alla batteria.\nDopo lo scioglimento del gruppo, McPheeters ha formato i Men's Recovery Project con Burke, mentre Nathanson gli Young Pioneers con Headley. Successivamente, McPheeters e Headley si sono riuniti nei Wrangler Brutes."}
{"id": "1962356", "revid": "486946", "url": "https://it.wikipedia.org/wiki?curid=1962356", "title": "Micheal Brown", "text": ""}
{"id": "1962360", "revid": "984922", "url": "https://it.wikipedia.org/wiki?curid=1962360", "title": "Studio 93", "text": "Studio 93 \u00e8 un'emittente radiofonica italiana del passato, con sede a San Piero Patti (ME). Nata a cavallo degli anni settanta, concluse la sua attivit\u00e0 nei primi anni del decennio successivo. Gli studi erano inizialmente ubicati in via Castello ed in seguito furono trasferiti in Piazza Dante.\nL'emittente si rivolgeva soprattutto ad un target giovanile. \nNella programmazione, ampio spazio era destinato a programmi di intrattenimento musicali, molto apprezzati dagli ascoltatori, ai quali veniva data la possibilit\u00e0 di dedicare canzoni.\nAd arricchire il palinsesto, non mancavano programmi di poesia, culinaria e cultura.\nAmpia fu la copertura raggiunta dal segnale radiofonico, ripetuto da una postazione situata in contrada Santa Maria.\nLe frequenze di Radio Studio 93 coprivano una vasta area della provincia di Messina (da Patti a Villafranca Tirrena) fino a sfiorare la Calabria."}
{"id": "1962361", "revid": "339392", "url": "https://it.wikipedia.org/wiki?curid=1962361", "title": "Joseph L. Goldstein", "text": ""}
{"id": "1962362", "revid": "305330", "url": "https://it.wikipedia.org/wiki?curid=1962362", "title": "Joseph Leonard Goldstein", "text": ""}
{"id": "1962364", "revid": "34392", "url": "https://it.wikipedia.org/wiki?curid=1962364", "title": "Emittenti radiofoniche", "text": ""}
{"id": "1962367", "revid": "339392", "url": "https://it.wikipedia.org/wiki?curid=1962367", "title": "Valdelsa Football Dilettantistica Colligiana", "text": ""}
{"id": "1962371", "revid": "1573940", "url": "https://it.wikipedia.org/wiki?curid=1962371", "title": "Chiesa di Santa Cristina (Parma)", "text": "La chiesa di Santa Cristina \u00e8 un luogo di culto cattolico dalle forme barocche, situato in strada della Repubblica 23 a Parma, in provincia e diocesi di Parma.\nStoria.\nL'originale chiesa di Santa Cristina risale almeno al X secolo e nell'alto medioevo segnava il limite orientale di Parma (la chiesa dava anche il nome a una delle porte della citt\u00e0, quella che si apriva sulla via Emilia verso Reggio). L'abside dell'edificio era orientata a est e la facciata era rivolta verso l'attuale piazza Garibaldi.\nA istanza della duchessa Margherita Aldobrandini, vedova di Ranuccio I Farnese, papa Urbano VIII Barberini, con bolla del 22 gennaio 1629, affid\u00f2 la chiesa di Santa Cristina e altri edifici vicini all'ordine dei Chierici Regolari Teatini, che ressero la chiesa fino al 1805.\nA partire dal 1649 i padri teatini riedificarono interamente la chiesa e il convento annesso.\nPer la realizzazione della chiesa si recuper\u00f2 il progetto architettonico preparato del chierico teatino napoletano Pietro Caracciolo per la chiesa di San Vincenzo di Piacenza. I lavori terminarono nel 1662.\nDescrizione.\nL'edificio \u00e8 a tre navate divise da pilastri con capitelli ionici, con quattro cappelle per lato davanti a ognuna delle quali si apre una cupoletta emisferica. Per mancanza di fondi la facciata rest\u00f2 incompiuta e non venne realizzata la zona absidale (sostituita da un dipinto illusionistico).\nLa decorazione ad affresco dell'intera chiesa venne affidata, per le figure, al pittore fiorentino Filippo Maria Galletti (1636-1714), chierico teatino, che aveva gi\u00e0 realizzato dipinti per altre chiese del suo ordine (Sant'Irene a Lecce, Santi Michele e Gaetano a Firenze, Madonna delle Grazie a Livorno); le quadrature e le pitture \"trompe l'\u0153il\" vennero invece realizzate dal parmigiano Alessandro Baratta (1639-1714).\nLe pale d'altare sono, in massima parte, opera del pesarese Giovanni Battista Venanzi (1627-1705).\nAltare maggiore.\nL'altare \u00e8 in legno dorato e dipinto a finto marmo.\nSulla parete di fondo, piatta, decorata in origine dal Baratta, \u00e8 dipinta una prospettiva architettonica che crea l'illusione di una profondit\u00e0 spaziale; anche il monumentale dossale \u00e8 dipinto e incornicia la pala (olio su tela) del Venanzi raffigurante il martirio di santa Cristina (il quadro presenta Cristina con il corpo gi\u00e0 trafitto dalle frecce, mentre gli angeli portano la sua animula in cielo).\nLa parete di fondo venne ridipinta nel 1849 dal pittore Giacomo Giacopelli.\nDecorazione pittorica.\nLa volta della navata centrale \u00e8 decorata da quattro medaglioni con scene d'estasi di san Gaetano di Thiene, fondatore dei teatini; ogni medaglione \u00e8 affiancato da due allegorie di Virt\u00f9 (dalla facciata al presbiterio: la Vergine appare a san Gaetano morente, tra l'Umilt\u00e0 e la Fede; san Gaetano presentato dagli angeli alla Trinit\u00e0, tra l'Obbedienza e la Temperanza; l'apparizione della Vergine col Bambino a san Gaetano durante la sua prima Messa, tra la Provvidenza e la Giustizia; san Gaetano contempla i segni della passione di Ges\u00f9, tra Speranza e Carit\u00e0).\nNelle pareti laterali, ai lati delle finestre che illuminano la navata centrale, sono le figure degli apostoli e degli evangelisti e pi\u00f9 sotto, ai lati delle arcate, quelle dei profeti.\nNella contro-facciata, ai lati del finestrone, sono dipinte la scena dell'approvazione dei Chierici Regolari Teatini da parte di papa Clemente VII (a sinistra) e quella di un miracolo di san Gaetano. Sotto il finestrone \u00e8 lo stemma del religioso teatino Gaetano Garimberti (1615-1684), vescovo di Borgo San Donnino, gi\u00e0 superiore del convento di Santa Cristina e benefattore della chiesa.\nCappelle laterali.\nLe pale d'altare con i santi teatini Gaetano e Andrea Avellino (nell'attuale cappella del Santissimo Sacramento) sono del Venanzi, cos\u00ec come quelle con sant'Antonio di Padova e con l'Immacolata Concezione e santi.\nTra gli altri dipinti: un \"San Nicola\", realizzata da un pittore della cerchia di Lionello Spada, una \"Deposizione\" di Donnino Pozzi (1894-1946) e il \"Transito di san Giuseppe con il beato Paolo Burali\", realizzato nel 1722 da Francesco Nassi (1672-1723).\nOrgano a canne.\nSulla porta centrale nel 1720 venne aggiunta la cantoria, con l'organo realizzato nel 1764 da Antonio Poncini Negri, danneggiato nei bombardamenti del 1944 e restaurato nel 1983 dalla ditta Tamburini di Asciano.\nLo strumento, a trasmissione meccanica, ha un'unica tastiera con prima ottava scavezza ed una pedaliera a leggio scavezza costantemente unita al manuale. Di seguito, la sua disposizione fonica:"}
{"id": "1962373", "revid": "404338", "url": "https://it.wikipedia.org/wiki?curid=1962373", "title": "Olengo", "text": "Olengo \u00e8 una frazione di 490 abitanti del Comune di Novara.\nSi trova a sud-est della citt\u00e0, a margine della ex Strada statale 211 della Lomellina e dista circa 5\u00a0km dal centro cittadino.\nInsieme al quartiere Bicocca forma la \"Circoscrizione Sud-est\" ed \u00e8 uno dei capolinea della linea urbana 1.\nLa storia.\nL'origine del borgo \u00e8 molto antica, sono stati rinvenuti numerosi reperti di epoca romana ed un residuo di strada pavimentata con la tecnica classica mediante pietre e ghiaia. Nel medioevo fu dotato di un importante castello di propriet\u00e0 dei Conti di Pombia di esistenza testimoniata gi\u00e0 nel 1025 in una donazione imperiale di Corrado II al vescovo Pietro III. Ha costituito comune autonomo fino all'inizio dell'Ottocento.\nDal latino \"Vilengum\" cos\u00ec compare nelle carte dell'Archivio Capitolare. Il Bascap\u00e8 in \"Novara Sacra\" lo cita come Gulingo-Vuilengo-Villingo. Nell'Ottocento fino a noi: Ollengo o Olengo.\nLa toponomastica della regione novarese conserva ancora tracce della colonizzazione longobarda con tutti i nomi che terminano in \"engo\", come Orfengo, Ghislarengo, Fisrengo, Pisnengo... Infatti nelle antiche pergamene molti testi dichiarano di vivere secondo la legge longobarda. Ovviamente gli storici discutono sulla etimologia. Alcuni lo fanno derivare dall'onomastico Will-Wilhelm, altri da Villi(ngo), cio\u00e8 piccola villa. Verosimilmente potrebbe derivare dal nome del signor \"Olego\", proprietario di terreni in zona: \"\"Item aliam petiam terre arabilis iacentis ad Bichocam quam tenet illi de Olegis, que est starii quatuordecim, vel id circha, cui coheret a mane stata Guilengi, a meridie Johannis Olegus, et a sero strata Garbanee\".\"\nLa chiesa.\nLa parrocchia di Olengo fu sempre strettamente collegata al capitolo di S.Maria della vicina citt\u00e0 di Novara. Il primo parroco (anno 881) fu Protasio, inviato dal vescovo Ernusto. A causa di un incendio avvenuto nell'archivio parrocchiale verso la met\u00e0 del 1800, non si \u00e8 in grado di dare una esatta compilazione n\u00e9 un elenco dei parroci prima del Concilio di Trento.\nLa bolla di Papa Innocenzo II (26 giugno 1133) conferma al vescovo di Novara Litifredo i beni della Chiesa novarese. Fra le pievi nominate c'\u00e8 quella di Vespolate. Di diritto la chiesa-cappella di Olengo appartiene al vicariato di Vespolate, anche se l'importanza di Olengo era seconda soltanto alla pieve vicariale. Olengo si distacc\u00f2 dalla pieve di Vespolate formando parrocchia autonoma nella seconda met\u00e0 del 1500.\nL'attuale chiesa parrocchiale fu consacrata il 27 marzo del 1855. Era vescovo di Novara mons. Giacomo Filippo Gentile, che tanto soffr\u00ec per le rappresaglie compiute in citt\u00e0 dalle soldatesche austriache nel 1849. Era infatti ancora vivo nei novaresi quel triste ricordo storico (la battaglia della Bicocca del 23 marzo 1849) che coinvolse anche il parroco e i parrocchiani di Olengo. Con una generosa donazione del vescovo e un contributo del Comune in quegli anni si concluse anche la costruzione della nuova casa parrocchiale, giusto in tempo perch\u00e9 gli ufficiali austriaci ne facessero la loro sede e l'osservatorio durante la battaglia del 1849.\nTitolare della parrocchia \u00e8 la Madonna della Neve, che risulta essere un evento curioso e sempre da scoprire. Si racconta che un abitante di Olengo di ritorno da Roma portasse in dono alla parrocchia una tela che rappresentava appunto il miracolo in questione.\nIl circolo \"Amici di Olengo\".\nUnico esercizio pubblico presente nella frazione \u00e8 il circolo \"Amici di Olengo\".\nIl circolo \u00e8 stato costituito il 15 giugno 1974, su iniziativa di un folto gruppo di cittadini della frazione. Da 22 anni, infatti, ad Olengo non esistevano circoli, dopo che nel 1952 si era estinto l'antico Circolo Operaio Agricolo, importante punto di riferimento per tutti gli agricoltori della zona.\nLa sede originaria, in affitto da privati, era ubicata in via Terdobbiate, e l\u00ec il circolo ha coltivato la sua vita sociale fino al 1991, anno in cui l'immobile non \u00e8 pi\u00f9 stato disponibile. Un grande movimento di solidariet\u00e0 e di adesione si \u00e8 creato in quel periodo intorno al circolo, che ha visto raddoppiare i suoi iscritti, ed ha ottenuto dal comune l'attuale sede, inaugurata a Natale 1992.\nBen radicato e attivo nella comunit\u00e0, il circolo \u00e8 noto fuori dai suoi \"confini\" per il tradizionale appuntamento della \"Mangiada d'l'agna\", con cui partecipa da sempre ai festeggiamenti in occasione della Festa Patronale, che si tiene il primo weekend di agosto.\nIl circolo \u00e8 (art. 1 dello statuto) un centro di vita associativa, autonomo, pluralista, apartitico, a carattere volontario, democratico, progressista e non persegue finalit\u00e0 di lucro.\nIl suo scopo principale (art. 2 dello statuto) \u00e8 promuovere socialit\u00e0 e partecipazione e contribuire alla crescita culturale e civile dei propri soci, realizzando attivit\u00e0 creative, culturali e sociali nonch\u00e9 servizi.\nTutti i campi in cui si manifestano esperienze culturali, ricreative e formative e tutti quelli in cui si pu\u00f2 dispiegare una battaglia civile contro ogni forma di ignoranza, di intolleranza, di violenza, di censura, di ingiustizia, di discriminazione, di razzismo, di emarginazione, di solitudine forzata, sono potenziali settori d'intervento del circolo."}
{"id": "1962377", "revid": "767487", "url": "https://it.wikipedia.org/wiki?curid=1962377", "title": "Wolf &amp; Raven", "text": "Wolf &amp; Raven \u00e8 il primo singolo estratto dall'album \"Silence\" e secondo del gruppo musicale finlandese Sonata Arctica, pubblicato dalla Spinefarm Records il 25 maggio 2001."}
{"id": "1962379", "revid": "709565", "url": "https://it.wikipedia.org/wiki?curid=1962379", "title": "Hotel California", "text": "Hotel California \u00e8 un singolo del gruppo musicale statunitense Eagles, pubblicato ne 1976 come estratto dall'album \"Hotel California\". Scritta da Don Felder, Don Henley e Glenn Frey, \"Hotel California\" \u00e8 una delle canzoni pi\u00f9 famose dell'era degli album oriented rock. Fu in cima alla classifica Billboard Hot 100 per una settimana nel maggio del 1977. Nel 1988, in Germania, fu pubblicata un'edizione in formato CD, contenente, oltre alle due tracce originarie dell'LP, la versione dal vivo di \"Hotel California\".\nStoria e riconoscimenti.\n\"Hotel California\" vinse il Grammy Award per il singolo dell'anno nel 1978.\nLa canzone \u00e8 ben piazzata in molte classifiche di musica rock. La rivista \"Rolling Stone\", per esempio, l'ha posizionata al 49\u00ba posto nella sua classifica delle 500 migliori canzoni. \u00c8 anche una delle \"500 canzoni della Rock and Roll Hall of Fame che hanno forgiato il Rock and Roll\" (The Rock and Roll Hall of Fame's 500 Songs that Shaped Rock and Roll). L'assolo di chitarra della canzone \u00e8 classificato ottavo dalla rivista \"Top 100 Guitar Solos\". Essendo una delle canzoni pi\u00f9 conosciute del gruppo, \"Hotel California\" \u00e8 diventata subito il suo cavallo di battaglia. Le esecuzioni del brano dal vivo sono state incise nei loro due album dal vivo \"Eagles Live\" del 1980 e in \"Hell Freezes Over\" del 1994, nel quale viene eseguita in versione acustica.\nLa canzone \u00e8 stata inserita anche nel gioco \"Guitar Hero World Tour\".\nTesto e interpretazioni.\nIl testo della canzone descrive l'Hotel California come una struttura di gran lusso dove \u00abYou can check out any time you like but you can never leave\u00bb (\u00abpuoi lasciare libera la stanza quando vuoi ma non potrai andartene mai\u00bb). La canzone generalmente \u00e8 interpretata come un'allegoria dell'edonismo e dell'auto-distruzione dell'industria musicale della California del sud nella fine degli anni settanta; Don Henley l'ha definita \u00abla nostra interpretazione della bella vita a Los Angeles\u00bb e, in un'intervista del 2007, aggiunse \u00ab\u00e8 essenzialmente una canzone sull'oscura vulnerabilit\u00e0 del sogno americano, che \u00e8 qualcosa che conosciamo bene\u00bb. In particolare, in quel periodo gli Eagles erano preda di alcol e droga e dichiararono che si trattava di una metafora della schiavit\u00f9 da stupefacenti.\nDon Felder in numerose interviste lascia intendere che la canzone sia ispirata a un soggetto particolare che ha segnato la sua vita privata e di conseguenza quella di tutti i membri del gruppo. Tutt'oggi non \u00e8 stato svelato chi fosse quella persona ma in un'intervista del The Washington Post del novembre 2015 lo stesso Felder rivel\u00f2 che l'ispiratrice della canzone era una ragazza italiana, caratterizzata da un lato misterioso entusiasmante, esattamente come quello di Hotel California. Tutto ci\u00f2 che si sa sulla ragazza \u00e8 il suo nome d'arte \"The Cat\", che non fa altro che accentuare l'alone del mistero su questa ragazza ignota e sulla storia di una canzone talmente sfuggente da affascinare ancora dopo oltre 40 anni\nLa natura astratta del testo della canzone ha spinto gli ascoltatori a fare su di essa delle proprie interpretazioni. Tra esse vi sono anche affermazioni, diffuse su Internet, su presunti sottintesi satanici. A sostegno di questa teoria, alcuni accostavano l'Hotel California ad un albergo di San Francisco, acquistato da Anton LaVey e convertito in una sede della Chiesa di Satana. Altre teorie dicevano che l'Hotel California fosse il manicomio di Camarillo, in California. Il gruppo non si \u00e8 mai espresso riguardo a queste teorie.\nLa parola \"steely\" (\"d'acciaio\", riferita ai coltelli), \u00e8 una scherzosa menzione del gruppo Steely Dan, nella cui canzone \"Everything You Did\" \u00e8 incluso il verso \u00abTurn up the Eagles, the neighbors are listening\u00bb, cio\u00e8 \u00abAlza gli Eagles, i vicini stanno ascoltando\u00bb.\nStruttura armonica e composizione.\nIl brano \u00e8 scritto in tonalit\u00e0 di Si minore. La progressione di accordi principale, che introduce la canzone e accompagna le strofe, conta otto misure nelle quali si susseguono, uno per misura, sette accordi (la seconda e l'ottava contengono il medesimo accordo, Fa diesis maggiore settima). La presenza, nella seconda e settima battuta, del Fa diesis settima potrebbe far pensare alla tonalit\u00e0 di Si minore armonico, e quella, nella quarta battuta, del Mi maggiore d\u00e0 alla canzone un'atmosfera di Si dorico. La progressione principale della canzone dunque attinge dalla tonalit\u00e0 di Si minore in tre modi, che ne determinano le caratteristiche fortemente cromatiche.\nLa progressione di accordi, con i corrispondenti gradi, \u00e8 la seguente (una lettera e numero romano minuscolo indicano un accordo minore, una lettera e un numero romano maiuscolo ne indicano uno maggiore):\nQuesta progressione di otto misure si ripete nell'introduzione del brano e nei versi e accompagna l'assolo finale. Essa \u00e8 stata spiegata come una variazione di una progressione piuttosto comune nel flamenco (i \u2013 VII \u2013 VI \u2013 V in contesto Frigio) e perci\u00f2 detta \"Progressione spagnola\"; essa \u00e8 costruita sull'intersecazione continua di quinte progressive che concludono con una cadenza autentica (V \u2013 I). L'ostinato discendente pu\u00f2 accomunarla anche a un fandango, una forma musicale che precorre la ciaccona barocca.\nIl brano fu registrato suonando le chitarre in settima posizione, cio\u00e8 applicando un capotasto mobile al settimo tasto in modo da avere il Si come basso e una diteggiatura pi\u00f9 agevole negli accordi. La progressione \u00e8 inusuale perch\u00e9 l'accordo di settima di dominante (qui trattabile come dominante secondaria e presente nella seconda battuta) ha la funzione armonica di risolvere sulla tonica, dunque ci si aspetterebbe una progressione Si \u2013 Fa#7 \u2013 Si; invece l'accordo successivo \u00e8 un La, peraltro sospeso poich\u00e9 la terza maggiore (Do diesis) \u00e8 sostituita dalla seconda. Il successivo Mi maggiore nona, che come gi\u00e0 detto d\u00e0 al brano un'atmosfera dorica a causa della presenza del Sol diesis (estraneo alla tonalit\u00e0 di Si minore), \u00e8 simile al precedente Fa#7, poich\u00e9 dovrebbe risolvere sul La, e invece \u00e8 seguito da un Sol. La prima met\u00e0 della progressione crea dunque un'atmosfera incerta e sospesa che si stabilizza nella seconda met\u00e0. Non a caso, l'ultimo accordo della sequenza \u00e8 di nuovo una settima di dominante, che risolve regolarmente sulla tonica.\nLa combinazione di rivolti degli accordi \u00e8 impostata in modo da creare una linea discendente ricca di cromatismi: Si \u2013 La# \u2013 La \u2013 Sol# \u2013 Sol \u2013 Fa# \u2013 Mi \u2013 Fa# che riporta al Si, evitando dunque solo il Fa naturale; tutto ci\u00f2 crea all'ascolto una costante sensazione di discesa verso il basso, che poi risolve sulla tonica ricominciando la progressione.\nNon si tratta di una progressione comune, e Ian Anderson, leader dei Jethro Tull, ha rilevato la somiglianza con la sua \"We Used to Know\" (da \"Stand Up\", 1969), che fu un successo internazionale, #1 nella classifica britannica e al #20 nella Billboard album chart. Gli Eagles effettivamente furono in tour con i Jethro Tull, e nel 1972 aprirono un loro concerto, ma Don Felder, autore della musica, non si un\u00ec al gruppo fino al 1974 e non ne ebbe nemmeno contatti. Lo stesso Felder ammise di non conoscere quasi nulla dei Jethro Tull, a parte che il loro frontman era un flautista. Comunque, Ian Anderson stesso ha rifiutato di parlare di plagio, affermando:\nIl ritornello, anch'esso in otto battute, recupera cinque degli accordi della strofa, modulando per\u00f2 la tonalit\u00e0 da Si minore alla relativa (Re maggiore):\nSi noti che il ritornello non inizia sulla tonica, ma sulla sottodominante, e che la seconda met\u00e0 della progressione \u00e8 identica a quella della strofa."}
{"id": "1962386", "revid": "767487", "url": "https://it.wikipedia.org/wiki?curid=1962386", "title": "Che - L'argentino", "text": "Che - L'argentino (\"The Argentine\") \u00e8 un film del 2008 diretto da Steven Soderbergh.\nFilm biografico basato sulla vicenda del rovesciamento, avvenuto nel 1959, della dittatura cubana di Fulgencio Batista da parte di Ernesto \"Che\" Guevara e di un gruppo di esuli cubani guidati da Fidel Castro. Il film \u00e8 ispirato dal libro \"La guerra rivoluzionaria a Cuba\", scritto dallo stesso Ernesto Guevara, interpretato nel film da Benicio del Toro.\nTrama.\nLe tappe della rivoluzione cubana, partita da quando Ernesto Guevara e Fidel Castro si conobbero in Messico ad una cena organizzata da un comune amico. Il fattore scatenante del desiderio rivoluzionario di Fidel Castro fu il colpo di Stato organizzato nel 1952 dai vertici delle Forze Armate Cubane ed in primo luogo dal generale Fulgencio Batista: da quell'atto brutale e criminale nasce il progetto di dar vita a una rivoluzione facendo leva sul malcontento del popolo cubano per liberare Cuba dalla dittatura e da un governo corrotto ed assoggettato agli interessi nordamericani sull'isola caraibica.\nSi ripercorrono tutte le tappe e le battaglie pi\u00f9 importanti, a partire dallo sbarco a Cuba dello yacht Granma a Playa de Las Coloradas, che portarono il Che fino a Santa Clara, penultimo passo verso la vittoria rivoluzionaria della guerriglia guidata da Fidel Castro. Memorabile il \"Patria o muerte!\" pronunciato al termine del discorso del Che al Palazzo di Vetro dell'ONU dopo gli interventi dei delegati di Stati Uniti, Panama, Venezuela e Nicaragua, che avevano fortemente attaccato il Comandante Che Guevara, accusandolo di immischiarsi in fatti che non lo riguardavano.\nProduzione.\n\"Che - L'argentino\" \u00e8 la prima di due parti dedicate alla figura di Che Guevara, la seconda \"Che - Guerriglia\" \u00e8 sempre diretta da Soderbergh. Le due parti, riunite in un unico film, sono state presentate in concorso al 61\u00ba Festival di Cannes, dove il protagonista Benicio del Toro ha vinto il premio per la miglior interpretazione maschile.\nDistribuzione.\nIl film \u00e8 stato distribuito in Italia dalla BiM Distribuzione a partire dal 10 aprile 2009."}
{"id": "1962387", "revid": "125600860", "url": "https://it.wikipedia.org/wiki?curid=1962387", "title": "Marie-Rose Durocher", "text": "Il Martirologio Romano colloca la sua commemorazione sotto il giorno 6 ottobre (\"dies natalis\")."}
{"id": "1962428", "revid": "2091899", "url": "https://it.wikipedia.org/wiki?curid=1962428", "title": "Schema evolution", "text": "In informatica ci si riferisce al problema della schema evolution (evoluzione dello schema) come al problema di supportare il cambiamento di uno schema di base di dati. Ogni sistema informativo \u00e8 soggetto a dover cambiare per reagire all'evoluzione del mondo in cui \u00e8 immerso, questo si riflette a livello di base di dati nella necessit\u00e0 di modificare lo schema del DB. La principale problematica \u00e8 il support delle interrogazione progettate per operare su versioni precedenti dello schema.\nI sistemi DB tradizionali infatti non prevedono la possibilit\u00e0 di modificare in modo \"indolore\" lo schema della base di dati. Di conseguenza il supporto per rendere tale processo semplice ed immediato per gli utenti \u00e8 pressoch\u00e9 assente. Questa assunzione gi\u00e0 irrealistica nel contesto di tradizionali Sistemi Informativi aziendali \u00e8 ancor pi\u00f9 insensata nel contest di sistemi informativi web. \nQuesta nuova classe di sistemi \u00e8 infatti soggetta, a causa della natura distribuita della sua realizzazione e fruizioni, ad una ancor pi\u00f9 forte pressione verso il cambiamento. Una recente analisi del backend di MediaWiki ha evidenziato oltre 170 versioni dello schema in 4.5 anni di vita, i risultati sono consultabili presso: . Questa velocit\u00e0 di evoluzione \u00e8 tra il 40% e il 500% pi\u00f9 veloce di quanto osservato nei precedenti studi condotti su sistemi tradizionali.\nLa problematica chiave \u00e8 quella del supporto delle query, infatti nello studio su MediaWiki oltre il 70% delle query pu\u00f2 venire compresso in un singolo cambio di versione.\nQuesto problema \u00e8 conosciuto da oltre 12 anni, ma a cospetto di interessanti risultati teorici pochi sono stati gli sforzi verso la realizzazioni di soluzioni pratiche al problema, ad eccezione dei sistemi Prism e Prima."}
{"id": "1962436", "revid": "767487", "url": "https://it.wikipedia.org/wiki?curid=1962436", "title": "The Bright Midnight Sampler", "text": "The Bright Midnight Sampler \u00e8 un album \"compilation Live\" dei Doors pubblicato in USA, \u00e8 l'equivalente del CD pubblicato in Europa dal titolo \"\". Registrato tra luglio 1969 ad agosto 1970 contiene varie registrazioni di concerti eseguiti negli USA. Il CD \u00e8 la prima pubblicazione ufficiale prodotta dalla \"Bright Midnight Archives\", presenta un estratto del vasto materiale d'archivio \"live\" registrato, che la band pubblicher\u00e0 negli anni a venire con l'etichetta della Bright Midnight Archives.\nTracce.\nLe canzoni sono scritte da Jim Morrison, Robby Krieger, Ray Manzarek, e John Densmore tranne dove \u00e8 indicato."}
{"id": "1962437", "revid": "113392370", "url": "https://it.wikipedia.org/wiki?curid=1962437", "title": "Manuela Ghizzoni", "text": "Biografia.\n\u00c8 stata eletta per la prima volta nel parlamento italiano nel 2006 con la lista dell'Ulivo ed \u00e8 stata rieletta nel 2008 con il Partito Democratico di cui \u00e8 stata capogruppo in Commissione Cultura alla Camera.\nIn precedenza ha svolto il ruolo di ricercatrice nel campo dei Beni Culturali presso l'Universit\u00e0 di Bologna.\nDal luglio 2004 fino alla candidatura per le elezioni politiche del 2006 \u00e8 stata assessore alle politiche culturali e al progetto memoria del Comune di Carpi.\nNel 2012 \u00e8 eletta all'unanimit\u00e0 Presidente della Commissione Cultura e Istruzione della Camera, succedendo a Valentina Aprea (PdL), dimessasi per incompatibilit\u00e0 con l'incarico di Assessore regionale della Lombardia. Ghizzoni \u00e8 l'unica presidente di una Commissione permanente nella XVI legislatura per il centrosinistra.\nAlle elezioni politiche del 2013 viene eletta deputata della XVII legislatura della Repubblica Italiana nella circoscrizione XI Emilia-Romagna.\nNon \u00e8 pi\u00f9 ricandidata in Parlamento nel 2018."}
{"id": "1962487", "revid": "290948", "url": "https://it.wikipedia.org/wiki?curid=1962487", "title": "Lavoro per variazione di volume", "text": ""}
{"id": "1962528", "revid": "339392", "url": "https://it.wikipedia.org/wiki?curid=1962528", "title": "Odf-converter-integrator", "text": ""}
{"id": "1962623", "revid": "339392", "url": "https://it.wikipedia.org/wiki?curid=1962623", "title": "Frazione in peso", "text": ""}
{"id": "1962624", "revid": "339392", "url": "https://it.wikipedia.org/wiki?curid=1962624", "title": "Frazione ponderale", "text": ""}
{"id": "1962625", "revid": "339392", "url": "https://it.wikipedia.org/wiki?curid=1962625", "title": "Frazione in massa", "text": ""}
{"id": "1962626", "revid": "339392", "url": "https://it.wikipedia.org/wiki?curid=1962626", "title": "Percentuale in massa", "text": ""}
{"id": "1962628", "revid": "305330", "url": "https://it.wikipedia.org/wiki?curid=1962628", "title": "Giovanni Gallavotti", "text": "Biografia.\nLaureatosi con lode in Fisica all'Universit\u00e0 Roma nel 1963 con Bruno Touschek e perfezionatosi con lode in Fisica all'Universit\u00e0 di Firenze nel 1965 con Raoul Gatto, inizi\u00f2 l'attivit\u00e0 di ricerca in fisica matematica con David Ruelle e Salvador Miracle-Sol\u00e9 all'Institut des Hautes \u00c9tudes Scientifiques, Bures-sur-Yvette, dal 1966 al 1968, quindi negli USA presso la Rockefeller University di New York, dal 1968 al 1970.\nNel 1965-66 \u00e8 professore incaricato presso le facolt\u00e0 di Ingegneria e di Scienze dell'Universit\u00e0 di Firenze, tenendo gli incarichi di insegnamento in Fisica dei Neutroni e Fisica Generale. Nel 1969 \u00e8 libero docente in Istituzioni di Fisica Teorica, indi assistente ordinario di Analisi Matematica all'Istituto di Matematica dell'Universit\u00e0 di Roma dal 1970 al 1972, istituto in cui tenne pure, per incarico, l'insegnamento di Istituzioni di Analisi Superiore. Nel 1972 \u00e8 secondo nella terna vincitrice del concorso a cattedra per Meccanica Razionale, conseguendo l'ordinariato.\nProfessore straordinario di Metodi Matematici della Fisica presso l'Istituto di Fisica Teorica dell'Universit\u00e0 di Napoli dal 1972 al 1975, \u00e8 stato anche professore visitatore presso il Dipartimento di Fisica dell'Universit\u00e0 di Nimega in Olanda, presso il Dipartimento di Matematica della Rutgers University - dove oggi, dopo il collocamento fuori ruolo, \u00e8 ritornato ad insegnare e continuare la sua ricerca - e presso il Dipartimento di Matematica dell'Universit\u00e0 di Princeton. Nel 1980 gli viene assegnata la cattedra di Istituzioni di Fisica Matematica presso l'Istituto di Matematica dell'Universit\u00e0 degli Studi di Roma La Sapienza; quindi, nel 1983, quella di Meccanica Razionale presso l'Universit\u00e0 degli Studi di Roma Tor Vergata . Nel 1988 ha la cattedra di Meccanica dei Fluidi, indi di Meccanica Superiore nel 1994, presso il Dipartimento di Fisica de \"La Sapienza\".\nLe sue ricerche ed i suoi molti risultati hanno riguardato pressoch\u00e9 tutti i settori della fisica matematica: la teoria dei sistemi dinamici, la teoria ergodica, la fluidodinamica, la teoria quantistica dei campi, la fisica computazionale e, soprattutto, la meccanica statistica. Ha dato molteplici e notevoli contributi, frutto dell'applicazione di metodi e concetti della teoria delle probabilit\u00e0, della geometria e dell'analisi funzionale alla fisica matematica.\nMembro dell'Istituto Nazionale di Fisica Nucleare (INFN), ha fatto parte del comitato organizzatore e scientifico di molti congressi nazionali ed internazionali e di varie scuole di formazione superiore e perfezionamento; ha tenuto parecchie conferenze e relazioni plenarie in Italia e all'estero; membro del comitato scientifico di prestigiose istituzioni accademiche e di quello di redazione delle principali riviste internazionali di fisica matematica e meccanica superiore e di rinomate case editrici.\nNominato professore emerito (2015) dell'Universit\u00e0 di Roma \"La Sapienza\", \u00e8 uno dei maggiori esperti internazionali di fisica matematica.\n\u00c8 membro dell'Accademia Nazionale dei Lincei dal 1994, dell'Accademia Europea dal 2008, dell'Istituto Nazionale Studi Romani dal 2004 e di numerosi altri consigli direttivi italiani ed internazionali. \u00c8 stato presidente dell'International Association for Mathematical Physics nel biennio 2006/08.\nFiglio del noto filologo Carlo Gallavotti, \u00e8 sposato con Daniela Cavallero, storica dell'arte, docente presso l'Universit\u00e0 della Tuscia di Viterbo.\nRiconoscimenti.\nVincitore di molti premi ed onorificenze tra i quali:\nOpere.\nOltre ai tanti articoli scientifici, Gallavotti \u00e8 autore di diversi importanti ed originali monografie e testi universitari, tra i quali:"}
{"id": "1962632", "revid": "838137", "url": "https://it.wikipedia.org/wiki?curid=1962632", "title": "Partito Social Democratico e Laburista", "text": "Il Partito Social Democratico e Laburista (in irlandese P\u00e1irt\u00ed S\u00f3isialta Daonlathach an Lucht Oibre, in inglese Social Democratic and Labour Party, SDLP) \u00e8 un partito politico d'ispirazione nazionalista socialdemocratica e laburista operante in Irlanda del Nord.\nCaratteristiche.\nIl partito \u00e8 alleato con il Labour Party inglese con un accordo elettorale non scritto. Il partito \u00e8 membro dell'Internazionale Socialista e del Partito Socialista Europeo.\nAttualmente, l'SDPL vanta 2 membri nella Camera dei Comuni e 14 nell'Assemblea dell'Irlanda del Nord. Il suo presidente \u00e8 Mark Durkan.\nAlle elezioni del 2011 per l'Assemblea del Nord Irlanda, l'SDPL ha ottenuto il 14,2% dei voti e 14 seggi, rimanendo il terzo partito in termini di consensi, ma divenendo il quarto in termini di voti."}
{"id": "1962635", "revid": "117749371", "url": "https://it.wikipedia.org/wiki?curid=1962635", "title": "Songs for Drella", "text": "Songs for Drella (\"Canzoni per Drella\") \u00e8 un concept album di Lou Reed e John Cale, entrambi ex componenti della rock band The Velvet Underground, pubblicato nel 1990 dalla Sire Records. \u00c8 dedicato alla memoria dell'artista Andy Warhol, loro amico e mentore nonch\u00e9 produttore dell'album di debutto della band, che era da poco scomparso. Il nome \"Drella\" era uno dei suoi soprannomi, non molto amato dallo stesso Warhol in realt\u00e0, ottenuto dall'incrocio tra Dracula e Cenerentola (in inglese \"Cinderella\"), come riferimento scherzoso al forte polarismo caratteriale che lo contraddistingueva.\nProduzione.\nStretti erano infatti i legami tra i due musicisti, ex membri fondatori dei Velvet Underground, e Warhol, che negli anni sessanta fu lo scopritore e mentore del gruppo, disegnando la celeberrima copertina del loro primo album (la banana sbucciabile), accompagnando le loro esibizioni dal vivo con le luci del suo \"Exploding\" \"Plastic Inevitable Show\", includendoli nella sua Factory e in genere seguendoli per tutta la loro carriera.\nDopo la morte di Warhol nel 1987, la pubblicazione postuma dei suoi diari, secondo Lou Reed, non rendeva giustizia al ruolo e alla importanza dell'amico scomparso, e quindi decise di chiamare l'altro ex membro del gruppo, John Cale, con cui non collaborava dal 1972, per la realizzazione di un breve musical comprendente canzoni inedite dedicate alla personalit\u00e0 e ala storia di Warhol: in dieci giorni i due composero 14 brani biografici ordinati cronologicamente, dalla nascita di Warhol in una piccola e deprimente \"Smalltown\" (cittadina) sino alla morte.\nJohn Cale scrisse nelle note che accompagnavano il disco che Reed aveva composto la maggior parte delle canzoni, ma gli aveva permesso di mantenere una posizione di dignit\u00e0 nel tributo a una persona \"la cui ispirazione e generosit\u00e0 mantenute lungo gli anni sono ricordate oggi con amore e ammirazione\".\nIl disco presenta la caratteristica di essere stato inciso senza sovraincisioni, in presa diretta. Pur per\u00f2 essendo solo in due a suonare e cantare (ed \u00e8 prevalentemente Reed che canta). Alla fine delle registrazioni il sodalizio tra Reed e Cale si interruppe di nuovo, per riformarsi solo nel 1993 per un tour mondiale dei rifondati Velvet Underground. Nel 1995 per\u00f2 le strade si separarono ancora.\nPubblicazione.\nOriginalmente co-commissionata dalla Brooklyn Academy Of Music and The Arts At St. Ann's, il 9 gennaio 1989 Cale e Reed per la prima volta eseguirono alcune canzoni appunto presso la Chiesa di Sant'Anna a Brooklyn, mentre alle loro spalle venivano proiettate da Jerome Sirlin delle diapositive scattate dallo stesso Warhol e della Factory, il laboratorio artistico fondato da Warhol a New York. La prima versione completa dell'opera venne suonata il 29 novembre dello stesso anno e agli inizi del 1990 usc\u00ec il disco. Una loro performance dell'intera opera \u00e8 stata filmata da Ed Lachman ed \u00e8 uscita nei formati VHS e Laserdisc.\nIl singolo estratto dall'album \u00e8 stato \"Nobody But You\".\nEsiste una edizione limitata in cui la custodia del cd \u00e8 di cartone \"vellutato\" nero con le scritte incise in rilievo.\nTracce.\nTutte le canzoni sono scritte da Lou Reed e John Cale e cantate da Reed eccetto quelle segnate con \u2020 che sono cantate da Cale."}
{"id": "1962636", "revid": "858648", "url": "https://it.wikipedia.org/wiki?curid=1962636", "title": "Partito dei Socialdemocratici Bulgari", "text": "Il Partito dei Socialdemocratici Bulgari (in bulgaro: \u041f\u0430\u0440\u0442\u0438\u044f \u0411\u044a\u043b\u0433\u0430\u0440\u0441\u043a\u0438 \u0421\u043e\u0446\u0438\u0430\u043b\u0434\u0435\u043c\u043e\u043a\u0440\u0430\u0442\u0438, \"Partija B\u0103lgarski Socialdemokrati\") \u00e8 un partito politico bulgaro d'ispirazione socialdemocratica.\nNelle elezioni parlamentari del 2001 ha formato un'allenza di sinistra, \"Coalizione per la Bulgaria\", con il Partito Socialista Bulgaro, conquistando il 17.1% dei voti e 48 seggi su 240.\nNelle elezioni parlamentari del 2005 la Coalizione ha ottenuto il 33.98% dei voti e conquistato 82 seggi.\n\u00c8 membro dell'Internazionale Socialista e del Partito Socialista Europeo."}
{"id": "1962641", "revid": "107228992", "url": "https://it.wikipedia.org/wiki?curid=1962641", "title": "Pettine di frequenze", "text": "Un pettine di frequenze \u00e8 la rappresentazione grafica dello spettro di un laser in mode-locking. Un pettine di frequenze che si estende per un'ottava pu\u00f2 essere utilizzato per la mappatura delle frequenze da quelle radio a quelle ottiche o pu\u00f2 essere usato per guidare uno specchio piezoelettrico all'interno della fase di una portante incapsulata autocorreggente tramite ritorno.\nGenerazione del pettine di frequenze.\nIl laser mode-locked produce una serie di impulsi ottici separati dal tempo che la luce impiega per il viaggio di andata e ritorno nella cavit\u00e0 del laser. Lo spettro di un tale treno di impulsi \u00e8 una serie di funzioni delta di Dirac separate dal tasso di ripetizione (l'inverso del tempo di andata e ritorno) del laser. Questa serie di linee spettrali verticali \u00e8 chiamato pettine di frequenze.\nUn dispositivo puramente elettronico, che genera una serie di impulsi, genera anche un pettine di frequenze. Questi sono prodotti per il campionamento elettronico di un oscilloscopio, ma anche utilizzati per il confronto di frequenze nelle microonde, perch\u00e9 raggiungono fino a 1 THz. Dal momento che comprendono da 0\u00a0Hz non necessitano i trucchi che compongono il resto di questo articolo.\nPettine di frequenze ampliato ad un'ottava.\nCi\u00f2 richiede l'ampliamento dello spettro del laser in modo che si estenda per un'ottava. Questo si fa di solito usando fibre ottiche fatte di cristalli con risposta altamente non lineare per i fotoni. Tuttavia, \u00e8 stato dimostrato che uno spettro che si spande per un'ottava pu\u00f2 essere generato direttamente da un laser al Ti zaffiro utilizzando l'automodulazione di fase in cavit\u00e0. Oppure la seconda armonica pu\u00f2 essere generata in un cristallo lungo, tale che, facendo consecutivamente una generazione di frequenze per somma e una generazione di frequenze per differenza lo spettro della prima e della seconda armonica si ampliano finch\u00e9 si sovrappongono. L'ampliamento ad un'ottava \u00e8 tipicamente realizzato utilizzando una generazione di supercontinuum dovuta ad una forte automodulazione di fase in una fibra ottica fatta di cristallo con risposta altamente non lineare per i fotoni.\nMisurazione dello spostamento dell'incapsulamento della portante.\nOgni linea \u00e8 spostata da un'armonica del tasso di ripetizione da parte dello spostamento di frequenza dell'incapsulamento della portante. lo spostamento di frequenza dell'incapsulamento della portante \u00e8 il tasso con cui il picco della frequenza portante si sposta dal picco dell'impulso incapsulato su una base da impulso a impulso.\nLa misurazione dello spostamento di frequenza dell'incapsulamento della portante, si fa' di solito con una tecnica di autoriferimento, in cui la fase di una parte dello spettro \u00e8 confrontata con la sua armonica.\nNella tecnica ' \"frequenza - 2 * frequenza' , la luce nella parte a pi\u00f9 bassa energia dello spettro ampliato \u00e8 raddoppiata di frequenza utilizzando la generazione di seconda armonica in un cristallo non lineare e si genera un battito di Eterodina tra quello e la luce alla stesso lunghezza d'onda nella parte a pi\u00f9 alta energia dello spettro. Questa frequenza di battimento, rilevabile con un fotodiodo, \u00e8 lo spostamento di frequenza dell'incapsulamento della portante.\nIn alternativa, dalla luce nel lato dello spettro ampliato con pi\u00f9 energia la frequenza al picco dello spettro \u00e8 sottratta in un cristallo non lineare e un battimento di Eterodina \u00e8 generato tra quello e la luce alla stessa lunghezza d'onda nel lato dello spettro con energia pi\u00f9 bassa. Questa frequenza di battimento, rilevabile con un fotodiodo, \u00e8 lo spostamento di frequenza dell'incapsulamento della portante.\nDato che la fase viene misurata direttamente, e non la frequenza, \u00e8 possibile impostare la frequenza a zero ed, in aggiunta, bloccare la fase, ma siccome l'intensit\u00e0 del laser e questo rivelatore non \u00e8 molto stabile, e dato che l'intero spettro batte in fase, si deve agganciare la fase a una frazione del tasso di ripetizione.\nIl controllo dello spostamento dell'incapsulamento della portante.\nIn assenza di stabilizzazione attiva, il tasso di ripetizione e la frequenza di spostamento dell'incapsulamento della portante sarebbe libera di andare alla deriva. Essi variano con il cambiare della lunghezza della cavit\u00e0, dell'indice di rifrazione dell'ottica del laser, di effetti non lineari come ad esempio l'effetto Kerr. Il tasso di ripetizione pu\u00f2 essere stabilizzato con un attuatore piezoelettrico, che sposta lo specchio per cambiare la lunghezza della cavit\u00e0.\nNel laser Ti: zaffiro utilizzando prismi per il controllo della dispersione, la frequenza dello spostamento dell'incapsulamento della portante pu\u00f2 essere controllato inclinando lo specchio altamente riflettente alla fine della coppia di prismi. Questo pu\u00f2 essere fatto utilizzando attuatori piezoelettrici.\nNei laser Ti: zaffiro ad anello ad alto tasso di ripetizione, che spesso usano specchi double-chirped (doppio-chirped) per controllare la dispersione, la modulazione della potenza di pompaggio tramite un modulatore Acusto-ottico \u00e8 spesso usata per controllare lo spostamento di frequenza. Lo spostamento di fase dipende fortemente dall'effetto Kerr, e cambiando la potenza di pompaggio si cambia l'intensit\u00e0 di picco degli impulsi laser e quindi la quantit\u00e0 dello spostamento di fase dovuto all'effetto Kerr. Questo spostamento \u00e8 di gran lunga inferiore a 6 rad, cosicch\u00e9 un ulteriore dispositivo di regolazione per ampiezze maggiori \u00e8 necessario. Cioe' un Anello ad aggancio di fase\nL'innovazione che ha portato ad un pratico pettine di prequenze \u00e8 stata lo sviluppo di tecnologie per stabilizzare lo spostamento di frequenza dell'incapsulamento della portante.\nApplicazioni.\nOrologio ottico.\nUn pettine di frequenze permette un collegamento diretto tra gli standard delle frequenze radio con le frequenze ottiche. Gli attuali standard di frequenze come ad esempio gli orologi atomici operano nella regione dello spettro delle microonde, e il pettine di frequenze porta la precisione di tali orologi nella parte ottica dello spettro elettromagnetico.\nUn semplice anello di ritorno elettronico pu\u00f2 agganciare il tasso di ripetizione a una frequenza standard.\nCi sono due distinte applicazioni di questa tecnica. Uno \u00e8 l'orologio ottico in cui una frequenza della luce \u00e8 sovrapposta con un solo dente del pettine su un fotodiodo e una frequenza radio \u00e8 confrontata con il segnale del battimento, il tasso di ripetizione, e la frequenza-CEO. Applicazioni per la tecnica del pettine di frequenze comprendono metrologia ottica, generazione di una catena di frequenze, orologi atomico-ottici, spettroscopia ad alta precisione, ed una pi\u00f9 precisa tecnologia GPS. Vedi ad esempio, pettine di frequenze ottico per metrologia dimensionale, spettroscopia atomica e molecolare, e precisa misurazione del tempo.\nPochi cicli di impulsi.\nL'altra applicazione \u00e8 fare esperimenti con qualche ciclo di impulsi, come sopra la soglia di ionizzazione, impulsi di attosecondi, ottica non lineare altamente efficiente o generazione di armoniche d'alto numero N. Questo pu\u00f2 essere un unico impulso in modo che non esiste pettine e, pertanto, non \u00e8 possibile definire un spostamento di frequenza dell'incapsulamento della portante, piuttosto lo spostamento di fase dell'incapsulamento della portante \u00e8 importante. Un secondo fotodiodo pu\u00f2 essere aggiunto al rilevatore per raccogliere fase e ampiezza in un'unica sequenza, o la generazione di una differenza di frequenza pu\u00f2 essere utilizzata anche per agganciare parimenti lo spostamento sulla base di un singolo impulso anche se con bassa efficienza di potenza.\nSenza un effettivo pettine si pu\u00f2 guardare la fase in confronto alla frequenza. Senza lo spostamento dell'incapsulamento della portante tutte le frequenze sono coseni. Ci\u00f2 significa che tutte le frequenze hanno la fase zero. L'origine del tempo \u00e8 arbitraria. Se un impulso arriva pi\u00f9 tardi, la fase aumenta linearmente con la frequenza, ma ancora la fase di frequenza pari a zero \u00e8 zero. Questa fase a zero frequenza \u00e8 lo spostamento dell'incapsulamento della portante. La seconda armonica non solo ha il doppio della frequenza, ma ha anche due volte la fase. Ci\u00f2 significa che per un impulso con zero spostamento la seconda armonica della coda della bassa frequenza \u00e8 in fase con la fondamentale della coda dell'alta frequenza e altrimenti non lo \u00e8. L'interferometria di fase spettrale per la ricostruzione diretta del campo elettrico (in Inglese S.p.i.d.e.r.) misura come la fase aumenta con la frequenza, ma non pu\u00f2 determinare lo spostamento, quindi il nome di \"ricostruzione del campo elettrico\" \u00e8 un po' fuorviante.\nAstrofisica.\nI pettini di frequenza vengono usati dagli astrofisici per misurare accuratamente i segnali provenienti dal cosmo.\nLa tecnologia a pettine \u00e8 stata testata per la prima volta con successo sul telescopio solare VTT (\"Vacuum Tower Telescope\") nel 2008, misurando lo spettro del Sole in luce infrarossa. Lo strumento HARPS, installato presso il Telescopio di 3,6 metri dell'ESO dell'osservatorio europeo australe, dal 2012 utilizza la tecnologia dei pettini a frequenza laser per rilevare piccoli cambiamenti nella velocit\u00e0 di una stella causati dall'orbita di un pianeta di tipo terrestre (Effetto doppler). Nei successivi tre anni \u00e8 stata ampliata la copertura della lunghezza d'onda (da 460 a 690 nanometri) fornendo circa 15.000 linee per spettro con una precisione nella misurazione della velocit\u00e0 radiale di una stella sino a 0,07 chilometri all'ora. Per confronto l'ampiezza della velocit\u00e0 radiale del Sole perturbato dall'orbita della Terra \u00e8 di 0,3 chilometri all'ora (9 centimetri*secondo). HARPS consente quindi di in linea teorica di rilevare esopianeti di tipo terrestre in orbita a stelle simili al Sole.\nStoria.\nTheodor W. H\u00e4nsch e John L. Hall vinsero assieme met\u00e0 del Premio Nobel per la fisica nel 2005, per i contributi allo sviluppo di una spettroscopia di precisione basata sul laser, tra cui la tecnica del pettine di frequenze ottiche. L'altra met\u00e0 del premio \u00e8 stata assegnata a Roy Glauber.\nLa tecnica del pettine di femtosecondi nel 2006, \u00e8 stata estesa alla zona dell'ultravioletto estremo, ci\u00f2 consente la metrologia di frequenze in quella regione dello spettro.\nNel settembre 2015 su Physical Review A viene pubblicato un articolo di ricercatori dell'Istituto nazionale di ottica del Consiglio nazionale delle ricerche in cui descrivono come hanno creato un pettine di frequenze con un cristallo non lineare racchiuso tra due specchi."}
{"id": "1962642", "revid": "289247", "url": "https://it.wikipedia.org/wiki?curid=1962642", "title": "Righello di Frequenze", "text": ""}
{"id": "1962643", "revid": "767487", "url": "https://it.wikipedia.org/wiki?curid=1962643", "title": "Serenata tragica - Guapparia", "text": "Serenata tragica (Guapparia) \u00e8 un film di genere drammatico del 1951 in pellicola in bianco e nero diretto da Giuseppe Guarino."}
{"id": "1962647", "revid": "6923", "url": "https://it.wikipedia.org/wiki?curid=1962647", "title": "Beta RR", "text": "La RR \u00e8 una gamma di motociclette prodotte in vari modelli e cilindrate dalla casa motociclistica Betamotor, serie avviata con sole motorizzazione a quattro tempi ad eccezione del 50 che ha una motorizzazione a due tempi, successivamente vennero introdotti altre cilindrate con questo motore. Si tratta essenzialmente di motoveicoli fuoristradistici destinati a un'utenza quotidiana (soprattutto per i 50 e i 125), derivati per\u00f2 da veicoli di chiara impostazione corsaiola pronto-gara (quali sono i 250 - 398 - 448 e 510 cm\u00b3). Si possono dividere tra modelli enduro e supermotard.\nCilindrate.\n50.\nProdotto dal 1998 al 2001 su base del precedente modello Beta RK6 che riceve alcuni aggiornamenti tecnici, in versione base e racing.\nLa versione racing monta forcelle regolabili e doppio radiatore,a discapito del miscelatore.\nNel 2002 il modello rr monta motore Minarelli Am6, a sua volta distinto in \"Enduro 50 (Base)\" e \"Enduro 50 Racing\".\nEntrambi montano una parte ciclistica e motoristica simile, condividono le plastiche del modello precedente ma gli adesivi vengono lievemente aggiornati, montano un nuovo fanale e vengono abbandonati i vecchi parasteli.\nLa seconda versione (racing) \u00e8 alleggerita di oggetti superflui, come il gruppo miscelatore, protezione dell'espansione della marmitta, ed ha doppio radiatore, scarico racing, forcella idraulica \u00f8 41mm della Paioli con regolazione del precarico e dell'estensione, forcellone in alluminio a sezione maggiorata, frizione rinforzata con campana a denti dritti ed altre modifiche minori.\nLe versioni sono state create per utilizzi ben diversi: se quella standard \u00e8 un ciclomotore con blocchi al motore e guidabile da 14 anni, la Racing nasce per le vere e proprie competizioni, quindi senza depotenziamenti, ed \u00e8 quindi guidabile con la patente Am.\nDal 2003 sui modelli rr vengono introdotte nuove plastiche e grafiche su tutta la gamma. Nello stesso anno viene commercializzato il modello RR Alu che beneficia di un nuovo telaio in alluminio e grafiche dedicate.\nDal 2006 \u00e8 stata presentata anche nella versione Motard.\nConcorre sul mercato dei 50 con l'Aprilia RX 50, il Derbi Senda DRD Pro 50 R, il Fantic Motor Caballero Regolarit\u00e0 50, l'HM CRE 50 Six Competition, il Rieju MRX 50 Pro, e la Yamaha DT50 R.\nI modelli 2012 sono stati rinnovati con telaio nuovo e una nuova livrea derivata dai modelli pi\u00f9 grandi,i freni sono ora a margherita e sulla versione racing sono presenti forcelle rovesciate da 41 marzocchi e frizione e cilindro racing.\nNel 2019 \u00e8 stata presentata la versione Track, con forcelle regolabili a steli rovesciati da 41mm della RI6V, silenziatore anodizzato rosso, motore Minarelli AM6 come tutti i pi\u00f9 recenti Beta 50cc, cerchioni a raggi in alluminio e 3 speciali colorazioni Track: Bianco e Rosso, Nero e Rosso, e, nuova nel 2020, Blu e Rosso.\n125.\nProdotto dal 2006 sia in versione fuoristrada che motard, questo modello monta praticamente una ciclistica uguale al 50 base, con differenze minime non apprezzabili nell'utilizzo quotidiano, il motore \u00e8 un tranquillo monocilindrico 4T a 5 marce che presenta consumi molto contenuti (30\u00a0km/litro) a prestazioni con potenza massima rilevata alla ruota 10,5 Cv. Questo propulsore \u00e8 derivato da un progetto Yamaha, sviluppato in Brasile alla fine degli anni '70.\nNel 2010 viene introdotto un nuovo modello RR 125 LC, in versione motard ed enduro, che presenta una ciclistica completamente rivista ma soprattutto viene montato il motore da 125cc raffreddato a liquido di produzione Yamaha/Minarelli da 15 Cv come previsto dal codice della strada.\nQuesto e il modello di cilindrata inferiore hanno subito vari restyling, di solito effettuati nell'autunno, presentando ogni anno un modello stilisticamente differente che per\u00f2 ispirava sempre in modo vago i modelli Enduro che corrono nei vari campionati nazionali e mondiali.\nIntrodotto per l'anno 2018 vanta l'omologazione Euro 4 pur mantenendo il carburatore, il motore \u00e8 stato completamente progettato in Beta motor dal reparto R&amp;D (ricerca e sviluppo)\n250.\nProdotto dal 2005 al 2007, questo \u00e8 il modello pi\u00f9 semplice e meno costoso, monta un motore KTM (come anche gli altri modelli fino al 2009) monocilindrico, quattro tempi di 249,6\u00a0cm\u00b3 di cilindrata.\nProdotto a partire dal 2013 con motorizzazione ideata e sviluppata dalla stessa Beta\n300.\nProdotto a partire dal 2013 con motorizzazione ideata e sviluppata dalla stessa Beta\n350.\nQuesto modello fa il suo ingresso in produzione a met\u00e0 2010.Monta il nuovo motore Made in Beta come su tutti i modelli post 2009.\n400.\nProdotto dal 2005, questo modello presenta un'impostazione simile al pi\u00f9 piccolo 250, il motore, di cilindrata di 398\u00a0cm\u00b3, mostra un carattere molto pi\u00f9 docile e trattabile rispetto ai due maggiori modelli, il 450 e il 525.\n450.\nProdotto dal 2005, modello con sospensione anteriore Marzocchi Shiver da \u00f8 45\u00a0mm, monoammortizzatore posteriore con leveraggio progressivo e altri vari dettagli che lo distanziano dalla produzione base dei 250 e 400.Nel 2010 anch'esso viene rinnovato con motore Beta e telaio dedicato, verr\u00e0 anche allestita una versione Factory con forcelle Marzocchi Shiver da \u00f8 50\u00a0mm, scarico racing e varie parti in carbonio ed ergal (presenti anche i modelli 400 e 500 factory).\n498.\nDerivato dal motore Beta 450 entra in produzione dal 2011, telaio e sospensioni sono identiche agli altri modelli del 2011.\n525.\nProdotto dal 2005 come modello di punta della serie, monta un motore di 510\u00a0cm\u00b3 di cilindrata e presenta una ciclistica uguale al modello 450, anche se \u00e8 presente anche una versione racing (uguale per la 450 tranne la cilindrata) che presenta forcelle maggiorate da 50\u00a0mm di diametro, motore con pistone forgiato, nuovo scarico racing e varie altre modifiche. Poi questo modello viene rimpiazzato dal 2009 dal Beta RR 520."}
{"id": "1962652", "revid": "1776051", "url": "https://it.wikipedia.org/wiki?curid=1962652", "title": "Giuseppe Basteris", "text": "Fu sia deputato al Parlamento del Regno d'Italia dalla XIII legislatura (collegio di Ceva come per la successiva) alla XVI (collegio di Mondov\u00ec come per la precedente) sia senatore del Regno d'Italia nella XVII legislatura. Come parlamentare dell'Alta Val Tanaro riusc\u00ec a portare a casa nel 1878, insieme con alcuni colleghi del Ponente ligure, il finanziamento della ferrovia Ceva-Garessio-Mare, che fu purtroppo sconfitta dai fautori, anche torinesi (compreso un garessino), della Cuneo-Nizza. La ferrovia fu completata nel 1893 e si ferm\u00f2 a Ormea, ma contribu\u00ec all'industrializzazione della vallata. \nDopo l'esperienza parlamentare Basteris torn\u00f2 a fare il magistrato e presiedette la Corte d'Appello di Torino (16 luglio 1885). In precedenza era stato sostituto procuratore generale alla Corte d'Appello di Ancona (21 settembre 1862), a quella di Bologna (13 novembre 1864), a quella di Genova (5 marzo 1871), poi consigliere della Corte d'appello di Torino (21 maggio 1876) e consigliere della Corte di Cassazione di Torino (5 dicembre 1878).\nBagnasco gli ha intitolato la via centrale del paese."}
{"id": "1962660", "revid": "841530", "url": "https://it.wikipedia.org/wiki?curid=1962660", "title": "Meretz", "text": "Il Meretz (in ebraico \u05de\u05e8\u05e6, tradotto \"Energia\") \u00e8 un partito politico israeliano di sinistra, di ispirazione laica, sionista e socialdemocratica.\nStoria.\nIl partito nasce con il nome di \"Meretz\" nel 1992 dalle ceneri del Mapam, un partito d'ispirazione marxista. Le elezioni del 1992 sono un successo per la nuova lista, che ottiene 12 seggi alla Knesset ed entra a far parte del governo guidato dal laburista Yitzhak Rabin, che firmer\u00e0 gli Accordi di Oslo nel 1993.\nMeretz partecipa poi, tra il 1999 e il 2000, al governo guidato da Ehud Barak.\nNel 2002, in seguito alla fusione con il \"Shahar\" di Yossi Beilin e con \"Scelta democratica\" di Roman Bronfman, il partito assume il nome di \"Meretz-Yachad\", che mantiene fino al 2006.\nIn occasione delle elezioni del settembre 2019, Meretz entra a far parte di Unione Democratica ed ottiene 3 dei 5 seggi totali della coalizione.\nAlle elezioni del 2020 il partito forma un'alleanza con il Partito Laburista Israeliano e Gesher che ottiene 7 seggi, di cui 3 in capo a Meretz.\nNelle elezioni del 2021 Meretz ottiene 6 seggi. Nel giugno 2021 partecipa alla formazione del Governo Bennett, ottenendo i ministeri della salute, della protezione ambientale e della cooperazione regionale.\nIdeologia.\nLe posizioni politiche del partito sono la difesa dello Stato sociale, il riconoscimento dei diritti degli omosessuali, la separazione tra Stato e religione e l'avvio di un negoziato di pace tra israeliani e palestinesi che crei due Stati indipendenti. Tra i partiti sionisti, il Meretz \u00e8 quello che si colloca pi\u00f9 a sinistra.\nIl partito \u00e8 membro dell'Internazionale Socialista e dell'Alleanza Progressista e membro osservatore del Partito Socialista Europeo."}
{"id": "1962667", "revid": "75435", "url": "https://it.wikipedia.org/wiki?curid=1962667", "title": "Grazia divina", "text": ""}
{"id": "1962672", "revid": "1342360", "url": "https://it.wikipedia.org/wiki?curid=1962672", "title": "Coppa Italia Serie C 2001-2002", "text": "La Coppa Italia di Serie C 2001-2002 \u00e8 stata la ventunesima edizione di quella che oggi si chiama Coppa Italia Lega Pro. Il vincitore \u00e8 stato l'Albinoleffe, che si \u00e8 aggiudicato il trofeo per la prima volta nella sua storia battendo il Livorno nella finale a doppia sfida.\nLa formula.\nVengono ammesse alla competizione tutte le squadre che risultano regolarmente iscritte ad un campionato di Serie C.\nFase ad eliminazione diretta.\nSedicesimi di finale.\n \n \n \n \n \n \n \n \nOttavi di finale.\n \n \n \n \nQuarti di finale.\n \n \nSemifinali.\n \nTabellini finale.\nAndata.\nAlbinoLeffe: Pansera, Gi. Biava (70' Teani), Sonzogni, Lanzara, Garlini, Picinali (66' Damiani), Del Prato (46' Poloni), Colombo, Groppi, Comi , Beretta . All. Gustinetti.\nLivorno: Palmieri, Melara, Fanucci, Perna, Mezzanotti, Stefani (7' Gelsi), Doga (70' Piovani), Martino, Serafini, Basso, Scichilone. All. Jaconi.\nRitorno.\nLivorno: Amelia, Martino , Melara, Perna , Doga, Gelsi (92' Grauso), Stefani (66' Mezzanotti), Serafini, Piovani, Basso, Scichilone (77' Protti). All. Jaconi.\nAlbinoLeffe: Acerbis , Gi. Biava (77' Damiani), Teani, Sonzogni, Lanzara, Garlini, Colombo (84' Picinali), Del Prato, Groppi , Bonazzi (68' Beretta), Comi. All. Gustinetti."}
{"id": "1962682", "revid": "119751594", "url": "https://it.wikipedia.org/wiki?curid=1962682", "title": "Rocca Bianca (Valle Maira)", "text": "La Rocca Bianca \u00e8 una montagna delle Alpi Cozie, alta 3021\u00a0m. Si trova in alta Valle Maira, sulla cresta che separa il \"Vallonasso di Stroppia\" dalla \"Valle del Maurin\", in Comune di Acceglio.\nCaratteristiche.\n\u00c8 un grosso ammasso calcareo, con estensione in pianta abbastanza regolare; presenta pareti scoscese su tutti i lati. Il versante occidentale scende ripido verso la \"Valle del Maurin\"; i versanti NO e SSO scendono verso diramazioni laterali del \"Vallonasso di Stroppia\", e sono caratterizzati da ripidi canaloni detritici, inclinati di 30-35\u00b0, sovrastati da pareti scoscese e frastagliate. Dall'incontro dei versanti NO e SSO si genera una cresta assai frastagliata che sale in vetta con andamento circa E-O; dalla vetta, la cresta piega a S fino ad un'insellatura che chiude alla testata la valletta ai piedi del versante SSO, indi volge a SO verso il Monte Sautron.\nDal punto di vista geologico, l'intera zona appartiene al Complesso Brianzonese; la Rocca in particolare \u00e8 costituita da un unico ammasso di calcari dolomitici e dolomie, spesso a struttura brecciata.\nAscesa alla vetta.\nVia normale.\nLa via normale si sviluppa sul versante SSO; la difficolt\u00e0 \u00e8 di tipo alpinistico, ed \u00e8 valutata come F.\nSi accede dalla frazione \"Chiappera\" di Acceglio, seguendo il Sentiero Dino Icardi fino a poco sopra il \"Colle dell'Asino\", dove si distacca a sinistra il sentiero per il \"Colle della Portiola\" (palina). Lo si segue fino ad arrivare ad una conca in cima ad una rampa, a quota 2500\u00a0m circa. Sulla sinistra, sopra un pendio detritico, vi \u00e8 un'evidente insellatura che chiude a E la cresta che discende dalla vetta; si risale verso l'insellatura su un faticoso pendio detritico (granulometria decimetrica in basso, centimetrica o anche meno in alto) per ritrovarsi in una specie di vallone-canale ai piedi del versante SSO della montagna. Volgendosi a sinistra, si notano sulla parete due canaloni che, tra detriti e roccette, risalgono il versante; si risale quello di sinistra, pi\u00f9 agevole, e ci si porta in cresta. Da qui in pochi minuti si raggiunge la vetta (circa 4.30 h dall'inizio del sentiero)."}
{"id": "1962701", "revid": "287204", "url": "https://it.wikipedia.org/wiki?curid=1962701", "title": "Rocca Bianca", "text": ""}
{"id": "1962702", "revid": "300345", "url": "https://it.wikipedia.org/wiki?curid=1962702", "title": "Parco Giardino Sigurt\u00e0", "text": ""}
{"id": "1962707", "revid": "125592612", "url": "https://it.wikipedia.org/wiki?curid=1962707", "title": "Luigi De Sena", "text": "Biografia.\nSposato e ha tre figli, entra in Polizia nel 1968.\nHa diretto la Squadra mobile di Treviso. Nel 1977 arriva al primo distretto di Polizia della Questura di Roma e diventa capo della Squadra Mobile della Questura di Roma dal 1981. Dal 1985 al 1992 \u00e8 assegnato, fuori ruolo, al Sisde, in qualit\u00e0 di Direttore dell'Unit\u00e0 Centrale Informativa (Uci); ha prestato servizio anche all'interno della Criminalpol, dove si \u00e8 occupato del progetto sicurezza per il Giubileo del 2000, ed \u00e8 stato Direttore Centrale dei Servizi Tecnico-Logistici del Dipartimento della Pubblica Sicurezza del Ministero dell'Interno.\nNel dicembre 2003 \u00e8 stato nominato Vice Capo della Polizia di Stato Italiana e Direttore Centrale della Criminalpol.\nNel 2005, all'indomani del delitto di Francesco Fortugno, \u00e8 stato nominato Prefetto di Reggio Calabria (su designazione del Consiglio dei Ministri), con l'incarico non soltanto di governare la Prefettura reggina ma di coordinare tutte le attivit\u00e0 di sicurezza pubblica e di contrasto alla criminalit\u00e0 organizzata ('Ndrangheta) e di attuare il programma di intervento straordinario in Calabria.\nAlle Elezioni politiche italiane del 2008 \u00e8 candidato capolista al Senato della Repubblica Italiana tra le file del Partito Democratico in Calabria, eletto in quanto primo della lista.\nDal 2008 al 2013 \u00e8 stato vicepresidente della Commissione parlamentare antimafia.\nMuore a Roma il 31 agosto 2015."}
{"id": "1962711", "revid": "729019", "url": "https://it.wikipedia.org/wiki?curid=1962711", "title": "Mauro Del Vecchio", "text": "Biografia.\nUfficiale di carriera dell'Esercito Italiano. Dopo l'accademia militare di Modena \u00e8 stato tenente e capitano dell'8\u00ba Reggimento bersaglieri. Ha comandato da tenente colonnello il 1\u00ba Battaglione Bersaglieri \u201cLa Marmora\u201d. Poi \u00e8 stato ufficiale di Stato Maggiore, ricoprendo diversi incarichi, in ultimo quello di Capo ufficio addestramento (1993 - 1997). Promosso generale di brigata ha comandato la Brigata bersaglieri \"Garibaldi\", guidando operazioni all'estero con la Brigata Multinazionale Ovest, nel 1997 in Bosnia, e nel 1999 nella missione KFOR in Macedonia e in Kosovo.\nPromosso Generale di divisione, ha ricoperto la carica di comandante della Scuola di Applicazione.\nDa Generale di corpo d'armata ha comandato dal febbraio 2004 al settembre 2007 il Corpo d\u2019Armata di Reazione Rapida italiano della NATO, ed \u00e8 stato Comandante delle forze NATO in Afghanistan nell'ambito dell'operazione ISAF dal 2005 al 2006.\nIl 5 settembre 2007 \u00e8 stato nominato al vertice del Comando operativo di vertice interforze.\nNel marzo 2008 si candida alle politiche nelle file del Partito Democratico, ed \u00e8 eletto il 13 aprile senatore nella circoscrizione del Lazio. Diviene componente della commissione Difesa e della delegazione OSCE. Resta senatore fino al marzo 2013.\nHa sposato in seconde nozze la giornalista di moda Anna Repellini."}
{"id": "1962714", "revid": "1884099", "url": "https://it.wikipedia.org/wiki?curid=1962714", "title": "Alapaevsk", "text": "Alapaevsk (anche \"Alapajevsk\") \u00e8 una citt\u00e0 della Russia siberiana estremo occidentale (Oblast' di Sverdlovsk), situata sul fiume Nejva nei pressi della confluenza in esso dell'affluente \"Alapaicha\", 180\u00a0km a nordest del capoluogo Ekaterinburg; \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1962715", "revid": "9316", "url": "https://it.wikipedia.org/wiki?curid=1962715", "title": "Premio E. Duse", "text": ""}
{"id": "1962722", "revid": "486946", "url": "https://it.wikipedia.org/wiki?curid=1962722", "title": "Forze alleate", "text": ""}
{"id": "1962723", "revid": "766932", "url": "https://it.wikipedia.org/wiki?curid=1962723", "title": "Silvia Della Monica", "text": "Biografia.\nNata a Napoli, si \u00e8 laureata in giurisprudenza all'Universit\u00e0 degli Studi di Napoli Federico II e poi \u00e8 diventata pretore, svolgendo tale incarico a Carpi e a Pontassieve, dove si \u00e8 occupata del caso del Mostro di Firenze come magistrato della S.A.M. (Squadra Anti-Mostro) della Procura della Repubblica di Firenze. Nel settembre 1985, a seguito dell'ultimo assassinio della serie omicidiaria del Mostro, ricevette per posta un brandello del seno sinistro della vittima femminile, la francese Nadine Mauriot, in una busta anonima con l'indirizzo composto da lettere di giornali ritagliate.\nNel corso degli anni ha percorso, all'interno della magistratura, una discreta carriera, fino a diventare consigliere della Corte di cassazione.\nDel 13 febbraio 2014 il provvedimento di sua nomina a Vicepresidente della Commissione per le Adozioni Internazionali (CAI). Dal 30 aprile 2014 al 21 giugno 2016 \u00e8 stata anche Presidente della stessa CAI per delega dell'allora Presidente del Consiglio del Ministri Matteo Renzi (che ha in seguito revocato la delega e conferito l'incarico al Ministro per le riforme costituzionali e i rapporti con il Parlamento Maria Elena Boschi con il DPCM del 9/6/2016 in G.U. 143 del 21/6/2016). Dopo la scadenza del mandato triennale, avvenuta nel febbraio 2017, svolgeva a pieno titolo le sue funzioni di Vicepresidente in regime di prorogatio. Continuava ad indagare nella delicata inchiesta penale da lei avviata nel maggio 2014, quando l'associazione amici dei bambini del fondatore e presidente Marco Griffini veniva censurata dal tribunale per minorenni di Reggio Calabria per \u00abun ritardo negli interventi di tutela\u00bb in Bulgaria e successivamente emergevano gravi irregolarit\u00e0 nelle adozioni in Congo.\nNel giugno 2017 finisce al centro di una polemica quando, una volta terminato il suo mandato al CAI, viene scoperto che la casella di posta elettronica istituzionale, accessibile solo dalla Della Monica, non veniva letta da circa 10 mesi. La casella di posta aveva inoltre esaurito lo spazio di giacenza nell'agosto del 2016, perdendo di fatto un numero considerevole di email mai recapitate, nonostante l'obbligo di risposta entro 60 giorni.\nAttivit\u00e0 politica.\nAlle elezioni politiche del 2008 viene candidata ed eletta al Senato della Repubblica tra le fila del Partito Democratico, nella circoscrizione Toscana. Nella corso della XVI legislatura Italiana, ha fatto parte della II Commissione permanente Giustizia, della Commissione parlamentare antimafia e della Giunta per il Regolamento; \u00e8 stata inoltre vicepresidente del Consiglio di garanzia.\nNella cultura di massa.\nNel 2009, Silvia Della Monica \u00e8 stata impersonata dall'attrice Nicole Grimaudo nella serie televisiva \"Il mostro di Firenze\"."}
{"id": "1962725", "revid": "301255", "url": "https://it.wikipedia.org/wiki?curid=1962725", "title": "Llew Llaw Gyffes", "text": ""}
{"id": "1962726", "revid": "486946", "url": "https://it.wikipedia.org/wiki?curid=1962726", "title": "Forze Alleate", "text": ""}
{"id": "1962727", "revid": "9316", "url": "https://it.wikipedia.org/wiki?curid=1962727", "title": "Premio Duse", "text": ""}
{"id": "1962729", "revid": "1543377", "url": "https://it.wikipedia.org/wiki?curid=1962729", "title": "Fukushima Masanori", "text": "Fukushima Masanori, il cui nome inizialmente fu Ichimatsu, nacque nella provincia di Owari, figlio di Fukushima Masanobu. Si crede possa essere stato cugino di Toyotomi Hideyoshi. Si impegn\u00f2 in battaglia nell'assalto al castello di Miki nella provincia di Harima e, dopo la battaglia di Yamazaki, gli \u00e8 stato concesso uno stipendio di 500 \"koku\".\nDurante la battaglia di Shizugatake nel 1583, sconfisse Haigo Gozaemon, un importante samurai. Masanori ebbe l'onore di prendere la prima testa, quella del generale nemico Ogasato Ieyoshi, ricevendo un aumento di 5.000 \"koku\" di stipendio per questa distinzione (le altre sei \"lance\" ricevettero 3.000 \"koku\" ciascuno).\nMasanori prese parte a molte delle campagne di Hideyoshi; fu dopo la campagna di Ky\u016bsh\u016b (1586-1587), tuttavia, che divenne daimy\u014d ricevendo il feudo di Imabari nella provincia di Iyo, il suo reddito aument\u00f2 fino a 110.000 \"koku\". Poco dopo prese parte alle invasioni giapponesi della Corea (1592-1598). Masanori si distinse ancora una volta durante la battaglia di Chungju.\nIn seguito al suo coinvolgimento nella campagna coreana, Masanori fu coinvolto nella ricerca di Toyotomi Hidetsugu. Condusse 10.000 uomini nel 1595, circond\u00f2 il tempio di Seiganji sul monte K\u014dya e attese che Hidetsugu si suicidasse. Con Hidetsugu morto Masanori ricevette un aumento di stipendio di 90.000 \"koku\" e ricevette l'ex feudo di Hidetsugu di Kiyosu nella provincia di Owari."}
{"id": "1962730", "revid": "486946", "url": "https://it.wikipedia.org/wiki?curid=1962730", "title": "Scuola secondaria di 2\u00b0 grado", "text": ""}
{"id": "1962733", "revid": "3732", "url": "https://it.wikipedia.org/wiki?curid=1962733", "title": "Storia della Romagna", "text": "La Romagna \u00e8 una regione storica dell'Italia fin dall'VIII secolo.\nCon la costituzione del Regno d'Italia (1861) il nome \"Romagna\" cess\u00f2 di avere connotazioni amministrative. Con la Costituzione della Repubblica Italiana (1948) la Romagna \u00e8 inclusa, insieme a una delle regioni ad essa confinanti (l'Emilia), nella regione amministrativa composita denominata Emilia-Romagna.\nPer offrire una descrizione complessiva del territorio romagnolo, questa voce si occupa anche dell'Et\u00e0 antica e del periodo 1861-1948. Inoltre la voce si occupa di tutte le citt\u00e0 che fanno parte della Romagna storica, compresa la Repubblica di San Marino.\nLa Romagna preromana.\nLa Preistoria.\nLa Romagna fu abitata gi\u00e0 dall'epoca preistorica, come dimostrano molti ritrovamenti, tra cui a Cesena il Colle Garampo e a Monte Poggiolo, presso Forl\u00ec.\nIl Monte Poggiolo di Forl\u00ec \u00e8 un colle su cui sorge un interessante castello, che deve ancora essere restaurato. A poca distanza da esso, in una localit\u00e0 chiamata Ca' Belvedere, sono stati ritrovati, a partire dal 1983, migliaia di reperti risalenti a circa un milione di anni fa, considerati di grande importanza per la storia d'Europa. In effetti, fino a oggi, risulta essere il sito preistorico pi\u00f9 antico d'Europa.\nDa alcuni scavi effettuati nelle grotte della Vena del Gesso Romagnola sono emersi importanti reperti databili dall'eneolitico fino all'et\u00e0 del ferro e al medioevo.\nDagli Umbri ai Celti.\nI pi\u00f9 antichi popoli che vissero nell'attuale Romagna di cui si hanno testimonianze storiche furono gli Umbri e gli Etruschi; a seguire, circa nel 350 a.C., il territorio fu conquistato dai Celti, il popolo che impose la propria lingua e la propria fisionomia alla Romagna. Tuttavia le etnie che gi\u00e0 vi abitavano non scomparirono totalmente: infatti, con ogni probabilit\u00e0, il grande commediografo Tito Maccio Plauto, originario Sarsina (centro dell'Appennino cesenate) era di origine umbra (\"Tite Plote\").\nProvenienti dal nord, i Celti si stanziarono in un ampio territorio che venne conosciuto come Gallia cisalpina: si estendeva dalle Alpi alla Pianura padana, comprendendo una parte dell'Appennino settentrionale e dell'Italia nord-orientale, presumibilmente fino a Senigallia, l'antica \"Sena Gallica\". Tra i popoli che composero questa importante migrazione vi furono i Senoni, i Lingoni, e i Boi.\nL'epoca Celtica.\nAll'ondata celtica, gli Umbri e gli Etruschi resistettero militarmente finch\u00e9 possibile, per poi soccombere all'esercito avversario. Sconfitti gli Etruschi sul Ticino, i Boi e i Senoni superarono l'Eridano (l'antico nome del Po) cacciando gli ultimi gruppi resistenti. Raggiunta la costa adriatica, i Senoni riuscirono a occupare un vasto territorio che fu chiamato poi dai romani \"Ager Gallicus\". Tito Livio afferm\u00f2 che il loro territorio si estendeva, a nord, dal fiume \"Utis\" (oggi il Montone) fino, a sud, all'Esino, che scorre a poca distanza dalla citt\u00e0 greca di \"Ank\u00f3n\" (Ancona). A differenza dei Senoni, Lingoni e Boi si stanziarono nella Pianura padana settentrionale: lo testimoniano i ritrovamenti di sepolture di guerrieri celtici lungo le valli dei fiumi Santerno e Senio.\nL'insediamento celtico, a distanza di oltre duemila anni ha tramandato tra le altre cose anche la lingua romagnola, derivata dal latino ma con un consistente substrato celtico, come ha rilevato il linguista Giacomo Devoto. Le inflessioni romagnole perdurano tuttora fino ai territori attorno a Senigallia.\nL'egemonia romana.\nLa conquista.\nLa permanenza dei Celti fu subito minacciata dalla potenza dei Romani. Un pericolo di cui i Celti si resero conto gi\u00e0 prima della realizzazione di quella Via Emilia che, iniziata nel 181 a.C., sar\u00e0 il mezzo di penetrazione romana nei territori. Nonostante tutto, davanti all'imminente pericolo i Senoni e i Boi rimasero disuniti, probabilmente per contrasti sul controllo dei commerci nell'alto Adriatico.\nNel 390 a.C., per risposta all'avanzata romana, i Senoni comandati da Brenno occuparono Roma con un esercito che annoverava tra le proprie file anche alcuni romagnoli dell'epoca. Ma \u00e8 Roma la predestinata alla vittoria: infatti nel 295 a.C. con la vittoria a Sentino inizi\u00f2 il tramonto dei Senoni, che pochi anni dopo furono definitivamente sopraffatti.\nMolte citt\u00e0 della Romagna sono state fondate sotto il controllo dei romani: \"Faventia\" (Faenza) \"Ariminum\" (Rimini), \"Forum Livii\" (Forl\u00ec), \"Forum Cornelii\" (Imola), \"Forum Popili\" (Forlimpopoli). Cesena e Ravenna sono, invece, di origine pi\u00f9 antica e furono \"romanizzate\" soltanto in seguito alla loro conquista.\nEpoca Repubblicana.\nNel 192 a.C., quando Publio Cornelio Scipione (detto \"l'africano\") cacci\u00f2 i Celti oltre il Po, sar\u00e0 la successiva battaglia di Milano a scacciare i Galli oltre le Alpi e a chiudere il loro dominio dopo oltre tre secoli di stanziamento in Italia e in Romagna.\nNonostante la conquista romana, l'eredit\u00e0 celtica non fu affatto cancellata. L'occupazione fu infatti rispettosa dei predecessori: Senoni e Lingoni non compromessi con Annibale furono autorizzati a rimanere nei territori e, pare, beneficiarono anche della distribuzione e della messa a coltura delle terre attraverso il sistema di centuriazione romana. Con il processo di romanizzazione lo \"strato\" celtico dei romagnoli non scomparve, ma si sovrappose alla nuova cultura imperante. Sotto il dominio della potenza romana e al centro della lotta fra Mario e Silla, la Romagna parteggi\u00f2 per Mario, col quale si alle\u00f2 anche Ravenna, che eresse in suo nome una statua nel foro. La scelta fu, per\u00f2, deleteria, perch\u00e9 intere citt\u00e0 andarono distrutte nel corso della guerra civile: tocc\u00f2, ad esempio, a Forl\u00ec nell'88 a.C. La citt\u00e0, pi\u00f9 tardi, venne ricostruita dal pretore Livio Clodio.\nInfatti, proprio a Ravenna si diresse la flotta di Metello, luogotenente di Silla, che vi pose il centro delle sue operazioni. Cos\u00ec, diretto verso la via Emilia, Metello interruppe le comunicazioni mariane e poi sbaragli\u00f2 a Faenza gli uomini di Carbone e Normanno.\nSuccessivamente arriv\u00f2 la crisi della repubblica romana e l'avvento di quei \"regimi personali\" che culminano con Cesare. Proprio Cesare, che ancora ricorda le narrazioni delle grandi invasioni celtiche, vide nella Gallia Cisalpina la chiave per la conquista dell'impero e un territorio con le migliori truppe. Era infatti la Romagna il consolato pi\u00f9 ambito.\nIl convegno di Lucca del 56 a.C. assegn\u00f2 a Cesare (come stabilito fra lui e Pompeo) il consolato della Gallia per il 48 a.C.: ma quando il Senato fece retromarcia e intim\u00f2 a Cesare di cedere il governo della Gallia e sciogliere il suo esercito, Cesare reag\u00ec da par suo. Il 12 gennaio del 49 a.C. varc\u00f2 il Rubicone, al tempo confine invalicabile per un generale in armi e oggi corso d'acqua della provincia di Forl\u00ec-Cesena, diretto verso Rimini e poi su Roma. Da questo gesto incominci\u00f2 la sua straordinaria avventura che lo porter\u00e0 alla vittoria su Pompeo nella battaglia di Farsalo del 48 a.C. e al definitivo dominio di Roma. Anche in questo caso la Romagna dimostr\u00f2 una sorta di \"vocazione\" ai grandi appuntamenti della storia.\nEpoca Imperiale.\nCon Augusto e l'epoca imperiale acquistarono crescente importanza Ravenna e il porto di Classe. Come ci racconta Plinio nella sua \"Naturalis historia\", l'Italia \u00e8 geograficamente suddivisa in 11 regioni. La Romagna \u00e8 compresa nell'ottava regione, detta \"Gallia Togata Cisalpina\" e ha per confini l'appennino, il Po e Rimini, o come dice il Rossetti \"il Crustumium, che si ritiene rappresentato dal fiume Conca: quindi con ci\u00f2 ne risulterebbe un terzo spostamento del confine gallico, il quale sarebbe cos\u00ec passato dal Rubicone al Conca\".\nLa ripartizione del territorio italico cambi\u00f2 con Traiano prima e con Adriano poi: l'Italia era composta da 18 province, suddivisione approvata da Costantino I nel 336 e poi ammessa dall'imperatore Giustino I. In questa importante divisione la Gallia cisalpina era separata in due province distinte, decima e undecima, chiamate rispettivamente Emilia e Flaminia e aventi Bologna e Ravenna come capitali. Una divisione significativa di due territori che gi\u00e0 allora erano sostanzialmente distinti.\nLe invasioni germaniche e l'Esarcato.\nDopo Cesare e il successivo potere augusteo la storia della Romagna ricalc\u00f2 quella di un impero che dopo secoli di costante declino inizia a dare segni di collasso, per poi cedere sotto il peso delle continue invasioni germaniche.\nNel 402 Ravenna divenne Capitale dell'Impero mentre Alarico, re dei Visigoti, invadeva l'Italia e saccheggiava la Flaminia facendo prigioniera Galla Placidia, figlia di Teodosio e sorella di Arcadio e Onorio.\nNel 410 avvenne il Sacco di Roma di Alarico.\nSessantasei anni dopo, nel 476: Odoacre, re degli Eruli, scese in Italia, entr\u00f2 vittorioso a Ravenna dove depose Romolo Augusto. Proprio con la data del 476 gli storici hanno concordato la fine dell'Impero romano e l'inizio del Medioevo (pi\u00f9 precisamente l'Alto Medioevo).\nA Odoacre segu\u00ec Teodorico, che conserv\u00f2, come Odoacre, leggi e costumi romani. Le invasioni in suolo italico continuarono e nel 568 fu la volta dei Longobardi capitanati da Alboino che l'anno successivo si impossessa di Piacenza, Parma, Reggio e Modena. La linea di demarcazione tra l'area occupata dai longobardi e quella rimasta in mano ai bizantini inizialmente fu posta tra Parma e Piacenza, poi inizi\u00f2 a spostarsi verso Est. Nel VII secolo si ferm\u00f2 tra Modena e Bologna. La potenza longobarda trov\u00f2 nel sistema difensivo bizantino un ostacolo al proprio avanzamento. Fu allestita una linea fortificata che andava da Ferrara (citt\u00e0 di fondazione bizantina) a Faenza. Impostato su linee fluviali (essenzialmente il Santerno-Senio), il sistema era costituito da una lunga schiera di fortilizi (\"kastra\") distanti tra loro appena 1,5\u20132\u00a0km in linea d'aria.\nFu in questo periodo che avvenne un fatto di eccezionale importanza per la storia romagnola: la nascita (tra il 582 e il 585) dell'Esarcato. Fondato dall'esarca Smaragdo, fu una provincia di dominio bizantino con capitale Ravenna, sulla base delle disposizioni imperiali di Maurizio. Similmente al \"cesaropapismo\" orientale (poteri temporali e spirituali in un solo uomo) al vertice dell'Esarcato si trovava l'esarca, con pieni poteri religiosi, politici e militari su un territorio comprendente oltre Ravenna anche gran parte della futura Romagna e del nord delle Marche, che includeva anche le citt\u00e0 di Ferrara, Bologna e Adria.\nLa Romagna.\nLa prima volta della Romandiola\nNonostante i continui attacchi l'Esarcato bizantino resistette ai Longobardi. Dopo le conquiste di Agilulfo (inizio VII secolo) il confine tra bizantini e longobardi fu posto lungo il fiume Panaro e il suo affluente Scoltenna. L'esarca, che aveva sede a Ravenna, difese strenuamente il territorio dell'\"insula esarcale\" (cos\u00ec veniva chiamata l'area attorno a Ravenna), che rimase l'unica regione della Valle padana retta da leggi, costumi e sistema alimentare di derivazione romana. Mentre infatti nel resto della pianura cispadana i Longobardi imposero nuove unit\u00e0 di misura (che sono alla base delle attuali misure agrarie tradizionali), in Romagna si mantennero in uso pi\u00f9 a lungo le misure romane.\n\u00c8 in questa circostanza che nasce la Romagna: mentre il territorio sottomesso ai Longobardi venne definito \"Langbard\", da cui \"Langob\u00e0rdia\" (poi \"Lombardia\"), l'insula esarcale divenne per contrapposizione \"Romand\u00edola\" [= ridotta, residua terra dei romani]. La protrazione dell'accento, usuale negli sviluppi volgari del suffisso latino -olus, diede origine poi a Romani\u00f2la, generalmente scritto \"Romandiola\" nei documenti ufficiali. L'ultimo documento, in ordine di tempo, in cui la Romagna appare scritta con questa forma \u00e8 la \"Descriptio provinci\u00e6 Romandiol\u00e6\" del 1371. Nei testi in latino del Basso Medioevo appaiono indifferentemente sia \"Romania\", sia \"Romandiola\". Nei testi in volgare, invece, la forma pi\u00f9 usata \u00e8 \"Romagna\", e sar\u00e0 questa poi a prevalere.\nI due secoli di vita dell'Esarcato furono decisivi per la caratterizzazione culturale, giuridica, linguistica e produttiva del territorio.\nDiversit\u00e0 fra la Romagna e l'area oggi detta emiliana emersero in differenti settori della vita economica e produttiva: nelle campagne della Langobardia il ruolo centrale che le citt\u00e0 avevano giocato in et\u00e0 romana venne assunto da nuove realt\u00e0 di stampo rurale come le corti, i villaggi o i potenti monasteri di campagna. Al contrario, nella Romandiola la citt\u00e0 continu\u00f2 a rappresentare \u2014 secondo il modello romano \u2014 il perno della vita civile, amministrativa, religiosa ed economica. Emerse come forma caratteristica di insediamento agricolo romagnolo la propriet\u00e0 dai 6 ai 12 ettari (parcella del reticolo centuriate): i \"fundi\". Un aggregato di pi\u00f9 fundi era una \"massa\".\nLa \"romanit\u00e0\" di queste zone ha avuto, pare, influenza non piccola anche in campo artistico: secondo Henri Focillon, infatti, l'arte romanica, soprattutto in architettura, deriva dall'adattamento dell'arte imperiale bizantina, ben presente a Ravenna, ad altri ambienti, come quelli rurali, ad esempio. Pertanto, gi\u00e0 verso la met\u00e0 del primo millennio dell'era cristiana, nelle pievi delle campagne tra Ravenna e Forl\u00ec il romanico aveva compiutamente assunto quelli che saranno per secoli i suoi caratteri definitivi. Ecco una possibile spiegazione del termine \"romanico\": si tratterebbe appunto dello stile \"della Romandiola\".\nA difesa del confine con i longobardi, i bizantini realizzarono un \"limes\" di grande spessore strategico strutturato su pi\u00f9 linee difensive lungo i due corsi d'acqua principali del territorio: il Santerno-Senio e il Lamone. I bizantini individuarono un certo numero di siti di fattorie romane abbandonate. Su di esse edificarono un \"castrum\" (presidio militare) costruito con il materiale di recupero proveniente dalla fattoria stessa.\nI \"castra\" erano posizionati a 1,5 \u2013 2\u00a0km di distanza l'uno dall'altro: in questo modo le truppe potevano accorre in soccorso dei \"castra\" vicini in caso di incursioni nemiche.\nMolti centri urbani della Bassa Romagna nacquero proprio come presidi bizantini. Tra essi: \nNegli anni tra il 727 e il 728 i Longobardi di Liutprando saccheggiarono il porto di Classe. Successivamente, approfittando dello sbandamento delle forze bizantine, occuparono varie citt\u00e0 dell'entroterra, tra cui Imola. La linea difensiva posta al confine dei possedimenti bizantini da quelli longobardi arretr\u00f2 fino al corso del fiume Senio.\nDopo un secolo e mezzo di vita, l'Esarcato cadde nel 751. Il re longobardo, Astolfo attacc\u00f2 le terre bizantine in Italia, conquistando sia Ravenna sia la Pentapoli. Ma questa volta Costantinopoli non intervenne. Un aiuto inaspettato giunse da Roma: papa Stefano II, infatti, temendo che Astolfo scendesse verso l'Urbe, chiam\u00f2 Pipino il Breve di Francia. Pipino invi\u00f2 in Italia due volte i suoi eserciti per sconfiggere i Longobardi (754 e 756). Nel 756 consegn\u00f2 il territorio tra Roma e Ravenna al papato. Nel 774 il figlio Carlo Magno, dopo aver sottomesso definitivamente i Longobardi, sanc\u00ec formalmente l'appartenenza alla Santa Sede dei territori ex bizantini. Cos\u00ec, dopo una fase di alterne vicende nel controllo politico della Romagna tra i Longobardi e l'arcivescovo di Ravenna, l'intervento dei Franchi fu decisivo per la soluzione positiva del conflitto.\nIl Medioevo.\nComuni e Signorie.\nAlla morte di Carlo Magno, l'Impero pass\u00f2 al figlio Ludovico il Pio; successivamente venne diviso tra i suoi eredi, frammentandosi irreversibilmente. In Italia venne costituito un Regno d'Italia con capitale a Pavia, principale citt\u00e0 longobarda. Dopo Pavia, Ravenna fu una delle principali sedi imperiali nella penisola. Nell'892, infatti, Lamberto II di Spoleto, ottavo successore di Carlo Magno, fu incoronato nella citt\u00e0 bizantina imperatore da papa Formoso. Venne introdotto il sistema vassallatico franco, basato sui rapporti fiduciari e di dominio dell'imperatore nei confronti dei suoi vassalli. Una dopo l'altra, le citt\u00e0 romagnole dovetter\u00f2 prestare giuramento di fedelt\u00e0 all'imperatore carolingio. Il potere imperiale si alternava a quello ecclesiastico: quest'ultimo non faceva capo alla Sede Apostolica, bens\u00ec della sede di Ravenna: gli arcivescovi cercarono di creare un loro dominio temporale analogo a quello dei papi a Roma.. Probabilmente cercarono anche di ripristinare la precedente struttura amministrativa bizantina. Nel 999 l'arcivescovo Gerberto ottenne dall'imperatore Ottone III il riconoscimento della signoria sopra una vasta area che si estendeva, a ovest, dall'alta Valle del Santerno alle Valli di Comacchio, e a est, dal Montefeltro al mare di Rimini. Quel territorio cispadano orientale fu definitivamente e per sempre denominato \"Romagna\".\nNei primi secoli dopo il Mille i fenomeni pi\u00f9 rilevanti che investirono la Romagna furono:\nAlla fine del XII secolo, Enrico VI (1191-97) aveva deciso di modificare la ripartizione dei territori posseduti in Italia. Le modifiche riguardavano anche la Romagna: in un primo tempo (1193), Enrico VI pens\u00f2 di unirla politicamente alla Tuscia, conferendo a Corrado di Urslingen la sovranit\u00e0 su \"marchio Tusciae et totius Romaniae\". Ma poi decise per una diversa ripartizione: volle creare un unico vasto dominio nella pianura padana. Dalla posizione di forza acquisita dopo la conquista della Sicilia (1194), Enrico nomin\u00f2 il suo luogotenente Marcovaldo di Annweiler \u00abduca di Ravenna e della Romagna\u00bb e \u00abmarchese di Ancona\u00bb.\nNel Trattato con Venezia (\"Pactum cum Venetis\"), concluso nel 1197 dall'imperatore con il doge veneziano, Enrico VI rivendic\u00f2 il suo dominio su tutte le citt\u00e0 della Romagna. Il documento fu sottoscritto anche da Marcovaldo, che si firm\u00f2: \"dapifer marchio Ancon\u00e6, dux Ravenn\u00e6 et Romaniol\u00e6\". Enrico mor\u00ec nello stesso anno; il potere in Romagna rimase nelle mani di Marcovaldo.\nCon la crisi dell'Impero in Germania e in Italia (fine XII secolo), alcune citt\u00e0 delle Marche e della Romagna (Ravenna e Rimini) si ribellarono apertamente al rappresentante imperiale e crearono, nel febbraio 1198, una lega contro Marcovaldo. Il vicario imperiale si asserragli\u00f2 a Cesena. Le citt\u00e0 ribelli posero Cesena sotto assedio (maggio 1198). Vista la situazione di stallo, Papa Innocenzo III intervenne con l'arma spirituale dell'interdetto, provocandone la resa (ottobre). Successivamente Marcovaldo ripar\u00f2 nelle Marche e poi si trasfer\u00ec nel Regno di Sicilia.\nL'unione e la pace ebbero breve durata, quasi come una pausa tra una guerra e l'altra. Il XIII secolo fu caratterizzato, di nuovo, dalle lotte tra citt\u00e0 e citt\u00e0. In ogni citt\u00e0 perdur\u00f2 un'accesa rivalit\u00e0 tra una famiglia guelfa (fedeli al Papa) e una famiglia ghibellina (fedele all'imperatore):\nRivalit\u00e0 nelle principali citt\u00e0 romagnole (1210-1278)\nUna delle brevi paci fu siglata nel 1210, sotto gli auspici dell'imperatore Ottone IV di Brunswick. La guerra riprese nel 1216, con lo scontro tra Cesena e Rimini. si schierarono con la prima, Bologna, Ferrara, Reggio, Faenza, Forl\u00ec e Bertinoro; con la seconda, Ravenna, Fano, Pesaro, Urbino, i conti di Carpegna e i Montefeltro. Gi\u00e0 a quest'epoca il limite occidentale del territorio romagnolo era posto sul torrente Sillaro. L'episodio pi\u00f9 sensazionale di questa fase fu l'inattesa disfatta dell'imperatore Federico II di Svevia a Parma, il 18 febbraio 1248. La sconfitta provoc\u00f2 un improvviso indebolimento dell'autorit\u00e0 imperiale. Ne approfitt\u00f2 papa Innocenzo IV, che invi\u00f2 il proprio legato pontificio, Ottaviano degli Ubaldini, per riportare quante pi\u00f9 citt\u00e0 possibili sotto il dominio pontificio. Ottaviano si pose a capo di un esercito guelfo reclutato con l'aiuto della citt\u00e0 di Bologna, che ebbe un ruolo predominante. A partire da maggio riusc\u00ec a riportare dalla parte del papato Forl\u00ec, Forlimpopoli, Cesena, Imola, Cervia, Ravenna e, in giugno, Rimini. Roberto di Giovanni Malatesta, Malatesta da Verucchio, il conte Ugo di Carpegna e Taddeo II da Montefeltro, fino ad allora fedelissimi dell'imperatore, cambiarono bandiera passando dalla parte guelfa. Successivamente il cardinal legato fren\u00f2 le aspirazioni egemoniche dei bolognesi in Romagna vincolandoli a una serie di statuti (15 ottobre 1249), che, tra l'altro, imponevano a Bologna di stare agli ordini della Chiesa e le proibivano \"di fare esercito e cavalcata\" e di \"erigere fortificazioni\" in Romagna. Nonostante ci\u00f2 il Comune felsineo avvi\u00f2 una politica di espansione verso le citt\u00e0 romagnole (1250-1274). Imola e Faenza caddero sotto il dominio bolognese. Nel 1256 fu la volta di Forl\u00ec e nel 1264 di Ravenna. Il comune felsineo giunse a controllare le saline di Cervia. Nelle citt\u00e0 conquistate, furono nominati cittadini bolognesi alle cariche di podest\u00e0 e capitano del popolo. Nello stesso periodo, penetrarono per la prima volta in territorio romagnolo: la Repubblica di Venezia, che prese il controllo delle foci del Po di Primaro, e gli Este di Ferrara, che occuparono il territorio di Argenta. Mentre l'intervento dei marchesi di Ferrara ebbe carattere episodico e l'ingerenza di Bologna fu repressa entro la fine del secolo dall'intervento papale, Venezia pose le basi per un'espansione della propria economia in Romagna.\nNella seconda met\u00e0 del XIII secolo il principale esponente del campo guelfo fu Malatesta da Verucchio (1212-1312), capostipite del casato malatestiano. Il capo dei ghibellini di Romagna fu Guido da Montefeltro (1223-1298).\nLa contesa tra papato (regnava Niccol\u00f2 III) e impero termin\u00f2 nel 1278, quando le ex terre esarcali passarono definitivamente sotto la sovranit\u00e0 papale. Rodolfo I d'Asburgo accett\u00f2 di cedere la sovranit\u00e0 sui territori della pianura padana e dell'Italia centrale in cambio dell'incoronazione imperiale. Rodolfo acconsent\u00ec a \u00abrevocare ed annullare i giuramenti di fedelt\u00e0 di Bolognesi, Imolesi, Faentini, Forlimpopolesi, Cesenati, Ravennati e Forlivesi, nonch\u00e9 dagli uomini del Montefeltro, di Bertinoro, Riminesi ed Urbinati etc.\u00bb. In base all'accordo, i diritti maestatici cessarono di essere divisi fra i papi e gli imperatori o i loro vicari e conti; le investiture feudali o signorili divennero di spettanza pontificia.\nIn realt\u00e0, neanche questo atto serv\u00ec a portare la pace: la regione rimase in uno stato di ribellione intermittente. Nell'autunno del 1281, papa Martino IV invi\u00f2 un esercito italo-francese guidato da Giovanni d'Appia per conquistare la capitale ghibellina, Forl\u00ec. Nel 1282 i ghibellini, capitanati da Guido di Montefeltro, riuscirono a rompere l'assedio nella celebre battaglia di Forl\u00ec. L'episodio \u00e8 ricordato da Dante Alighieri: \"la terra che fe' gi\u00e0 la lunga prova e di Franceschi sanguinoso mucchio\" (Inferno XXVI, 43-44). Il pontefice sollev\u00f2 dal suo incarico Giovanni d'Appia e nomin\u00f2 capitano militare l'inglese Guido di Monforte. Nel 1283 l'esercito guelfo di Monforte conquist\u00f2 Forl\u00ec, Cesena e Cervia.\nFu creata la figura del Rettore, un nobile o un uomo d'armi di lungo corso, incaricato di far mantenere l'ordine sociale. Il governo del Rettore sulle citt\u00e0 appena riconquistate non brill\u00f2 per equilibrio e magnanimit\u00e0. Il rappresentante papale us\u00f2 spesso il pugno di ferro sulla popolazione. In pochi anni la sua figura divenne impopolare. Nel 1290 le principali famiglie guelfe di Romagna (Malatesta di Rimini e Da Polenta di Ravenna), insofferenti del rigido controllo imposto dal rappresentante pontificio, spinsero le citt\u00e0 alla ribellione: nella notte tra l'11 e il 12 novembre il rettore Stefano Colonna fu imprigionato con tutto il suo seguito. I Da Polenta e i Malatesta ritornarono a governare nelle rispettive citt\u00e0; i comuni in rivolta occuparono Forl\u00ec e gli altri centri fedeli alla Santa Sede.\nDopo il 1278 le principali signorie di Romagna furono quelle dei:\nCervia, invece, era stata occupata dalla Repubblica di Venezia, che si impossess\u00f2 delle saline ed esercit\u00f2 il monopolio del sale in tutta la pianura padana e in Toscana.\nDal ritorno del papato al 1499.\nNel XIV secolo, quando il papato fu trasferito in Francia, ad Avignone (dal 1309), le citt\u00e0 romagnole passarono in mano a famiglie di parte ghibellina. Gli Ordelaffi rioccuparono Forl\u00ec, Cesena, Forlimpopoli (tutte e tre sedi vescovili), Castrocaro, Meldola e Bertinoro, e i Manfredi tornarono a esercitare la loro signoria su Faenza. Rimasero fedeli alla Chiesa gli Alidosi (signori di Imola), i Da Polenta (Ravenna e Cervia) e i Malatesta (Rimini e Cesena). Alla met\u00e0 del secolo sal\u00ec al pontificato Innocenzo VI; nel dicembre 1352 il nuovo pontefice si propose di ripristinare il dominio della Chiesa in Romagna e nelle Marche. Il Papa elesse a suo Legato, e vicario generale, il cardinale spagnolo Egidio Albornoz (30 giugno 1353). Dapprima il Legato tent\u00f2 la via disciplinare (condanna in contumacia, pubblica sentenza di scomunica). Non avendo ottenuto risultati, diede principio alla guerra. Nel 1355 sconfisse i Malatesta, che chiesero la pace e passarono dalla parte guelfa. Poco dopo furono imitati da Guido Lucio da Polenta di Ravenna. Negli anni seguenti Albornoz riport\u00f2 anche la conquista di Cesena (1357), Faenza e Forl\u00ec. Quest'ultima per\u00f2 fu oggetto di un assedio durato due anni. Francesco II Ordelaffi, capitano di Forl\u00ec, infatti si era asserragliato all'interno delle mura; Innocenzo VI si risolse a proclamare una crociata contro i Forlivesi, per poterne avere ragione. La citt\u00e0 fu accerchiata nel 1357 e fu presa solamente il 4 luglio 1359, ma non per le capacit\u00e0 militari degli assedianti, bens\u00ec per le oscure trattative intessute da Giovanni Oleggio, vicario della famiglia Visconti nella guelfa Bologna. \nSi perdonarono a Francesco Ordelaffi le offese fatte alla Chiesa e si annull\u00f2 ogni processo contro di lui concedendogli, per dieci anni, la signoria feudale di Forlimpopoli e Castrocaro.\nNello stesso anno 1357 la Santa Sede procedette alla riorganizzazione del territorio. Lo Stato della Chiesa fu diviso in \"province\", termine di bizantina (e quindi romana) memoria. Tutto il territorio romagnolo venne compreso nella \"Provincia Romandiolae et Exarchatus Ravennae\". A capo della Provincia fu posto un vice-legato, dipendente dal cardinale legato di Bologna.\nLe uniche modifiche territoriali intercorse riguardarono:\nAlla met\u00e0 del XIV secolo le sedi vescovili in territorio romagnolo erano: Ravenna, Cervia, Rimini, Bertinoro, Cesena, Sarsina, Forl\u00ec, Faenza e Imola: tutte avevano un governatore, con l'eccezione di Cervia e Sarsina, che erano guidate da un podest\u00e0.\nLa guerra divamp\u00f2 nuovamente pochi anni dopo, quando Bernab\u00f2 Visconti, signore di Bologna, si alle\u00f2 con gli Ordelaffi e i Manfredi contro lo Stato pontificio e le signorie guelfe.\nFrancesco Ordelaffi, che aveva posto il proprio quartier generale a Forlimpopoli, ord\u00ec una congiura per impossessarsi di Forl\u00ec, ma fu scoperto. Costretto a venire a patti, acconsent\u00ec di lasciare la Romagna per sempre a patto di ricevere un vitalizio. Part\u00ec per Chioggia, nella Repubblica di Venezia. Il cardinale Albornoz, distrusse la citt\u00e0 di Forlimpopoli (aprile o luglio 1360) e trasfer\u00ec i privilegi di citt\u00e0 e di sede vescovile nella vicina Bertinoro. Il cardinale prese residenza a Forl\u00ec, la citt\u00e0 che pi\u00f9 si era opposta allo Stato della Chiesa.\nLa guerra ebbe termine solamente nel 1364, per le sollecitazioni dell'Imperatore e dei re di Francia e di Ungheria. La pace fu firmata il 13 marzo. Visconti, sconfitto, rinunci\u00f2 a Bologna in cambio di 300.000 fiorini d'oro.\nPreparando il suo rientro a Roma dall'esilio avignonese, nel 1371 papa Gregorio XI incaric\u00f2 il cardinale Anglico de Grimoard di effettuare un censimento demografico-fiscale di tutte le famiglie della Romagna. Il rapporto pass\u00f2 alla storia con il nome \"Descriptio provinci\u00e6 Romandiol\u00e6\". La notizia del rientro del papa si diffuse in Italia e le pi\u00f9 potenti famiglie romagnole cercarono per l'ultima volta di riprendere il controllo delle citt\u00e0. Gli Ordelaffi e i Manfredi tornarono a dominare rispettivamente Forl\u00ec e Faenza. Cesena invece fu coinvolta nella guerra di Firenze contro lo Stato pontificio (Guerra degli Otto Santi) e fu messa a ferro e fuoco nel 1377 da un battaglione di soldati mercenari bretoni al soldo della Santa Sede. Nel 1377 la Santa Sede concesse a Bologna il vicariato sul territorio imolese. Nel 1389 la citt\u00e0 felsinea fond\u00f2, al confine tra Imola e Faenza, l'enclave di Castel Bolognese.\nPer quanto riguarda le condizioni di vita delle classi sociali, nel Medioevo romagnolo non mancarono piccoli proprietari che lavorarono la propria terra, ma tale modello fu molto meno diffuso di quello che prevedeva la distinzione fra propriet\u00e0 e lavoro (dove la propriet\u00e0 era dei nobili). Siccome il romagnolo era per natura mal disposto al sopruso, nell'epoca dei signori locali (Malatesta, Da Polenta, Ordelaffi, ecc.) gli abitanti delle citt\u00e0 governate da queste famiglie rifiutarono un ruolo passivo nel gioco di equilibri tra papa e imperatore.\nNel corso del XV secolo il territorio della Romagna sub\u00ec i tentativi di espansione delle potenze emergenti dell'epoca: Milano, Ferrara, Venezia e Firenze. Andando con ordine:\nL'Et\u00e0 Moderna.\nCinquecento e Seicento.\nAlla fine del XV secolo si assistette al tentativo di papa Alessandro VI di espandere i domini della propria famiglia (gli spagnoli Borgia) attraverso una politica di conquiste militari. Nel progetto di Alessandro VI, il figlio Cesare Borgia sarebbe diventato il monarca di uno Stato. Inizialmente il pontefice mir\u00f2 a detronizzare regni gi\u00e0 esistenti (a partire dal Regno di Napoli di Ferrandino d'Aragona); non essendoci riuscito, progett\u00f2 per il figlio la conquista dei territori della Romagna.\nIl piano fu messo in atto nell'autunno del 1499. Alessandro VI eman\u00f2 una bolla con la quale dichiar\u00f2 decaduti dalla carica di vicario pontificio i signori di Rimini (i Malatesta, che governavano anche Cesena), Forl\u00ec e Imola (Caterina Sforza) e Faenza (i Manfredi). Poi il pontefice lasci\u00f2 mano libera al figlio. Tra il 1499 e il 1500 Cesare Borgia, alla testa di truppe mercenarie, sconfisse una dopo l'altra le signorie delle citt\u00e0 romagnole. A Rimini il Valentino inflisse un colpo mortale alla signoria dei Malatesta, che non si risollev\u00f2 pi\u00f9. Faenza, posta sotto assedio, resistette per sei mesi guidata da Astorre III Manfredi, all'epoca sedicenne, che fu catturato, condotto a Roma e quindi assassinato. Cess\u00f2 cos\u00ec definitivamente la signoria manfreda. A Imola e Forl\u00ec il Borgia super\u00f2 la strenua resistenza di Caterina Sforza, asserragliata nella rocca di Ravaldino (assedio di Forl\u00ec). Non attacc\u00f2 invece Ravenna, che apparteneva alla Repubblica di Venezia. Nel 1501 il Borgia fu proclamato da Alessandro VI \"Duca di Romagna\"; fiss\u00f2 la sua capitale a Cesena. Le sue prime decisioni furono di verificare l'effettiva solidit\u00e0 delle fortezze e controllare lo stato delle vie di comunicazione. A tal fine chiam\u00f2 il miglior ingegnere e architetto conosciuto all'epoca: Leonardo da Vinci. Nell'estate del 1502 il genio fiorentino visit\u00f2 i principali centri della Romagna. Ecco il testo del salvacondotto che il Borgia diede a Leonardo per consentirgli di muoversi liberamente nel suo territorio:\nNel 1506 il nuovo Papa, Giulio II, effettu\u00f2 un viaggio in Romagna, il primo di un papa nella veste di Capo di stato. Il viaggio, iniziato alla fine di agosto, tocc\u00f2 Savignano, Cesena, Forlimpopoli, Forl\u00ec, Imola e Bologna (11 novembre). Giulio II torn\u00f2 a Roma nel febbraio dell'anno seguente.\nProprio nel 1507 mor\u00ec il Borgia. La Romagna ridivent\u00f2 in poco tempo terra di conquista di potenze esterne come i Visconti, Venezia e il Granducato di Toscana. Il Ducato cess\u00f2 di esistere.\nNel 1508 Giulio II si un\u00ec temporaneamente alla Lega di Cambrai, un'alleanza formata dalle maggiori potenze europee contro la Repubblica di Venezia. La Lega sconfisse la Serenissima il 14 maggio 1509. Lo Stato Pontificio rioccup\u00f2 Faenza Ravenna, Cervia e gli altri porti del litorale romagnolo che Venezia le aveva sottratto negli anni dal 1499 al 1503.\nAll'inizio del XVI secolo erano riesplose le lotte tra le famiglie nobili romagnole. Vennero rispolverate le secolari distinzioni tra Guelfi e Ghibellini. I primi erano i sostenitori dei reali di Francia, mentre i secondi erano sostenitori degli Asburgo. Gli scontri furono particolarmente aspri nella citt\u00e0 di Ravenna e nella vicina Bagnacavallo. \nLe famiglie furono schierate come segue:\nNel 1559 la pace di Cateau-Cambr\u00e9sis divise i territori a sud del Po, partendo da Ovest verso Est, come segue: ai Farnese Parma e Piacenza, agli Este Ferrara, Modena e Reggio e allo Stato Pontificio Bologna e la Romagna. Lo Stato della Chiesa, che aveva abolito le vecchie province sostituendole con le legazioni, cre\u00f2 la \u00abLegazione pontificia di Romagna\u00bb, che si estendeva da Imola lungo la via Emilia (all'epoca denominata \u00abStrada romana\u00bb) sino a comprendere le attuali province di Ravenna, Forl\u00ec e Rimini. A capo della legazione fu posto un cardinale legato, dipendente direttamente da Roma e con ampi poteri.\nFu un assetto stabile, che rest\u00f2 immutato per ben tre secoli, fino all'unificazione dell'Italia.Nel 1598 lo Stato della Chiesa rientr\u00f2 in possesso dell'intero Ducato di Ferrara. Il papato cre\u00f2 la Legazione di Ferrara, che comprendeva tutti i territori appartenuti agli Este, inclusi i feudi della Romagna estense.\nAlcuni territori della Romagna rimanevano sotto il dominio del Ducato di Firenze. Cosimo I de' Medici, salito al potere alla met\u00e0 del secolo, \nconsolid\u00f2 il dominio fiorentino nei territori della Romagna toscana; l'evento pi\u00f9 noto fu la costruzione ex novo della citt\u00e0-fortezza di Terra del Sole. La \"Romagna toscana\" era composta dalle vallate del Montone (da Terra del Sole a monte), del Bidente (da Santa Sofia a monte) e del Savio (da Sorbano a monte). Le tre vallate rimasero assoggettate a Firenze fin oltre la Prima guerra mondiale.\nL'occupazione napoleonica e le insorgenze antigiacobine.\nSul finire del XVIII secolo la politica giurisdizionalista dei granduchi di Toscana port\u00f2 alla soppressione dell'abbazia di Galeata e all'aggregazione dei suoi territori toscani alla Diocesi di Sansepolcro e romagnoli alla Diocesi di Bertinoro (1785).\nNel 1794 il comune di Castel Bolognese, enclave di Bologna in territorio romagnolo, venne distaccato dalla Legazione di Bologna e fu annesso a quella di Ravenna. Nel 1795 fu inaugurato il primo servizio regolare di corrispondenza fra la Romagna e Roma. Una \"diligenza dello stato\" partiva ogni settimana dalla capitale e raggiungeva la Romagna, portando a conoscenza di tutti, i fatti che erano accaduti a Roma.\nNel 1796 la Romagna fu invasa dai francesi di Napoleone. Oltre a causare alcuni noti fatti tragici (sacco di Lugo, spoliazioni, pesanti contribuzioni), i napoleonici trapiantarono in Romagna la loro organizzazione del territorio, la cui unit\u00e0 amministrativa fondamentale \u00e8 il dipartimento.\nCon decreto 27 luglio 1797 l'ex Legazione pontificia di Romagna fu organizzata in due Dipartimenti\nNei dipartimenti entr\u00f2 in vigore la legge francese. Il 5 settembre 1798, in seguito alla riorganizzazione territoriale della Repubblica Cisalpina, il Dipartimento del Rubicone inglob\u00f2 i territori del Dipartimento del Lamone. Fu eletta a nuovo capoluogo della circoscrizione unica Forl\u00ec, grazie alla sua centrale posizione geografica. Per la prima volta nella storia, Ravenna cess\u00f2 di essere la prima citt\u00e0 della Romagna.\nTra il 1796 e il 1799 si moltiplicarono le Insorgenze antigiacobine in Romagna. La prima a sollevarsi fu Forl\u00ec, il 2 giugno 1796.\nIl 27 giugno insorse Ravenna con tutto il contado. Il 29 giugno si sollev\u00f2 Faenza, dove il popolo disarm\u00f2 le truppe francesi rinchiudendole nella rocca, mentre i giacobini locali furono messi nelle condizioni di non nuocere. Il 30 giugno insorsero Rimini, Lugo, Fusignano, Bagnacavallo, Solarolo, Bagnara, Massa Lombarda, S. Agata sul Santerno, Conselice e Argenta. In tutte queste rivolte furono protagonisti i ceti popolari. A Cesena anche gli aristocratici si unirono agli insorti. La citt\u00e0 si sollev\u00f2 in autunno; dalla citt\u00e0 la rivolta si estese a tutti i villaggi circostanti. Si sollevarono anche Meldola, Bertinoro, Mercato Saraceno, Sarsina, Forlimpopoli e Castel Bolognese.\nIl 1797 fu l'anno della sollevazione di tutte le campagne del Montefeltro. Si sollevarono San Leo, Montegrimano e Sant'Agata Feltria, Monte Cerignone. In marzo l'Insorgenza si allarga a tutta la Val Conca, dove i soli paesi di Tavoleto e Sogliano fornirono pi\u00f9 di 1.300 insorti.\nIl 1798 si apr\u00ec con l'insurrezione di Faenza, che si protrasse dal 2 al 5 febbraio; l'8 e il 9 aprile invece a sollevarsi fu nuovamente Ravenna.\nIl 1799 fu l'anno della grande Insorgenza che port\u00f2 alla liberazione della Romagna dalle truppe napoleoniche. Fu determinante l'aiuto di Austria e Russia, che nel 1798 si erano coalizzate contro la Francia rivoluzionaria. Il 7 aprile avvenne la prima Insorgenza di Rimini. Il 17 maggio a Lugo il conte Matteo Manzoni, proclamato Comandante in campo degli insorgenti, forte dell'avanzata delle truppe austro-russe comandate dal gen. Suvorov, al grido di \"Viva Francesco II! Viva Pio VI!\" abbatt\u00e9 i simboli repubblicani e affisse stemmi pontifici e immagini della Vergine Maria. Il 27 maggio insorsero tutti i paesi delle vallate tra il Cesenate e Montefeltro. Il 30 maggio gli insorti di Forl\u00ec, Lugo e Ravenna, coalizzati insieme, liberarono Faenza costringendo le truppe del generale Hulin alla fuga. Nello stesso giorno divamp\u00f2 la Grande Insorgenza riminese. Rimini era occupata dalle truppe del generale Fabert, in allarme per l'imminente sbarco di un vascello austriaco. La rivolta fu guidata da un pescatore, Giuseppe Federici. Marinai e pescatori costrinsero le truppe francesi ad asserragliarsi dentro la citt\u00e0. Gli austriaci sbarcarono indisturbati e marciarono insieme ai riminesi; i francesi, vista la mala parata, lasciarono la citt\u00e0. Il giorno seguente fu grande festa. Fabert ritent\u00f2 l'attacco a sorpresa, ma fu respinto e costretto alla fuga sull'appennino. Fu preso e catturato a San Leo dagli insorti. Il 21 giugno gli austriaci assunsero ufficialmente le funzioni di governo.\nNel 1800 i francesi riconquistarono i territori persi l'anno precedente (Vittoria di Marengo, 14 giugno) e ristabilirono il loro dominio sulla Romagna. Fecero chiudere la gloriosa universit\u00e0 di Cesena (vecchia di 5 secoli) in parte per non dare concorrenti a Bologna e in parte per fare uno sgarbo al cesenate Pio VI, irriducibile avversario di Napoleone, che il Bonaparte aveva costretto a lasciare Roma e teneva in semilibert\u00e0 a Parigi. Nel periodo napoleonico nacque e si diffuse in Romagna un notabilato di idee giacobine. A Milano fu rifondata la Repubblica Cisalpina e fu ripristinato il Dipartimento del Rubicone con capoluogo Forl\u00ec.\nTra il 1813 e il 1815 la Romagna fu conquistata e persa ripetutamente da austriaci e francesi in lotta tra loro:\nDopo la Restaurazione.\nNel 1816 Roma riorganizz\u00f2 il proprio territorio: le undici province storiche vennero sostituite da diciassette unit\u00e0 amministrative. Quanto al ripristino della Legazione di Romagna, tra Forl\u00ec e Ravenna si accese una disputa: Forl\u00ec voleva mantenere il titolo di capitale, mentre Ravenna voleva che venisse ripristinato il suo primato. La decisione della Santa Sede fu salomonica: Papa Pio VII, con il \"motu proprio\" del 6 luglio 1816, cre\u00f2 due Legazioni, una con capoluogo Forl\u00ec e una con capoluogo Ravenna. Un'altra importante modifica territoriale riguard\u00f2 la valle del Marecchia. Nello stesso \"motu proprio\" l'alta Valmarecchia fu distaccata dalla Legazione di Forl\u00ec e annessa alla delegazione apostolica di Urbino e Pesaro.\nDi fronte al ripristino del potere temporale del Papa, i notabili legati al regime giacobino si organizzarono in societ\u00e0 segrete (di matrice massonica), che presero parte attiva nei moti del 1820-21 e del 1830-31.\nIn seguito ai moti del 1831, l'Impero austriaco, alleato e protettore della Santa Sede, consigli\u00f2 al Papa di introdurre una serie di riforme nel governo delle Legazioni: maggiore decentramento e contemporanea eliminazione del monopolio degli ecclesiastici nelle pi\u00f9 alte cariche amministrative. Queste riforme dovevano andare incontro alle aspirazioni dei cittadini, che auspicavano di contare di pi\u00f9.\nIl governo pontificio ascolt\u00f2 i consigli di Vienna, ma l'editto di riforma dell'amministrazione locale, emanato il 5 luglio 1831, deluse in gran parte le attese poich\u00e9 lasciava quasi tutto come prima. Col tempo, l'opposizione si rinvigor\u00ec con la propaganda mazziniana e l'azione garibaldina, che trovarono in Romagna un terreno favorevole al loro diffondersi.\nIn quel periodo i tre porti principali della Romagna erano Ravenna, Rimini e Cesenatico. Il primo movimentava mille unit\u00e0 all'anno, il secondo 800 e il terzo circa 200. Mentre nei primi due porti si commerciava praticamente di tutto, Cesenatico si connotava essenzialmente per la pesca. Il movimento rimase costante per molto tempo. Verso la fine dell'Ottocento le quote erano sostanzialmente le stesse.\nDal Risorgimento all'Unit\u00e0 d'Italia.\nNei confronti del governo pontificio, i romagnoli avevano due atteggiamenti opposti tra loro: nelle citt\u00e0 covava il malcontento e la spinta rivoluzionaria; nelle campagne e in collina, invece, la popolazione non dimostrava insofferenza verso i Legati pontifici, ed era abbastanza refrattaria ai movimenti liberali.\nA partire dal 1830 si costituiscono un po' in tutta la Romagna gruppi di \u00abVolontari Pontifici\u00bb. Si tratta formazioni militari autoorganizzate nate con lo scopo della difesa dell'ordine pubblico. Erano aperte a tutti: il reclutamento, infatti, avveniva senza distinzione di censo. Dal canto suo, la massoneria romagnola si schier\u00f2 prevalentemente con la parte repubblicana, nonostante la compresenza di massoni vicini a Casa Savoia (Luigi Carlo Farini).\nNuovi moti rivoluzionari scoppiarono nel 1845. A Rimini gli insorti presero la citt\u00e0 e la tennero per tre giorni. Il primo giorno della rivolta, saputo degli accadimenti, l'esule Luigi Carlo Farini, da Lucca pubblic\u00f2 il \"Manifesto delle popolazioni dello Stato Romano ai Principi ed ai popoli d'Europa\", che fu immediatamente ripreso nella cittadina romagnola e da l\u00ec diffuso in tutta Italia con il nome \"Manifesto di Rimini\". Nel 1846 il torinese Massimo d'Azeglio pubblic\u00f2 la sua opera \"Degli ultimi casi di Romagna\". Il \"pamphlet\" ebbe un successo inaspettato e divenne uno dei manifesti del programma moderato per il Risorgimento della nazione.\nNel 1848 si ebbe un'altra ondata di moti popolari che attraversarono tutta la penisola e sfociarono, a Roma, nella creazione della Repubblica Romana. Dopo la caduta della Repubblica (1849) la Santa Sede ripristin\u00f2 la sua autorit\u00e0 al Nord chiamando in aiuto l'esercito austriaco, che scese dal Veneto e occup\u00f2 il territorio delle quattro Legazioni. Fuggiasco da Roma, Giuseppe Garibaldi giunse nella Repubblica di San Marino, dove elabor\u00f2 un piano per andare in soccorso di Venezia, assediata dagli austriaci. Salpato da Cesenatico, fu per\u00f2 bloccato dagli imperiali. Ritorn\u00f2 a terra nei pressi di Ravenna; qui mor\u00ec la moglie Anita e vennero catturati gli amici Ugo Bassi e Angelo Brunetti. Scampato fortunosamente alla cattura, Garibaldi ripar\u00f2 sull'Appennino, dove fu aiutato da don Giovanni Verit\u00e0, parroco di Modigliana, cittadina della Romagna toscana, a raggiungere un porto sul mare Tirreno da cui si imbarc\u00f2 per il Regno di Sardegna.\nGli austriaci crearono un presidio a Piacenza (nel Ducato) e tre nello Stato Pontificio: a Bologna, Ferrara e Ancona.\nNel 1855 la Romagna fu colpita da un'epidemia di colera. Si ammalarono 20.706 persone, con 12.129 decessi.\nNell'estate 1857 Papa Pio IX, a 350 anni di distanza da Papa Giulio II, effettu\u00f2 un viaggio nelle Legazioni romagnole (che erano state accorpate sette anni prima in un'unica \u00abLegazione delle Romagne\u00bb con capoluogo Bologna). Partito da Roma il 4 maggio, percorse tutta la via Flaminia; giunto in Romagna (1\u00ba giugno), visit\u00f2 tutti i centri da Cattolica a Imola, dove giunse il 9 giugno. Il 21 luglio si ferm\u00f2 a Bologna e poi si diresse verso Ravenna (26 luglio). Fu l'ultimo viaggio di un Capo dello stato pontificio in Romagna.\nIl 4 giugno 1859 l'esercito franco-piemontese sconfisse l'esercito austriaco nella Battaglia di Magenta (\"Seconda guerra d'indipendenza\"). Dopo la sconfitta, le truppe austriache ritirarono i propri presidi stanziati a sud del Po. Ne approfitt\u00f2 subito il Regno di Sardegna che invi\u00f2 nelle Legazioni pontificie due reggimenti di bersaglieri e altri \"volontari\". L'11 giugno il Legato pontificio di Bologna fu obbligato a lasciare la citt\u00e0; il giorno dopo quello di Ravenna ne segu\u00ec la sorte. Le proteste del Papa non sortirono alcun effetto poich\u00e9 l'operazione aveva gi\u00e0 ottenuto il via libera della Francia, che in cambio avrebbe ricevuto da Vittorio Emanuele II la contea di Nizza e la Savoia. Terminava cos\u00ec di fatto il plurisecolare dominio pontificio sulla Romagna.\nSotto la supervisione di Massimo d'Azeglio, inviato da Torino per gestire la fase di transizione tra il vecchio e il nuovo regime, a Bologna si instaur\u00f2 una giunta di governo formalmente autonoma (\u00abGiunta centrale\u00bb), con giurisdizione su tutto il territorio dell'ex Legazione. Lo Scudo pontificio fu suddiviso in 100 bajocchi: il 28 giugno 1859 venne introdotta per decreto la Lira italiana di 100 centesimi, rapportando lo scudo a 5 lire e il bajocco a 5 centesimi. Per diversi decenni scudi e bajocchi (e anche le svanziche del Lombardo-Veneto), rimasero moneta circolante (data la carenza degli spiccioli) e le banche continuarono a prestare servizio di cambiavalute.\nL'Armistizio di Villafranca (11 luglio) modific\u00f2 la situazione: i re di Francia e Austria si accordarono separatamente, scavalcando il primo ministro di Casa Savoia, Camillo Cavour, che per protesta si dimise. In base ai loro accordi, le Legazioni pontificie sarebbero ritornate alla Chiesa. Ma ormai le truppe piemontesi avevano gi\u00e0 preso possesso del territorio. Per evitare il ritorno dello Stato pontificio furono approntate le seguenti misure:\nIl 6 settembre l'Assemblea delle Romagne deliber\u00f2 la richiesta di annessione. Il giorno successivo fu dichiarato decaduto il dominio dello Stato Pontificio nel territorio dell'ex Legazione. Il nuovo governo si accoll\u00f2 il debito pubblico dell'amministrazione pontificia.\nIl generale Garibaldi aveva ricevuto l'incarico di controllare il confine con le Marche, per respingere un eventuale attacco dell'esercito pontificio. Il generale and\u00f2 oltre il compito assegnatogli, attraversando egli stesso il confine con le Marche. Fanti blocc\u00f2 in tempo l'operazione, considerata prematura e improvvida (mancava infatti il consenso dell'Imperatore Napoleone III).\nIl 23 ottobre il ministro dell'interno del Regno di Sardegna emise un decreto (conosciuto come Decreto Rattazzi) che riordinava l'assetto amministrativo del Regno, dividendo il territorio in Province, Circondari, Mandamenti e Comuni. Il decreto fu immediatamente applicato anche nei territori conquistati: vennero create le Province di Ravenna e Forl\u00ec, i cui confini coincidevano con quelli pontifici del 1850.\nIl 9 novembre i governi provvisori delle Romagne, di Modena e di Parma vennero fusi e adottarono lo Statuto Albertino. La nuova entit\u00e0 prese il nome di \u00abProvincie provvisorie\u00bb, retta da un \"dittatore\", sempre di nomina sabauda (Luigi Carlo Farini), con capoluogo Bologna.\nSegu\u00ec l'abolizione di feudi, fidecommessi e censura preventiva sulla stampa. Si procedette alla creazione di nuove camere di commercio e dei Provveditorati agli studi. Terminata questa fase, si ritenne conclusa la missione di Cipriani; al suo posto giunse a Bologna il principe di Carignano.\nIl 30 novembre, Farini fece pubblicare il decreto che unificava, a far data dall'8 dicembre, gli ex ducati e le ex Legazioni, che il 25 dicembre assunsero il nome di \u00abRegie provincie dell'Emilia\u00bb. L'amministrazione riprese un'antica denominazione augustea, caduta in desuetudine da quattordici secoli (al tempo dei romani, \"Aemilia\" indicava il territorio da Piacenza a Rimini e parte della Liguria).\nIl 27 dicembre 1859, il dittatore ridefin\u00ec le circoscrizioni territoriali aggregando il Comune di Imola e alcuni centri limitrofi alla Provincia di Bologna.\nNegli stessi giorni fu effettuato l'ultimo tentativo per indurre lo Stato della Chiesa a rinunciare volontariamente alle ex Legazioni. Ottenuta ancora una risposta negativa da parte del pontefice, Farini organizz\u00f2 dei plebisciti d'annessione al Regno di Sardegna. Furono chiamati a votare i 526.218 cittadini maschi maggiori di 21 anni. Le consultazioni si tennero nei giorni 11 e 12 marzo 1860. La vittoria dei s\u00ec fu schiacciante. Il 15 marzo, visti i risultati dei plebisciti, i territori vennero annessi definitivamente al Regno di Sardegna.\nIl 18 marzo Vittorio Emanuele II di Savoia firm\u00f2 il decreto che sanciva l'avvenuta annessione. Il 26 marzo, Pio IX, con il breve \"Cum Catholica Ecclesia\", scomunic\u00f2 i responsabili dell'annessione delle Legazioni Pontificie allo Stato sabaudo, comprendendo anche i sudditi pontifici che li avevano fiancheggiati.\nIl 17 marzo 1861 le province romagnole entrarono a far parte del nuovo Regno d'Italia.\nIl Regno d'Italia.\nNel 1884 i comuni della valle del Santerno vennero annessi alla Provincia di Bologna, seguendo cos\u00ec il destino di Imola.\nNella seconda met\u00e0 dell'Ottocento la Romagna manteneva alti tassi di brigantaggio: un rapporto del 1871 firmato da Stefano Pivato mostra che si contava un omicidio ogni 6.122 abitanti, contro gli 11.707 della Toscana e 28.923 della Lombardia. Ma la violenza era endemica: nel triennio 1890-92, per i soli reati di violenza, resistenza e oltraggio alle autorit\u00e0, sulle 69 province del Regno, Ravenna si collocava al 23\u00ba posto e Forl\u00ec al 24\u00b0. Per gli omicidi Forl\u00ec era classificata al 21\u00ba posto e Ravenna al 29\u00ba posto. Nell'intero quadrante settentrionale, la Romagna era, nelle classifiche dei reati, ai primi posti.\nIl Novecento.\nIl passaggio della Seconda guerra mondiale.\nLotta partigiana.\nFin dall'autunno 1943 si organizzarono i primi gruppi armati antifascisti. Le brigate partigiane che operarono in territorio romagnolo furono:\nOperazioni militari tra agosto e dicembre 1944.\nNella primavera del 1944 i tedeschi avevano costruito una linea fortificata, denominata Linea Gotica, che si estendeva da Rimini a La Spezia. La linea gotica costituiva l'ultima forte linea difensiva tedesca prima della pianura padana. Il punto centrale del fronte era localizzato poco a nord di Bologna, a cavallo del torrente Idice.\nNel bolognese e in Romagna la fortificazione era difesa da due armate: la X\u00aa, schierata dall'Adriatico fino a Bologna, che si componeva di un corpo corazzato e di un corpo paracadutisti; la XIV\u00aa, che era schierata dal torrente Idice al mar Tirreno, con un corpo corazzato e un corpo da montagna (con una divisione italiana).\nGli alleati si disposero come segue:\nIl 25 agosto scatt\u00f2 l'\u00abOperazione Olive\u00bb. Il piano prevedeva l'attacco congiunto dei due eserciti. Ma riusc\u00ec solo in parte: i britannici sfondarono la linea e avanzarono sul terreno liberando Rimini (21 settembre), Santarcangelo (il 25) e Savignano sul Rubicone (il 27).\nInvece sul crinale appenninico il tentativo di sfondamento non riusc\u00ec. Gli americani occuparono in settembre Marradi e Palazzuolo sul Senio; presero Castel del Rio (26 settembre); quindi conquistarono, in un'azione congiunta con i partigiani, Monte Battaglia (28 settembre). Poi il fronte si arrest\u00f2 per due mesi: Fontanelice (Valle del Santerno) e Casola Valsenio furono prese alla fine di novembre. A dicembre le operazioni militari si arrestarono.\nSul versante adriatico, nello stesso periodo, l'esercito del Commonwealth era riuscito ad avanzare progressivamente:\nA quel punto, tutte le iniziative offensive furono sospese fino all'aprile successivo.\nI tedeschi si riorganizzarono e costruirono una nuova linea difensiva:\nIl fronte rimase immobile per tutta la stagione invernale, fino all'aprile 1945.\nOffensiva dell'aprile 1945.\nLungo il fronte sul fiume Senio era schierata l'VIII Armata britannica, composta dal V, X e XIII Corpo d'Armata britannico e dal II Corpo d'Armata polacco. All'azione parteciparono tre Gruppi di Combattimento italiani: il \u00abCremona\u00bb (nel V Corpo), il \u00abFriuli\u00bb (nel X) e la \u00abFolgore\u00bb (nel XIII Corpo d'Armata). Combatterono in prima linea anche i soldati della Brigata Maiella. Dietro gli argini di destra del Reno e del Senio, e al riparo di essi, venne preparata la grande offensiva. Gli Alleati scatenarono l'attacco congiuntamente a Nord e a Sud del fronte. A Nord: il 1\u00ba aprile 1945 la LXXVI\u00aa divisione britannica inizi\u00f2 l'attacco nella zona di Comacchio. Parteciparono alle operazioni i partigiani delle brigate Garibaldi. A Sud: nell'alta valle del Senio la base principale delle fortificazioni tedesche era Riolo Terme. Gli Alleati (dopo un primo fallito tentativo il 25 marzo) attaccarono l'8 aprile, sconfiggendo i tedeschi e dilagando fino alla pianura. Effettuarono la liberazione di Castel Bolognese, poi si congiunsero con le unit\u00e0 americane (V Armata), che proseguirono verso Imola. In pianura la linea difensiva dei tedeschi sul Senio fu spezzata tra Alfonsine e Lugo dal gruppo \u00abCremona\u00bb la notte tra il 9 e il 10 aprile.\nTappe della liberazione delle citt\u00e0 romagnole:\nLa V\u00aa Armata americana (su Bologna) e l'VIII\u00aa Armata britannica (nella Bassa Romagna) iniziano l'offensiva finale.\nLa 2\u00aa Divisione (della Nuova Zelanda) del V Corpo britannico libera Cotignola.\nL'8\u00aa Divisione indiana libera Lugo.\nIl G.C. \u00abCremona\u00bb libera Alfonsine e Fusignano.\nLa 43\u00aa Divisione Gurka (indiani) e la 3\u00aa Divisione del II Corpo d'armata polacco liberano Solarolo.\nIl G.C. \u00abFolgore\u00bb libera Casalfiumanese e Codrignano.\nLa 3\u00aa Divisione del II Corpo d'armata polacco libera Castel Bolognese.\nL'8\u00aa Divisione indiana libera Sant'Agata sul Santerno.\nLa Brigata Majella libera Brisighella e, con il corpo polacco, Castel Bolognese.\nLa 2\u00aa Divisione (della Nuova Zelanda) del V Corpo britannico libera Massa Lombarda. 14 aprile 1945.\nLe truppe polacche dalla via Emilia, i G.C. \u00abFolgore\u00bb e \u00abFriuli\u00bb da Est avanzano verso Bologna liberando Imola.\nLa 46\u00aa Divisione britannica libera Conselice e Lavezzola.\nLa 56\u00aa Divisione britannica libera Filo.\nLa Bastia viene liberata dalla 56\u00aa Divisione britannica.\nIl 15 luglio la Brigata Maiella celebr\u00f2 la cerimonia ufficiale del suo scioglimento a Brisighella.\nL'Italia repubblicana.\nIl discorso regionalistico che non si afferma con il regime sabaudo torna all'ordine del giorno dopo il 2 giugno 1946, entrando nei lavori dell'Assemblea Costituente. A sostenere l'autonomia romagnola sono personaggi come Aldo Spallicci, Giuseppe Fuschini, Emilio Lussu.\nLa Romagna ha avuto un'importanza fondamentale nella costruzione culturale e politica dell'Italia repubblicana. La storica identit\u00e0 repubblicana e antimonarchica della regione si sald\u00f2 con una partecipazione molto attiva e sofferta alla lotta di liberazione, e alla contemporanea elaborazione di una nuova identit\u00e0 politica e civile.\nLa provincia di Ravenna in particolare dette un contributo vitale alla causa repubblicana, e con il suo 91% dei voti a favore della repubblica nel referendum del 2 giugno 1946, si attesta come provincia italiana con il maggior numero delle preferenze per la scelta repubblicana. Il comune di Alfonsine, nella provincia di Ravenna, fu in assoluto il comune pi\u00f9 \"repubblicano\" d'Italia: i voti alla repubblica raggiunsero l\u00ec il 99% dei suffragi.\nNel 1992 il circondario di Rimini fu eretto a provincia: la citt\u00e0 di Fellini divenne il terzo capoluogo romagnolo. Nel 2009 sette comuni dell'alta Valmarecchia (Casteldelci, Maiolo, Novafeltria, Pennabilli, San Leo, Sant'Agata Feltria e Talamello), passarono, tramite referendum, dalle Marche alla Provincia di Rimini. Fu un fatto storico poich\u00e9 per la prima volta una modifica territoriale tra due regioni avveniva nella corretta applicazione dell'art. 132 della Costituzione.\nNel 2021 \u00e8 avvenuto il passaggio alla provincia di Rimini dei comuni di Montecopiolo e Sassofeltrio."}
{"id": "1962738", "revid": "202144", "url": "https://it.wikipedia.org/wiki?curid=1962738", "title": "Vespri sardi", "text": ""}
{"id": "1962743", "revid": "2044065", "url": "https://it.wikipedia.org/wiki?curid=1962743", "title": "Turbocharged Direct Injection", "text": "Turbocharged Direct Injection, abbreviato in TDI, \u00e8 la denominazione commerciale utilizzata da Volkswagen e Audi per i suoi motori diesel ad iniezione diretta. Poich\u00e9 tale sigla viene utilizzata a prescindere dalla specifica soluzione tecnica adottata per l'impianto di alimentazione, esistono tre tipologie di motori turbodiesel commercializzati con la denominazione TDI, spiegati di seguito.\nPropulsori a pompa rotativa.\nLa prima edizione del TDI sviluppata alla fine degli anni ottanta \u00e8 stata una delle prime implementazioni di motore diesel a iniezione diretta di gasolio per uso automobilistico, ma non la prima in assoluto, essendo stata la prima auto equipaggiata con un motore turbodiesel a iniezione diretta la Fiat Croma Turbodiesel i.d.\nLa pompa di iniezione \u00e8 mossa dalla cinghia di distribuzione e porta gasolio ai 4 (o anche 5 o 6) iniettori che \"spruzzano\" il carburante direttamente nel cielo del pistone eliminando la vecchia precamera. La potenza cos\u00ec facendo aumenta e i consumi diminuiscono in virt\u00f9 del miglioramento della combustione del gasolio che, spruzzato a pressioni molto pi\u00f9 alte rispetto ai vecchi diesel a precamera, viene nebulizzato pi\u00f9 finemente ottenendo cos\u00ec un rapporto massa/superficie migliore.\nLe versioni di media cilindrata sono state le 1.9 TDI da 90 e 110 CV e la 2.5 TDI da 116, 140, 150, 155, 163 e 180 CV. \nI motori sono stati montati praticamente su quasi tutte le auto Volkswagen, Audi, SEAT e Skoda. Il 2.5 TDI a 5 cilindri da 140 CV \u00e8 stato venduto anche alla Volvo per essere montato sulla 850/V70 negli anni novanta.\nPropulsori a pompa iniettore.\nLa differenza principale tra il propulsore con sistema pompa-iniettore e quello a pompa rotativa \u00e8 che, in questo caso, ogni iniettore ha la sua pompa che provvede a mandare in pressione il gasolio. Necessita di una testata particolare ed \u00e8 un po' pi\u00f9 ingombrante del normale in quanto la pompa \u00e8 mossa dalle camme dell'albero a camme.\nLe versioni prodotte sono state numerose: \n1.2 TDI 3 cilindri da 61 CV e detentore del record di consumi (installato sulle versioni 3L di Volkswagen Lupo e Audi A2); \n1.4 TDI 3 cilindri nelle versioni da 69 CV (Euro 4), 75 CV (Euro 3), 80 CV (Euro 4 con DPF) e 90 CV (Euro 4); \n1.9 TDI 4 cilindri nelle versioni da 101 CV (Euro 3), 105 CV (Euro 4 con o senza DPF), 115 CV (Euro 3), 116 CV (Euro 4, montato sulle Audi A4 B7), 130 CV (Euro 3 ed Euro 4), 150 CV (Euro 3 e montato sulle Golf IV GTD con grande successo di vendite) e 160 CV (installato sulla SEAT Ibiza Cupra TDI); \n2.0 TDI (4 cilindri) da 136 CV (8v Euro 4), 140 CV (8 o 16v Euro 4 con o senza DPF) e 170 CV (16v Euro 4 con DPF e iniettori piezoelettrici); \n2.5 TDI da 174 CV;\n5.0 V10 TDI da 313 CV o da 350 CV montati sulle Phaeton e Touareg; \nTuttavia VW era l'unica a sviluppare questo tipo di motori. La soluzione scelta dal gruppo Volkswagen, era inizialmente avvantaggiata da una maggiore pressione di alimentazione (circa 2000 bar, mentre la prima generazione di common rail Unijet arrivava ad una pressione di 1350 bar), la quale permetteva di raggiungere potenze specifiche superiori, a scapito per\u00f2 di una erogazione meno regolare e pi\u00f9 ruvida: a differenza del sistema pompa-iniettore, che di fatto garantisce la pressione di alimentazione nominale solo ai regimi pi\u00f9 alti, il common rail riesce a raggiungere la pressione di targa gi\u00e0 a regimi medio-bassi. \nIl sistema iniettore pompa ha palesato tutti i propri limiti quando i pi\u00f9 recenti impianti common rail di tipo Multijet, oltre a garantire pressioni di alimentazione pressoch\u00e9 equivalenti, hanno permesso di implementare le iniezioni multiple di combustibile, necessarie a rientrare nelle severe normative Euro 5. Le iniezioni multiple non sono implementabili nel sistema iniettore pompa, se non con eccessive difficolt\u00e0 e complicazioni tecniche; il gruppo Volkswagen ha quindi abbandonato questo sistema di alimentazione per uniformarsi al common rail.\nPropulsori Common-Rail.\nIl sistema \u00e8 stato inventato dal Centro Ricerche Fiat ed \u00e8 molto semplice come costruzione. Consiste in una pompa ad alta pressione che invia il gasolio in un tubo (chiamato \"Rail\") da cui partono gli iniettori che portano gasolio nei cilindri. Il sistema \u00e8 molto pi\u00f9 silenzioso rispetto agli altri e garantisce ottimi risultati in termini di potenza e consumi. Il primo costruttore a lanciare un motore Common-Rail sul mercato fu l'Alfa Romeo nel 1997 con l'Alfa Romeo 156 1.9 JTD seguita poi dalla Mercedes con la C220 CDI e.\nLa casa di Wolfsburg \u00e8 passata al common rail gradualmente e ha iniziato con il 3.0 TDI, un V6 che ha debuttato per la prima volta sull'Audi A6 nel 2004 e sviluppava una potenza di 224 CV (poi diventati nel tempo con varie evoluzione 233 e attualmente 245). Insieme \u00e8 stato commercializzato anche il 2.7 TDI (un 3.0 TDI con la corsa accorciata) da 179 CV, poi portato a erogare 190 CV). Ma il debutto vero e proprio del common rail \u00e8 avvenuto nel giugno dell'anno 2000 sull'A8, con il 3.3 TDI V8 da 224 CV Euro 3, questa costruita fino a settembre 2002 e, successivamente, sulla carrozzeria modificata, il 4.0 TDI V8 da 275 CV ancora Euro 3, continuando con il 4.2 TDI V8 Euro 4 con 326 CV e i 2.0 TDI da 110, 120,140, 143, 170, 184, 190, 204 e 240 CV(BiTDI, ovvero biturbo, montato sulla Volkswagen Passat e Arteon) montati su tutte le nuove auto del gruppo. \nIl top della gamma \u00e8 per\u00f2 il 6.0 V12 TDI con 500 CV e 1000 Nm di coppia. Nato successivamente all'utilizzo del propulsore che ha vinto la 24 Ore di Le Mans con l'Audi nel 2006, 2007 e 2008. Fanno parte della famiglia anche il 1.6 da 90, 105, 110 e 116 CV. \nDi recente, il 1.6 \u00e8 stato aggiornato in tre varianti, rispettivamente 80, 95 e 115CV, tutti dotati di turbina a geometria variabile o VGT. Tutti e tre i propulsori montano la medesima meccanica, ci\u00f2 che varia \u00e8 la mappatura elettronica di gestione del motore, questo per risparmiare sui costi di produzione. \nTutti i motori common-rail del gruppo tedesco sono dotati di iniettori piezoelettrici. "}
{"id": "1962750", "revid": "78273", "url": "https://it.wikipedia.org/wiki?curid=1962750", "title": "JTD", "text": ""}
{"id": "1962752", "revid": "110473180", "url": "https://it.wikipedia.org/wiki?curid=1962752", "title": "Episodi di Seven Days (prima stagione)", "text": ""}
{"id": "1962755", "revid": "154893", "url": "https://it.wikipedia.org/wiki?curid=1962755", "title": "Regia Accademia Aeronautica", "text": ""}
{"id": "1962770", "revid": "1745361", "url": "https://it.wikipedia.org/wiki?curid=1962770", "title": "Lleu Llaw Gyffes", "text": "Lleu Llaw Gyffes (a volte trascritto erroneamente 'Llew Llaw Gyffes') \u00e8 una figura della mitologia gallese che appare nei \"Quattro Rami del Mabinogion\". Lleu \u00e8 generalmente interpretato come l'equivalente gallese dell'irlandese Lugh e del gallico Lugus.\nLleu nel Mabinogion.\nLa storia di Lleu e dei \"tynghedau\" di Arianrhod e quella di Lleu e Blodeuwedd formano rispettivamente la seconda e la terza parte dell'opera. \nNascita.\nMessa magicamente alla prova riguardo alla sua verginit\u00e0 da Math fab Mathonwy, Arianrhod d\u00e0 alla luce Dylan Ail Don. Vergognandosi la giovane madre corre alla porta, ma lungo il percorso qualcosa di piccolo cade dal suo corpo, qualcosa che suo fratello Gwydion raccoglie e depone in una cassa ai piedi del letto. Pi\u00f9 tardi Gwydion sente qualcuno piangere dalla cassa e aprendola scopre un neonato maschio. Egli trover\u00e0 per il piccolo una madre adottiva. Il neonato cresce ad una velocit\u00e0 incredibile: a due anni \u00e8 gi\u00e0 in grado di inserirsi a corte. Da questo momento la sua educazione passa sotto il controllo dello zio Gwydion. \nLleu e i \"tynghedau\" di Arianrhod.\nGwydion presenta Lleu alla sua vera madre. Furiosa per il ricordo della sua vergognosa perdita della verginit\u00e0 Arianrhod lancia sul ragazzo un \"tynged\": solo lei avrebbe potuto scegliere il suo nome da adulto. A questo punto Gwydion decide di ingannare la sorella, travestendosi insieme a Lleu da ciabattini e invitando Arianrhod a presentarsi da loro per ricevere un paio di scarpe su misura. Il ragazzo a quel punto si esibisce in un preciso colpo con una pietra che colpisce un uccellino \"tra la tenda e l'osso della gamba\", un colpo cos\u00ec difficile che Arianrhod non pu\u00f2 fare a meno di commentare: \"quel brillante (ragazzo) ha colpito davvero con mano abile!\". Al che Gwydion si rivela dicendo \"Ecco, ora il suo nome sar\u00e0 Lleu Llaw Gyffes (brillante/luminoso, abile di mano)\". \nFuriosa per esser stata raggirata Arianrhod lancia un altro \"tynged\" sul figlio: solo lei l'avrebbe potuto armare. Ma Gwydion escogita un nuovo piano, per cui ella involontariamente concede le armi al giovane. \nArianrhod non si arrende: un terzo \"tynged\" lo condanna a non avere una moglie umana. Stavolta accanto a Gwydion si scomoda perfino il padre di Lleu, Math. Viene creata una donna a partire dai fiori di quercia, di ginestra e di prato, il cui nome sar\u00e0 Blodeuwedd (\"Viso di fiore\"), destinata a sposare Lleu. \nLleu e Blodeuwedd.\nBlodeuwedd per\u00f2 non si dimostra una buona moglie: incomincia una relazione con Gronw Pebr e rivela all'amante il segreto per uccidere suo marito Lleu, che non cadr\u00e0 \"n\u00e9 di giorno n\u00e9 di notte, n\u00e9 all'aperto n\u00e9 al chiuso, n\u00e9 cavalcando n\u00e9 andando a piedi, n\u00e9 vestito n\u00e9 nudo, n\u00e9 per una qualsiasi arma forgiata normalmente\". \nColpito dalla lancia di Gronw Pebr Lleu si trasforma in un'aquila e vola via. Gwydion ne segue le tracce e lo trova appollaiato in alto su una quercia. Cantando un \"englyn\" (poi noto come \"englyn Gwydion\") egli attira il nipote gi\u00f9 dall'albero e gli restituisce forma umana. Gwydion e Math curano Lleu per farlo tornare in salute prima di tornare e sfidare Gronw. Nel faccia a faccia che ne seguir\u00e0 Gronw chiede di potere anteporre fra s\u00e9 e la lancia di Lleu una grossa pietra: Lleu acconsente, quindi trafigge sia la pietra che il nemico, uccidendolo. Gwydion blocca intanto Blodeuwedd e la trasforma in un gufo.\nEtimologia.\nIl nome \"Lleu\" condivide la stessa radice di parole del gallese moderno come \"golau\" (\"luce\") e \"lleu\" (\"luna\"), in entrambi i casi significando \"lucentezza, splendore\". Come \"golau\" anche \"lleu\" pu\u00f2 essere inteso come sinonimo di \"biondo, coi capelli chiari\".\nLa moderna raccolta di etimologie delle Universit\u00e0 di Leiden e del Galles suggerisce che il nome \"Lleu\" derivi dalla radice proto-celtica *\"Lug-u-s\". Ma questo lessema si caratterizza per una grande ambiguit\u00e0, sia in proto-celtico che nel patrimonio linguistico proto-indoeuropeo. \nPer anni il nome *Lugus venne fatto derivare dalla radice proto-indoeuropea \"*leuk-\", \"luce\", e venne interpretato come il nome di una divinit\u00e0 solare. L'etimologia \u00e8 in realt\u00e0 problematica: mai nel proto-indoeuropeo si \u00e8 visto mutare *\"k\" in *\"g\". Un diretto derivato della radice *\"leuk-\" (\"luce bianca\") nel proto-celtico \u00e8 ad esempio il nome del dio della folgore, Leucetios. Per risolvere la diatriba qualcuno ha ipotizzato l'esistenza di una variante di \"*leuk\" nella forma \"*leug-\" da cui sarebbe derivata la pronuncia celtica \"*lug-\". \nIl lessema proto-celtico \"*Lug-u-s\" potrebbe altres\u00ec essere in relazione col prefisso del morfema proto-celtico \"*lug-r\u0101\" (\"luna\") (a volte proposto come la radice del gallese \"lloer,\" sebbene Peter Schrijver suggerisca per \"loer\" un'etimologia alternativa, dal celtico comune *lus-r\u0101, da connettere all'esito latino \"luridus\" [arcaico \"*lus-idus\"] \"giallo pallido\"). \nUn'altra possibilit\u00e0 rimanda alla radice proto-indoeuropea \"*leug-\" col significato di \"oscurit\u00e0, buio, tenebra\" (Pokorny la rimanda alla poco attestata parola gallica \"lugos\", \"corvo\"), oppure di \"palude, torbiera\". \nIl proto-celtico \"*Lug-u-s\" potrebbe essere per\u00f2 anche in relazione con \"*lug-\", \"quercia, promessa, assicurazione\" da un lato, ma anche \"inganno\" (derivato dalla radice proto-indoeuropea *\"leugh-\" \"inganno\"). Juliette Wood interpreta questo nome a partire proprio dalla prima accezione, supportando l'ipotesi di *lug- derivato da \"quercia\", \"accordo\", in base all'identificazione romana del dio con Mercurio, patrono dei contratti (da un lato; e dall'altro dei ladri). \nIl nome potrebbe anche derivare dall'antico irlandese \"lug\", \"lince\", forse in quanto animale dagli occhi \"scintillanti\" (confronta il greco \"lunx\", \"lince\").\nInfine esso potrebbe essere in relazione con le radici da cui sono derivati i termini latini \"lugubris\", \"triste, luttuoso,\" dal verbo \"lug\u0113re\" \"lamentarsi\", da una radice proto-indoeuropea \"*leug-\" \"spezzare\" (cfr. il greco \"lygros\", \"triste\", il sanscrito \"rujati\", \"fratture, tormenti\", il lettone \"lauzit\", \"spezzare il cuore\")."}
{"id": "1962772", "revid": "21880", "url": "https://it.wikipedia.org/wiki?curid=1962772", "title": "Urginea maritima", "text": ""}
{"id": "1962773", "revid": "1705737", "url": "https://it.wikipedia.org/wiki?curid=1962773", "title": "Madre Russia", "text": "Madre Russia () \u00e8 una personificazione nazionale della Russia, usato ancora oggi in moltissime occasioni.\nDurante l'era sovietica il termine \u0420\u043e\u0434\u0438\u043d\u0430-\u041c\u0430\u0442\u044c/\"Rodina-Mat\" (\"madrepatria\") era preferito per rappresentare la natura multietnica dell'Unione Sovietica; tuttavia \u00e8 evidente la somiglianza tra il termine pre-rivoluzionario Madre Russia e la figura sovietica, specialmente dopo la grande guerra patriottica, il nome con cui \u00e8 nota la seconda guerra mondiale in Russia e nelle ex repubbliche sovietiche.\nStatue.\nA Volgograd esiste una statua dedicata alla Madre Russia, mentre a Kiev ve n'\u00e8 una dedicata alla Madre Patria. Entrambe le statue sono di epoca sovietica.\nCitazioni.\nSi parla di \"Madre Russia\" in \"Delitto e castigo\" di Dostoevskij, parte quarta, capitolo secondo: \u00ab[...] Che volete? Le nostre vie nazionali sono lunghe. La cosiddetta \"Madre Russia\" \u00e8 grande [...]\u00bb."}
{"id": "1962778", "revid": "182193", "url": "https://it.wikipedia.org/wiki?curid=1962778", "title": "Bassa Atesina", "text": "La Bassa Atesina (\"Bozner Unterland\" o \"S\u00fcdtiroler Unterland\" in tedesco) \u00e8 un territorio dell'Alto Adige, compreso tra Bolzano a nord e la chiusa di Salorno a sud. La zona \u00e8 particolarmente nota per la sua produzione di vino, ad esempio il Gew\u00fcrztraminer, e la Strada del Vino dell'Alto Adige passa attraverso il suo territorio.\nLa zona \u00e8 attraversata dal fiume Adige, dall'autostrada del Brennero e dalla ferrovia del Brennero.\nIl paese \"capoluogo\" \u00e8 Egna, nonostante il pi\u00f9 grosso centro abitato sia Laives.\nI comuni della Bassa Atesina sono Aldino, Anterivo, Bronzolo, Cortaccia, Cortina, Egna, Laives, Magr\u00e8, Montagna, Ora, Salorno, Termeno, Trodena e Vadena.\nIl territorio fa parte della comunit\u00e0 comprensoriale Oltradige-Bassa Atesina.\nStoria.\nDall'Alto Medioevo la Bassa Atesina, assieme all'Oltradige e alla parte bassa del Burgraviato, fu il territorio pi\u00f9 settentrionale della diocesi di Trento, e ne formava il cosiddetto \"Deutscher Anteil\" (parte tedesca) che politicamente per\u00f2 era dal Duecento parte integrante della Contea del Tirolo. Dal 1922 al 1948, la Bassa Atesina fu accorpata alla provincia di Trento. Il provvedimento era stato deciso dal governo fascista per promuovere l'italianizzazione dei cosiddetti \"territori mistilingui\". La popolazione, per\u00f2, resistette creando pure un sistema scolastico clandestino in lingua tedesca, le cosiddette \"Katakombenschulen\".\nLa S\u00fcdtiroler Volkspartei organizz\u00f2, il 30 maggio 1946, una manifestazione di protesta sulla collina di Castelfeder, durante la quale i cittadini hanno chiesto l'unificazione di questo territorio con maggioranza germanofona all'Alto Adige.\nI comuni della Bassa Atesina vennero riaccorpati alla provincia di Bolzano solo in seguito all'introduzione del primo statuto d'autonomia che implementava in parte l'Accordo De Gasperi-Gruber."}
{"id": "1962780", "revid": "300883", "url": "https://it.wikipedia.org/wiki?curid=1962780", "title": "Istituto Cervantes", "text": ""}
{"id": "1962784", "revid": "301255", "url": "https://it.wikipedia.org/wiki?curid=1962784", "title": "Manann\u00e1n mac Lir", "text": ""}
{"id": "1962788", "revid": "301255", "url": "https://it.wikipedia.org/wiki?curid=1962788", "title": "Manann\u00e1n", "text": ""}
{"id": "1962792", "revid": "174925", "url": "https://it.wikipedia.org/wiki?curid=1962792", "title": "C\u00fachulainn", "text": ""}
{"id": "1962801", "revid": "46291", "url": "https://it.wikipedia.org/wiki?curid=1962801", "title": "Adenostyles", "text": "Adenostyles \u00e8 un genere di piante spermatofite dicotiledoni appartenenti alla famiglia delle Asteraceae, dall'aspetto di erbacee perenni con grandi foglie. Le specie di questo genere sono spesso indicate con il nome comune di cavolaccio.\nEtimologia.\nL'origine del nome \u00e8 di derivazione ellenica e fa riferimento alle ghiandole che ricoprono lo stilo del fiore. \nIn francese questo genere si chiama \"Ad\u00e9nostyle\"; in tedesco \"Alpendost\"; in inglese \" Adenostyles\".\nMorfologia.\nLa forma biologica prevalente della specie \u00e8 emicriptofita scaposa (H scap), ossia sono piante perennanti tramite gemme situate sul terreno e con asse fiorale allungato e con poche ma grandi foglie.\nRadici.\nLe radici sono secondarie da rizoma.\nFoglie.\nLe foglie, lungo il fusto, si presentano in posizione alterna e sono picciolate; sono ampie e di consistenza grassetta; il margine fogliare \u00e8 dentato (in modo acuto o ottuso); il disegno delle foglie pu\u00f2 essere cuoriforme (a forma di cuore) o reniforme (a forma di rene),\nInfiorescenza.\nL'infiorescenza \u00e8 composta da diversi capolini riuniti in densi corimbi. Ogni capolino pu\u00f2 contenere da tre a venti fiori rosei (raramente bianchi o porporini). I fiori sono tutti uguali e questa \u00e8 una caratteristica molto specifica per questo genere; sono inoltre pi\u00f9 lunghi del rispettivo involucro. Il ricettacolo (la parte che raccoglie e sostiene i singoli fiori) \u00e8 nudo, ossia senza peli e pagliuzze.\nFiori.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono inoltre ermafroditi, tetra-ciclici (calice \u2013 corolla \u2013 androceo \u2013 gineceo), pentameri e attinomorfi. \nFrutti.\nI frutti sono degli acheni striati di 3\u00a0mm sormontati da un pappo di peli denticolati. I peli del pappo sono disposti in diversi ranghi.\nDistribuzione e habitat.\nQuesto genere \u00e8 diffuso al Centro e al Sud dell'Europa con alcune specie (come \"Adenostyles alpina\") indigene delle Alpi. Fuori dal continente europeo, queste piante, sono diffuse anche in Asia Minore. L'habitat che preferiscono \u00e8 quello ombroso e umido.\nSistematica.\nLe famiglia delle Asteraceae (o Compositae \"nom. cons.\") \u00e8 la famiglia vegetale pi\u00f9 numerosa, organizzata in quasi 1000 generi per un totale di circa 20.000 specie.\nIl genere \"Adenostyles\", che comprende una decina di specie distribuite nell'emisfero boreale (di cui sei sono proprie della flora italiana), appartiene alla sottofamiglia Asteroideae e alla trib\u00f9 Senecioneae.\nSpecie spontanee della flora italiana.\nPer meglio comprendere ed individuare le varie specie del genere (in particolare le specie spontanee della flora italiana) l'elenco che segue utilizza in parte il sistema delle chiavi analitiche.\nLista completa delle specie di \"Adenostyles\".\nElenco delle specie secondo le checklist pi\u00f9 aggiornate:\nUsi.\nGiardinaggio.\nLe piante di questo genere sono utilizzate quasi solamente nella composizione di giardini rocciosi e alpini. Infatti il loro ampio fogliame fornisce una buona funzione ornamentale. Le specie di pianura necessitano, nel giardino, di zone ben soleggiate e vengono utilizzate con funzioni di bordura. \nLa coltivazione di queste piante non \u00e8 molto difficile se allevate entro un composto terroso ricco di torba, ma capace di mantenere fresche e umide le radici. Si propagano sia per seme che per divisione di piede."}
{"id": "1962804", "revid": "1728", "url": "https://it.wikipedia.org/wiki?curid=1962804", "title": "Madre russia", "text": ""}
{"id": "1962813", "revid": "2048534", "url": "https://it.wikipedia.org/wiki?curid=1962813", "title": "Massiccio armoricano", "text": "Il Massiccio armoricano (o Massiccio Armorico) \u00e8 un'antica catena montuosa dell'ovest della Francia, corrispondente prevalentemente alla Bretagna, ai rilievi della Mayenne e dell'Orne. Prende il nome dall'antica regione gallica dell'Armorica, situata tra la Loira e Senna.\nAnche se raramente raggiunge i 400 metri di altezza (416 metri del monte degli Avaloirs, Mayenne) viene classificato come catena montuosa, sia per la natura del suo suolo, che per il suo aspro paesaggio."}
{"id": "1962819", "revid": "228587", "url": "https://it.wikipedia.org/wiki?curid=1962819", "title": "Marsa Matrouh", "text": ""}
{"id": "1962835", "revid": "15756", "url": "https://it.wikipedia.org/wiki?curid=1962835", "title": "Chiesa di Sant'Agata (Quartu Sant'Elena)", "text": "La chiesa di Sant'Agata \u00e8 una delle chiese di Quartu Sant'Elena.\n\u00c8 ubicata in piazza Azuni, a fianco all'ex convento dei cappuccini.\nStoria.\nVenne costruita per la prima volta, per volere del arcivescovo di Cagliari, nel XII secolo in stile romanico.\nAndata distrutta per motivi ancora incerti venne riscostruita tra il 1280 e il 1300 sulle fondamenta e su parte dei muri perimetrali della vecchia chiesa, utilizzando anche pietrame.\nLe prime notizie certe sulla chiesa di Sant'Agata risalgono al 1291, quando il papa concesse l'indulgenza di un anno e 40 giorni a chi avesse visitato la chiesa in occasione delle ricorrenze di Santa Maria Vergine e di Sant'Agata.\nCol tempo cadde in abbandono come risulta anche dai documenti della visita pastorale del 1599 dell'arcivescovo di Cagliari.\nNel 1631 la chiesa e tutta la propriet\u00e0 annessa furono cedute ai Padri Cappuccini, che costruirono il convento adiacente e intitolarono la chiesa a San Francesco.\nAlla fine del 1800 grazie alla legge Siccardi i beni dei Cappuccini furono espropriati dallo stato e ceduti al comune che, nel 1888, concesse l'area dell'orto (dove oggi sorge piazza Matteotti) alla societ\u00e0 tramvie del Campidano.\nNel 1925 il sacerdote mons. Virgilio Angioni ottenne l'autorizzazione per fondare nel vecchio convento un istituto per i bisognosi, assistiti dalle suore del Buon Pastore che adibirono la chiesa a cappella.\nQuando nel 1985 l'istituto religioso lasci\u00f2 il convento, la chiesa riprese la vecchia denominazione.\nAttualmente la chiesa di Sant'Agata \u00e8 sotto amministrazione della Parrocchia di Sant'Elena.\nDescrizione.\nL'edificio venne realizzato da maestranze locali.\nLa chiesa ha una facciata a capanna. Il portale si trova al centro di questa ed \u00e8 rettangolare. Sopra il portale si trova una lunetta a tutto sesto. La sua costruzione insieme a quella delle cappelle ed altre modifiche fu effettuata dai padri cappuccini che diedero alla chiesa il classico aspetto di una chiesa cappuccina.\nNella parte posteriore della chiesa \u00e8 presente un piccolo campanile a vela.\nAll'interno \u00e8 presente una sola navata voltata a botte; segue il presbiterio dietro il quale sorgono il coro ligneo e l'abside voltato a crociera. Sulla destra sorgono le tre cappelle e la sacrestia. Dal lato sinistro della chiesa si pu\u00f2 accedere al convento.\nPochi sono gli arredi rimasti nella chiesa. I pi\u00f9 importanti sono la notevole \"Crocifissione e santi\" del pittore genovese Orazio De Ferrari e un dipinto raffigurante san Felice da Cantalice risalente al XVII secolo."}
{"id": "1962836", "revid": "767487", "url": "https://it.wikipedia.org/wiki?curid=1962836", "title": "Effetti collaterali (film 1998)", "text": "Effetti collaterali (\"Senseless\") \u00e8 una commedia fantascientifica americana del 1998 diretta dalla regista Penelope Spheeris.\nTrama.\nDarryl Witerspoon, studente di economia dalla mente geniale ma privo di adeguate risorse economiche, passa da un lavoro all'altro con il solo scopo di riuscire a reperire abbastanza denaro per potersi pagare le tasse universitarie e garantire una casa alla propria famiglia. La necessit\u00e0 lo porta, in poco tempo, a trasformarsi in un autentico stakanovista. Darryl passa da un impiego all'altro, accettando ogni tipo di proposta lavorativa anche se strana, inusuale o poco dignitosa. Il bisogno di denaro lo spinge a collaborare con un istituto di ricerca che sta effettuando la sperimentazione di un nuovo farmaco ed il suo incarico \u00e8 quello di fare da cavia dietro compenso. Le cose non filano proprio per il verso giusto e gli effetti collaterali non si fanno attendere. Il dottor Wheedon, uno dei ricercatori, gli inietta infatti una droga sperimentale finalizzata al potenziamento di tutte le percezioni sensoriali. Darryl, inizialmente, si sente un supereroe. Le capacit\u00e0 dei suoi sensi si moltiplicano in maniera esponenziale ma le cose peggiorano nel momento in cui, sulla scia dell'entusiasmo, gli verr\u00e0 iniettata un'eccessiva dose della sostanza. Da quel momento iniziano i guai.\nAccoglienza.\nIl film non ha riscosso un grande successo di pubblico. Negli Usa, nel primo weekend di programmazione ha infatti incassato poco pi\u00f9 di 5 milioni di dollari. Nell'arco di tutto il periodo di programmazione, gli incassi hanno superato di poco gli 11 milioni. Le proiezioni del film, iniziate il 30 gennaio 1998 sono terminate domenica 15 febbraio."}
{"id": "1962837", "revid": "80339", "url": "https://it.wikipedia.org/wiki?curid=1962837", "title": "Oleg figlio di Sviatoslav", "text": ""}
{"id": "1962840", "revid": "247933", "url": "https://it.wikipedia.org/wiki?curid=1962840", "title": "Massiccio Armoricano", "text": ""}
{"id": "1962848", "revid": "1005847", "url": "https://it.wikipedia.org/wiki?curid=1962848", "title": "Roberto Della Seta", "text": "Dal 2003 al 2007 \u00e8 stato presidente nazionale di Legambiente. Nel 2007 \u00e8 stato nominato responsabile ambiente nel primo esecutivo del neonato Partito Democratico ed eletto nell'assemblea costituente. \u00c8 stato senatore del Pd e capogruppo nella Commissione Ambiente nella XVI Legislatura. \nDurante la sua esperienza politica nel Pd \u00e8 spesso entrato in polemica con le posizioni ufficiali del suo partito, e in diverse occasioni (decreti legge sull'Ilva di Taranto, legge sul finanziamento pubblico dei partiti, ratifica del trattato di amicizia con la Libia di Gheddafi) ha votato in dissenso dal suo gruppo in Senato. Non ricandidato nelle elezioni del 2013, nel giugno 2013 ha lasciato il Pd e fondato il movimento politico Green Italia insieme all'ex-senatore del Pd Francesco Ferrante, alla co-presidente del Partito Verde Europeo Monica Frassoni e ad altri esponenti ecologisti. Nelle elezioni europee del maggio 2014 \u00e8 stato candidato nella lista Verdi Europei - Green Italia. Ha fondato nel 2013 e da allora presiede la Fondazione Europa Ecologia, impegnata per promuovere le buone pratiche \"green\" nell'economia, nella politica, nell'amministrazione. \nCollabora con diverse testate giornalistiche e da sempre alterna l'attivit\u00e0 politica e giornalistica con l'impegno nella ricerca storica. Si \u00e8 occupato prevalentemente di storia urbanistica e di storia del pensiero ecologico. \n\u00c8 di origine per met\u00e0 ebraica."}
{"id": "1962852", "revid": "301255", "url": "https://it.wikipedia.org/wiki?curid=1962852", "title": "Geasa", "text": ""}
{"id": "1962855", "revid": "106697163", "url": "https://it.wikipedia.org/wiki?curid=1962855", "title": "Geis", "text": "Nella mitologia e nel folclore irlandesi un geis (plurale geasa) \u00e8 un curioso tab\u00f9, o meglio uno speciale obbligo o una proibizione, che mette una persona sotto una specie di incantesimo, o che comunque la lega come ad un voto.\nMitologia irlandese.\nUn \"geis\" si pu\u00f2 paragonare ad una maledizione, ma anche - paradossalmente - ad un \"dono\". Chi infrange il proprio \"geis\" \u00e8 destinato ad essere \"punito\", disonorato, a volte perfino a morire.\nD'altra parte il rispetto dei propri \"geasa\" si pensava portasse potere e fortuna.\nIn genere sono le donne che pongono i \"geasa\" sugli uomini, a volte poi rivelandosi dee o figure soprannaturali.\nIl \"geis\" \u00e8 spesso un motivo chiave nelle storie di eroi, come ad esempio quella di C\u00fa Chulainn. Secondo la tradizione il destino di un eroe in genere si decide proprio in seguito alla violazione di uno dei suoi \"geasa\", sia che esso venga violato accidentalmente, sia che la situazione imponga una difficile scelta tra due o pi\u00f9 \"geasa\" incompatibili tra loro. Ad esempio C\u00f9 Chulainn era legato a due tab\u00f9: non mangiare mai carne di cane e non rifiutare mai il cibo offerto da una donna. Quando una megera gli offrir\u00e0 come cibo carne di cane, il suo destino sar\u00e0 segnato.\nUn \"geis\" benefico di solito consiste in una profezia di morte, relativa a circostanze molto particolari. La rarit\u00e0 della situazione profetizzata pu\u00f2 essere sfruttata dall'eroe per differire di anni la propria fine.\nMitologia gallese.\nConsiderevoli sono le somiglianze tra i \"geasa\" della mitologia gaelica e le predizioni di morte di cui sono vittima diversi eroi gallesi. Il che non pu\u00f2 sorprendere se si considerano le comunanze tra i derivati delle tradizioni mitiche nel mondo celtico. Ad esempio l'eroe Lleu Llaw Gyffes in una delle versioni della sua vicenda appare invulnerabile, impossibile da uccidere \"n\u00e9 di giorno n\u00e9 di notte, n\u00e9 all'aperto n\u00e9 al chiuso, n\u00e9 cavalcando n\u00e9 andando a piedi, n\u00e9 vestito n\u00e9 nudo, n\u00e9 per una qualsiasi arma forgiata normalmente\". Egli rimarr\u00e0 cos\u00ec al sicuro finch\u00e9 sua moglie, Blodeuwedd, venuta a conoscenza di questa predizione, porr\u00e0 in atto col suo amante le condizioni \"impossibili\" per la sua morte.\nLetteratura inglese.\nPredizioni e tab\u00f9 assimilabili ai \"geasa\" della tradizione celtica sono riscontrabili in alcuni testi della letteratura inglese, anche se non indicati con lo stesso nome.\nNel Macbeth di William Shakespeare il protagonista si sente al sicuro perch\u00e9 \"nessun uomo partorito da donna potr\u00e0 fargli del male\". Il termine inglese \"born\" \u00e8 per\u00f2 traducibile come \"portato a termine\", \"partorito naturalmente\". Il nobile scozzese MacDuff \u00e8 per\u00f2 frutto di un parto cesareo, e perci\u00f2 \u00e8 escluso dalla profezia delle streghe.\nNell'Appendice A de Il Ritorno del Re di J. R. R. Tolkien l'elfo Glorfindel profetizza ad E\u00e4rnur di Gondor che il malvagio Re Stregone di Angmar \"non cadr\u00e0 per mano di un uomo\". In effetti la sua fine verr\u00e0 causata dai colpi di uno hobbit, Meriadoc Brandybuck, e di una donna, \u00c9owyn di Rohan."}
{"id": "1962858", "revid": "1272592", "url": "https://it.wikipedia.org/wiki?curid=1962858", "title": "Coppa dei Venti", "text": ""}
{"id": "1962862", "revid": "1782831", "url": "https://it.wikipedia.org/wiki?curid=1962862", "title": "Leopoldo Di Girolamo", "text": "Eletto deputato della XV legislatura e senatore nelle legislature XIV e XVI (ruolo da cui si \u00e8 dimesso nel 2009), \u00e8 stato anche sindaco di Terni dal 22 giugno 2009 al 22 febbraio 2018 e presidente della Provincia di Terni dal 13 ottobre 2014 al 10 novembre 2016.\nBiografia.\nDopo aver trascorso i primi anni di vita a Montorio al Vomano (provincia di Teramo), Di Girolamo si trasfer\u00ec con la sua famiglia a Terni dove frequent\u00f2 il liceo scientifico. Laureato in medicina e chirurgia, \u00e8 medico di base, professione che ha continuato a svolgere anche durante la sua attivit\u00e0 politica da sindaco. \nDi Girolamo \u00e8 sposato ed ha due figli.\nCarriera politica.\nNel 1993 venne nominato segretario del Partito Democratico della Sinistra di Terni e nel 1997 segretario cittadino dei Democratici di Sinistra. Dal 1999 al 2001 ricopr\u00ec inoltre il ruolo di capogruppo dei Democratici di Sinistra in consiglio comunale a Terni.\nParlamentare.\nNel 2001 Di Girolamo venne eletto come parlamentare al Senato all'interno delle liste DS \u2013 L\u2019Ulivo. Nella XIV legislatura ricopr\u00ec gli incarichi di membro della XII commissione permanente (igiene e sanit\u00e0), della commissione speciale in materia d'infanzia e di minori e della commissione straordinaria per la tutela e la promozione dei diritti umani.\nNel 2006 fu poi rieletto deputato, con la lista de L'Ulivo. Nella XV legislatura fu anche membro della commissione affari sociali e della commissione bicamerale per l'infanzia.\nNel 2008 Di Girolamo s\u00ec candid\u00f2 nuovamente come senatore, nella lista del Partito Democratico, ricoprendo anche gli incarichi di membro della XII commissione permanente (igiene e sanit\u00e0) e della commissione parlamentare di inchiesta sull'efficacia e l'efficienza del servizio sanitario nazionale.\nRassegn\u00f2 le dimissioni dall'incarico di senatore il 4 novembre 2009, venendo sostituito nel seggio elettorale vacante nella regione Umbria dal primo dei non eletti della lista, Francesco Ferrante.\nSindaco di Terni.\nNel 2009 Di Girolamo si candid\u00f2 a sindaco di Terni sostenuto da una coalizione composta da PD, PRC, PCI, SEL, IdV, Partito Pensionati e dalla lista civica \"Progetto Terni Cittaperta\". Alle elezioni del 6 e 7 giugno 2009 ottenne il 49,42% delle preferenze al primo turno, accedendo al ballottaggio contro Antonio Baldassarre (sostenuto dal centrodestra) svoltosi il 21 e 22 dello stesso mese e che Di Girolamo vinse con il 53,01% delle preferenze.\nIl 3 maggio 2011 annunci\u00f2 in consiglio comunale le proprie dimissioni da sindaco a causa di contrasti con il gruppo consiliare di maggioranza sul bilancio dell'ente e sulle linee strategiche della sua giunta. Tuttavia, il 19 dello stesso mese, dopo un confronto con la sua maggioranza, le ritir\u00f2.\nIl 5 giugno 2013 Di Girolamo, nel corso di una manifestazione dei lavoratori delle acciaierie di Terni che vide la partecipazione di alcune centinaia di persone, fu ferito alla testa e portato al pronto soccorso per accertamenti, dove gli vennero applicati due punti di sutura alla testa. La vicenda ebbe ampia eco mediatica e suscit\u00f2 polemiche in quanto, secondo la versione diffusa inizialmente dal comune, sarebbe stato colpito alla testa nel corso di una carica delle forze dell'ordine avvenuta all'ingresso della stazione ferroviaria di Terni. Di contro, la versione dei fatti fornita dalla polizia asser\u00ec che un manifestante avrebbe colpito Di Girolamo pi\u00f9 volte alla testa con un ombrello.\nIl 19 ottobre 2013 annunci\u00f2 la sua intenzione di candidarsi come sindaco di Terni per un secondo mandato.Alle elezioni del 25 maggio 2014 Di Girolamo si present\u00f2 quindi sostenuto da una coalizione composta da PD, SEL e dalle civiche \"Cittaperta -Terni Dinamica\", \"Progetto Terni, Terni dei Valori,\" \"Terni Oltre\" e \"Alleanza Democratici e Liberali\". Al primo turno Di Girolamo ottenne il 46,88% dei voti, per poi vincere il ballottaggio contro il candidato del centrodestra Paolo Crescimbeni, con il 59,51% delle preferenze.\nIl 3 ottobre 2016 annunci\u00f2 il taglio di 4 assessori della sua giunta (che divent\u00f2, incluso il sindaco, di 6 membri) ed un piano di riequilibrio pluriennale per i debiti contratti dal comune di Terni. Il 20 giugno 2017 il ministero dell'interno si espresse favorevolmente al piano presentato dall'amministrazione comunale, che venne per\u00f2 respinto dalla corte dei conti dell\u2019Umbria il 14 luglio 2017. Ci\u00f2 spinse Di Girolamo e la sua giunta a presentare un ricorso alle sezioni riunite della Corte dei Conti, che anche in questo caso lo respinsero il 24 gennaio 2018.\nA seguito dell'avvio della procedura di dissesto finanziario dell'ente da parte della prefettura ternana, cui seguirono le pronunce della magistratura contabile e vibranti contestazioni da parte delle opposizioni e della cittadinanza, Di Girolamo annunci\u00f2 ufficialmente le sue dimissioni da sindaco il 30 gennaio 2018, per poi confermarle in consiglio comunale il 16 febbraio dello stesso anno.\nIl 22 febbraio 2018 il presidente della Repubblica Sergio Mattarella, su proposta del ministro dell'interno Marco Minniti, firm\u00f2 quindi il decreto di scioglimento del consiglio comunale, nominando l'ex prefetto e vicecapo della polizia Antonino Cufalo commissario straordinario per la provvisoria gestione del comune.\nPresidente della Provincia di Terni.\nNell'ottobre 2014 Di Girolamo si candid\u00f2 alla guida della provincia di Terni. Alle elezioni (le prime a suffragio ristretto riservato ai sindaci e dai consiglieri comunali della provincia a seguito dell'entrata in vigore della legge di riforma che porta il nome di Graziano Delrio), Di Girolamo ottenne il 65,81% dei voti espressi dagli amministratori locali aventi diritto al voto contro il 34,18% raccolto da Giorgio Cocco, sindaco di Porano. \nIl 20 ottobre 2016 annunci\u00f2 le proprie dimissioni da presidente della provincia a seguito della necessit\u00e0 di presentare, come sindaco di Terni, i piani di riequilibrio finanziario pluriennale dell'ente e di riconoscimento delle citt\u00e0 di Terni e Narni come \"area di crisi industriale complessa\" ed al fine di consentire l'elezione di un nuovo presidente e di un nuovo consiglio, anche a causa del fatto che la durata in carica del presidente e del consiglio sia differente. \nDi Girolamo fu quindi sostituito dal vicepresidente Giampiero Lattanzi, che assunse ad interim la guida dell'ente provinciale.\nProcedimenti giudiziari.\nInchiesta rinegoziazione Swap (2012-2015).\nNel 2012 la procura regionale della corte dei conti dell'Umbria indag\u00f2 Di Girolamo e sei assessori della sua giunta per aver autorizzato la rinegoziazione di alcuni contratti di finanza derivata (Swap). A giudizio della procura, ci\u00f2 avrebbe creato un presunto danno erariale alle casse del comune di Terni di circa 2.700.000 euro, di cui circa 6.500 euro addebitabili alla giunta Di Girolamo. \nIl 31 marzo 2015 la corte dei conti dell'Umbria dichiar\u00f2 la nullit\u00e0 degli atti di citazione nei confronti di Di Girolamo e degli altri indagati estinguendo il procedimento, salvo appelli della procura regionale.\nInchiesta \"Eventi Valentiniani\" (2012-2015).\nNel novembre 2015 il GIP di Terni Simona Tordelli accolse la richiesta di archiviazione dell'indagine formulata dal PM Elisabetta Massini in ordine ad una inchiesta per la quale nel 2013 Di Girolamo ricevette, insieme ad altre 28 persone, un avviso di garanzia per un presunto abuso d'ufficio e favoreggiamento personale nei confronti dell'ex assessore comunale agli \"Eventi Valentiniani\".\nA Di Girolamo e agli altri indagati venne contestata una delibera del novembre 2012 votata dalla giunta comunale e successivamente approdata in consiglio comunale, attraverso la quale si riconobbero alcuni debiti fuori bilancio contratti dal comune di Terni, tra i quali alcuni legati ad eventi svoltisi nella citt\u00e0 negli anni 2001 e 2002.\nInchiesta manutenzioni ordinarie (2010-2015).\nNel dicembre 2015 la corte dei conti dell'Umbria assolse Di Girolamo ed altre 31 persone (tra cui ex assessori, consiglieri comunali ed un dirigente comunale) dall'accusa di aver causato un danno erariale alle casse del comune di Terni di 362.000 euro. L'ipotesi accusatoria era incentrata sul fatto che alcuni fondi relativi ad un mutuo di 500.000 euro acceso presso la cassa depositi e prestiti sarebbero stati utilizzati non solo per procedere ad interventi urgenti di riparazione di danni dovuti ad una alluvione che colp\u00ec la citt\u00e0 di Terni nell'ottobre del 2010 ma anche per attivit\u00e0 di manutenzione ordinaria, estranea all'evento.\nInchiesta discarica di Villa Valle (2016-2020).\nIl 7 dicembre 2020 insieme ad altre 17 persone venne assolto in primo grado dal giudice monocratico del tribunale di Terni Chiara Mastracchio con la formula \"il fatto non sussiste\" dalle ipotesi di turbata libert\u00e0 degli incanti e illecito frazionamento relative all'aggiudicazione delle attivit\u00e0 di smaltimento del percolato della discarica comunale di Vocabolo Valle a Terni, per le quali vennero svolte gare di appalto in economia dall'ente. L'assoluzione di Di Girolamo, che risultava indagato dal 2016, fu sollecitata anche dal pubblico ministero Marco Stramaglia, che evidenzi\u00f2 come l'avvenuto frazionamento degli appalti fosse causato dalle condizioni di difficolt\u00e0 finanziaria del municipio.\nInchiesta \"Operazione Spada\" (2016-).\nII 15 ottobre 2020 Di Girolamo ed altri 18 indagati sono stati assolti in primo grado dal giudice monocratico del tribunale di Terni Biancamaria Bertan con la formula \"il fatto non sussiste\" da sei capi di imputazione mossi nei suoi confronti nell'ambito di una indagine della Procura della Repubblica di Terni avviata nel 2016 e relativa all\u2019affidamento degli appalti comunali (\"Operazione Spada\");il pubblico ministero Matthias Viggiano aveva chiesto condanne per un totale 17 anni di reclusione.\nL'indagine, che ebbe ampia eco mediatica anche a livello nazionale, vide anche l'emissione di un provvedimento firmato dal GIP di Terni Federico Bona Galvagno con il quale venne applicata a Di Girolamo la misura degli arresti domiciliari nel mese di maggio 2017 (contestualmente fu sospeso anche dalla carica di sindaco dal prefetto di Terni e dall'ordine dei medici di Terni), poi revocata dal nello stesso mese dal Tribunale del riesame di Perugia. "}
{"id": "1962863", "revid": "438678", "url": "https://it.wikipedia.org/wiki?curid=1962863", "title": "Algoritmo di Viterbi", "text": "L'algoritmo Viterbi \u00e8 un algoritmo ideato da Andrew Viterbi e generalmente utilizzato per trovare la migliore sequenza di stati (detta \"Viterbi path\") in una sequenza di eventi osservati in un processo markoviano. L'algoritmo \u00e8 usato per la decodifica di codici convoluzionali nel caso siano necessari elevati guadagni di decodifica del segnale.\nAlgoritmo.\nBasandosi su un processo markoviano, cio\u00e8 un processo in cui \"la probabilit\u00e0 di essere in uno stato in un determinato istante dipende solo dallo stato all'istante precedente\", l'algoritmo sceglie il percorso che \u00e8 pi\u00f9 vicino alla sequenza di simboli ricevuti all'interno del traliccio ovvero del campo di tutte le possibilit\u00e0. Il criterio di scelta tra le possibilit\u00e0 pu\u00f2 essere\nUna volta scelto il criterio, \u00e8 applicabile la stessa legge di decodifica. A ogni passo l'algoritmo elimina i percorsi meno probabili fino a rimanere con un solo superstite.\nL'algoritmo \u00e8 tanto pi\u00f9 prestante quanto il numero di passi \u00e8 alto. Ovviamente maggiore \u00e8 il numero di passi e maggiore \u00e8 il tempo di decodifica e maggiore \u00e8 il dispendio di risorse. Si pu\u00f2 stimare la complessit\u00e0 di calcolo del decodificatore calcolando che per un codice con \"i\" stati e \"t\" passi di osservazione si hanno formula_1 cammini possibili. A ogni passo vi sono formula_2 cammini che raggiungono ogni singolo stato. Di tutti i cammini uno solo sar\u00e0 quello a distanza minima \"fino a quel passo\". La ricerca della soluzione ottima con una tecnica esaustiva diventa rapidamente inapplicabile al crescere di \"i\" e \"t\" al di sopra di valori abbastanza bassi. Sono invece applicabili tecniche come quella dell'Algoritmo di Viterbi che riducono la complessit\u00e0 del problema applicando tecniche di programmazione dinamica.\nApplicazioni.\nL'algoritmo di Viterbi \u00e8 molto \"generale\" e dunque \u00e8 possibile adeguarlo alla descrizione di fenomeni di diverso genere. Alcune tipiche applicazioni di questo sistema sono i problemi di trasmissione digitale nell'ambito delle telecomunicazioni, in particolare le trasmissioni spaziali dove le condizioni di rumorosit\u00e0 del canale sono tali da rendere difficile la ricezione dei dati. \u00c8 applicato anche per il riconoscimento ottico di testi (OCR)."}
{"id": "1962867", "revid": "204012", "url": "https://it.wikipedia.org/wiki?curid=1962867", "title": "Arterializzazione", "text": ""}
{"id": "1962873", "revid": "1522738", "url": "https://it.wikipedia.org/wiki?curid=1962873", "title": "Du Xigui", "text": "Biografia.\nNato a Fuzhou, Du si diplom\u00f2 al collegio navale di Nanchino nel 1902. Sostenitore della Repubblica di Cina, intraprese una carriera nella sua nuova flotta e nel 1922 venne posto a capo dell'intera marina repubblicana. Lo stesso anno, aiut\u00f2 la cricca di Zhili a sconfiggere Zhang Zuolin.\nQuando la flotta di Shanghai si ammutin\u00f2 nella primavera del 1923, Du si assunse tutta la responsabilit\u00e0 e rassegn\u00f2 le dimissioni. Tuttavia, venne richiamato dal presidente Cao Kun a novembre e rinominato capo della flotta. Nel 1924, nelle acque del Chang Jiang, inflisse una dura sconfitta alla flotta della cricca di Anhui guidata dall'ammiraglio Lin Jianzhang, aiutato anche da un ammutinamento nella flotta della cricca stessa, che gli permise di prendere il controllo delle acque di Shanghai. Questa vittoria gli garant\u00ec il titolo di ministro della Marina.\nDopo le dimissioni di Yan Huiqing nel 1926, Du Xigui fu brevemente presidente e primo ministro della Repubblica di Cina. \"Invitato\" a dimettersi poco dopo, continu\u00f2 a lavorare per il governo nazionalista di Nanchino, che lo invi\u00f2 costantemente in viaggi di ispezione presso le sue varie flotte. Ebbe questo incarico fino alla morte, avvenuta nel 1933."}
{"id": "1962877", "revid": "1428919", "url": "https://it.wikipedia.org/wiki?curid=1962877", "title": "Adadsumusur", "text": "Sotto il suo regno Babilonia riconquist\u00f2 l'indipendenza sia dall'Elam sia dall'Assiria e divenne la potenza dominante in Mesopotamia."}
{"id": "1962879", "revid": "3115", "url": "https://it.wikipedia.org/wiki?curid=1962879", "title": "Lucio D'Ubaldo", "text": "\u00c8 stato segretario generale dell'ANCI. \u00c8 stato inoltre assessore al personale del Comune di Roma e presidente di Laziosanit\u00e0, l'agenzia di sanit\u00e0 pubblica della Regione Lazio.\nNel 2008 \u00e8 stato eletto al Senato nelle liste del Partito Democratico, e ha fatto parte della Commissione Finanze e Tesoro del Senato, oltre che della Commissione parlamentare di vigilanza sull'anagrafe tributaria. Di quest'ultima \u00e8 stato vicepresidente. \u00c8 stato uno dei componenti dell'Assemblea costituente del Partito democratico.\nDal 1994 \u00e8 membro dell'Accademia degli Incolti, antica istituzione romana fondata nel 1658, tuttora attiva nel campo dell'alfabetizzazione e che svolge anche un'attivit\u00e0 editoriale. Nel 1998 D'Ubaldo pubblica con le \"Edizioni Accademia degli Incolti\" il saggio \"Prima di Nathan\" sui prodromi politici dell'elezione al Campidoglio di Ernesto Nathan nel 1907; dal 2002 fa parte della Consulta Direttiva della stessa Accademia.\nNel dicembre 2012 lascia il Partito Democratico e aderisce al nuovo movimento politico di Mario Monti, l'Agenda Monti per l'Italia. Tuttavia non viene ricandidato alle successive elezioni politiche.\n\u00c8 giornalista pubblicista, iscritto dal 2002 all'Ordine dei Giornalisti del Lazio.\nProcedimenti giudiziari.\nNel 2012, al termine di un procedimento della sezione giurisdizionale della Corte dei Conti del Lazio, \u00e8 stato condannato a risarcire a Laziosanit\u00e0 l'importo di 170.000 euro. Secondo la sentenza dei magistrati amministrativi D'Ubaldo, all'epoca presidente di Laziosanit\u00e0, aveva stipulato un contratto in favore dell'allora direttore sanitario dell'agenzia per un importo superiore al consentito in \"palese violazione della disciplina in materia\" e ponendo in essere un comportamento di \"negligenza e superficialit\u00e0\". \nLibri.\n\"Amare il nostro tempo. Appunti sul giovane Moro\", Marzo 2020, Edizioni \"Il Domani d'Italia\"."}
{"id": "1962884", "revid": "1745361", "url": "https://it.wikipedia.org/wiki?curid=1962884", "title": "Tynged", "text": "Il Tynged (\"destino, fato\", plurale tynghedau) \u00e8 l'equivalente gallese dell'irlandese \"geis\", ovvero una sorta di voto, maledizione o incantesimo, che comporta un obbligo o proibizione per chi lo riceve.\nIl pi\u00f9 famoso fu quello lanciato da Arianrhod sul figlio Lleu Llaw Gyffes nel quarto dei quattro rami del Mabinogion, il Mabinogi di Math fab Mathonwy."}
{"id": "1962887", "revid": "1305772", "url": "https://it.wikipedia.org/wiki?curid=1962887", "title": "De Filippo", "text": "Persone.\nI \"De Filippo\".\nGeneralmente con la forma \"i De Filippo\" ci si riferisce ai tre fratelli De Filippo, importanti figure del teatro napoletano del XX secolo, figli naturali di Eduardo Scarpetta:\nDa questi discendono:"}
{"id": "1962890", "revid": "1573940", "url": "https://it.wikipedia.org/wiki?curid=1962890", "title": "Carlos Banteaux Su\u00e1rez", "text": ""}
{"id": "1962893", "revid": "287204", "url": "https://it.wikipedia.org/wiki?curid=1962893", "title": "Carlos Banteaux Suarez", "text": ""}
{"id": "1962895", "revid": "709565", "url": "https://it.wikipedia.org/wiki?curid=1962895", "title": "Carlos Su\u00e1rez", "text": ""}
{"id": "1962897", "revid": "51323", "url": "https://it.wikipedia.org/wiki?curid=1962897", "title": "Carlos Banteaux", "text": ""}
{"id": "1962898", "revid": "287204", "url": "https://it.wikipedia.org/wiki?curid=1962898", "title": "Carlos Suarez", "text": ""}
{"id": "1962901", "revid": "301255", "url": "https://it.wikipedia.org/wiki?curid=1962901", "title": "Tynghedau", "text": ""}
{"id": "1962911", "revid": "287204", "url": "https://it.wikipedia.org/wiki?curid=1962911", "title": "Richard Petruska", "text": ""}
{"id": "1962912", "revid": "301255", "url": "https://it.wikipedia.org/wiki?curid=1962912", "title": "Manannan Mac Lir", "text": ""}
{"id": "1962913", "revid": "18726006", "url": "https://it.wikipedia.org/wiki?curid=1962913", "title": "Valle del Danubio", "text": ""}
{"id": "1962919", "revid": "2106975", "url": "https://it.wikipedia.org/wiki?curid=1962919", "title": "Apparecchio acustico", "text": "Un apparecchio acustico \u00e8 un dispositivo sanitario elettronico studiato per correggere le disfunzioni del sistema uditivo. I moderni apparecchi acustici sono costituiti da dispositivi elettronici di tipo analogico o digitale.\nI prezzi degli apparecchi acustici possono variare tra circa 650 \u20ac e i 3.000 \u20ac cadauno.\nStoria.\nIl primo apparecchio acustico fu creato nel XVII secolo. Il passaggio agli apparecchi acustici moderni inizi\u00f2 con la creazione del telefono e il primo apparecchio acustico elettrico fu creato nel 1898. Verso la fine del XX secolo fu distribuito commercialmente al pubblico l'apparecchio acustico digitale. Alcuni dei primi apparecchi acustici erano apparecchi esterni. Gli apparecchi acustici esterni dirigevano i suoni davanti all'orecchio e bloccavano tutti gli altri rumori. L'apparecchio si sarebbe dovuto inserire dietro l'orecchio o al suo interno.\nL'invenzione del microfono a carbone, dei trasmettitori, del chip di elaborazione del segnale digitale o DSP e lo sviluppo della tecnologia dei computer hanno contribuito a trasformare l'apparecchio acustico nella sua forma attuale.\nComponenti.\nGli elementi che li costituiscono sono:\nIl microfono \u00e8 un trasduttore meccano-elettrico in quanto raccoglie i segnali acustici e li trasforma in segnali elettrici. Esistono varie tipologie di microfono come il microfono electrect che permette di migliorare la qualit\u00e0 di riproduzione del suono, il microfono ad alta fedelt\u00e0 che invece \u00e8 incentrato prevalentemente sulla banda di frequenze compresa tra i 100 Hz e gli 8 kHz o il microfono omnidirezionale/direzionale. \nLa bobina riceve il segnale elettrico e lo trasforma in segnale sonoro. \u00c8 costituita da una bobina, da un magnete e da una membrana sottile che vibra in presenza del segnale elettrico generando un segnale sonoro udibile. \nL'amplificatore aumenta l'intensit\u00e0 del segnale ricevuto dal microfono.\nPer quanto riguarda i circuiti accessori, possiamo avere la presenza di filtri come il passa basso od il passa alto che vengono posizionati tra il microfono e l'amplificatore. Possono essere presenti degli strumenti che migliorano il rapporto segnale rumore o dei compressori della dinamica che permettono di controllare il guadagno (differenza del livello sonoro tra il segnale di ingresso e quello in uscita dall'amplificatore), riducendolo in presenza di livelli sonori elevati. Tra i tanti, esiste il Peak Clipping che \u00e8 un sistema di compressione immediato atto a tagliare il segnale elettrico senza comprimerlo.\nApparecchi a scatola.\nSono i primi apparecchi acustici con componenti elettroniche ancora analogiche. Costruiti a partire dagli anni sessanta, erano contenuti in una scatola con lati di circa cm 10-15 che conteneva il microfono, l'amplificatore, le batterie e il comando del volume. Un filo portava il segnale elettrico ad una capsula magnetica collocata dentro l'orecchio. Questa capsula, analoga a quella degli auricolari, convertiva il segnale da elettrico in acustico.\nLo svantaggio principale di questi apparecchi, in paragone con quelli successivi, era costituito dalle dimensioni che li rendevano scomodi e molto visibili, pertanto potevano generare problemi psicologici agli utilizzatori.\nSe ne vede un primo esempio di fabbricazione americana nel noto film A qualcuno piace caldo, girato nel 1958 da Billy Wilder.\nApparecchi retroauricolari.\nSi tratta di apparecchi costituiti anch'essi da due parti, ma di dimensioni notevolmente pi\u00f9 contenute. La prima parte \u00e8 posta dietro il padiglione auricolare e da ci\u00f2 deriva il nome. Vi sono contenute tutte le componenti elettroniche: microfono, amplificatore e batterie. La miniaturizzazione permette a questa parte di avere dimensioni tanto ridotte da poter essere agganciata all'orecchio e in gran parte coperta da esso. La mimetizzazione \u00e8 favorita dal colore roseo della scatola, detta \u201cbanana\u201d per la sua forma. Un tubicino conduce il segnale dalla \u201cbanana\u201d alla \u201cchiocciola\u201d, posta nel condotto uditivo alla cui forma viene adattata su misura; la \u201cchiocciola\u201d trasmette il suono all'interno stesso del canale uditivo. Gli apparecchi retroauricolari furono fabbricati dalla met\u00e0 degli anni settanta e attualmente sono sul mercato. I primi modelli possedevano un'elettronica esclusivamente analogica, i pi\u00f9 recenti erano dotati di elettronica digitale che permetteva controlli maggiori per modellare la curva di risposta in modo da adattarli pi\u00f9 finemente al portatore. Spesso, soprattutto i modelli pi\u00f9 recenti, erano dotati di filtri che \u201ctagliavano\u201d i suoni acuti o i bassi, a seconda delle esigenze del paziente. Anche le dimensioni sono cambiate con il tempo, diventando sempre minori e perci\u00f2 rendendo gli apparecchi meno visibili.\nApparecchi endoauricolari.\nIl termine \"endoauricolare\" indica chiaramente che si tratta di apparecchi del tutto interni all'orecchio e pertanto ancor meno visibili dei precedenti, grazie al progresso della miniaturizzazione. Si tratta di modelli costruiti alla fine degli anni ottanta, ma gi\u00e0 nel 1975\npubblicit\u00e0 sul gazzettino in data 7 gennaio\nDrago Dino (FIAE) li costruiva nel suo laboratorio in Via S.Clemente (PD) con il nome di PTO (Personal Timpano Oro), sebbene in verit\u00e0 fossero in argento e oro elettrolitico. In base all'impronta presa al paziente venivano fatti su misura. Anch'essi furono inizialmente dotati di elettronica analogica e in seguito digitale. Il vantaggio di questi apparecchi, oltre al minor impatto visivo, \u00e8 costituito dall'avere il microfono interno al padiglione auricolare, quindi in una posizione meno sensibile al vento e ai fruscii esterni rispetto ai modelli retroauricolari. Inoltre la posizione pi\u00f9 naturale favorisce la corretta comprensione della provenienza del suono. Tra gli inconvenienti maggiori c'\u00e8 l'inserimento all'interno del canale uditivo di un apparecchio che ha comunque un certo ingombro.\nOpen Ear.\nSono nati per superare alcune controindicazioni degli apparecchi endoauricolari. Si tratta di apparecchi posti nella collocazione di un tradizionale retroauricolare, ma estremamente miniaturizzati e con un piccolo tubicino che porta il suono nel condotto uditivo.\nLo scopo di tale versione \u00e8 quella di lasciare il condotto uditivo aperto, infatti al suo interno viene collocata solo la parte terminale del tubicino sottile o del filo conduttore del ricevitore (altoparlante), supportato da un sostegno forato di forma lenticolare in materiale siliconico. La scelta di tale sistema viene imposta nella correzione delle perdite uditive con deficit prevalente sulle frequenze medie e acute (1000-6000 Hz) e conservazione delle frequenze gravi (125-1000 Hz).\nTale sistema infatti consente di evitare l'amplificazione delle frequenze gravi ancora ben conservate e non creare senso di occlusione del condotto uditivo. Il risultato di questa versione di apparecchio \u00e8 quella di creare un mix derivante dalla parte di suono elaborata dal processore del computer acustico e da quella che entra nel condotto in modo naturale attraversando il disco siliconico forato e raggiungendo in contemporanea la membrana timpanica.\nQuesto tipo di apparecchiatura ha dovuto attendere le ultime tecnologie di trattamento del suono per poter essere utilizzata senza \"effetti collaterali\". Esistevano infatti diverse problematiche relative alla velocit\u00e0 di elaborazione del suono che non giungeva contemporaneamente al timpano rispetto all'ingresso naturale creando una sorta di eco, e l'annoso problema dell'effetto Larsen, il \"feedback\" dalla parte di segnale che fuoriusciva dal condotto aperto e rientrava nei microfoni facendo fischiare l'apparecchio.\nLa velocit\u00e0 dei processori attualmente impiegati unita a software evoluti ha eliminato completamente sia i ritardi sia gli effetti eco e ha diminuito notevolmente l'effetto di feedback acustico."}
{"id": "1962926", "revid": "125811966", "url": "https://it.wikipedia.org/wiki?curid=1962926", "title": "Marco Filippi", "text": "Biografia.\nNato a Livorno, vive a Fauglia (Pisa); ha tre figli: Anna Sofia (della precedente compagna), Bernardo e Romeo, avuti dalla compagna Cecilia.\nAttivit\u00e0 politica.\nNel 1990 viene eletto Consigliere Provinciale a Livorno, dove ha la delega alle politiche giovanili e al patrimonio. \nDal 1995 al 1999 \u00e8 assessore al Comune di Livorno con deleghe al Sociale, alle Politiche Giovanili, all'Istruzione, alla partecipazione e volontariato e al Decentramento. \nDal 2000 viene eletto segretario cittadino dei Democratici di Sinistra a Livorno, carica che ricopre fino al 2004. \nNel 2004 \u00e8 candidato come capolista per i DS per le elezioni amministrative nel Comune di Livorno, risultando il pi\u00f9 votato. \nDal maggio 2005 \u00e8 nominato Assessore con delega alla Mobilit\u00e0, all'Ambiente e alla Riqualificazione delle Periferie Nord nella citt\u00e0 labronica. \nElezione a senatore.\nNella primavera 2006 \u00e8 candidato dai Democratici di Sinistra al Senato, risultando eletto. Conferma il proprio seggio a Palazzo Madama anche dopo le elezioni del 2008 e del 2013, nelle file del Partito Democratico.\nNel novembre 2015, con un emendamento a un ddl delega, ha proposto di eventualmente tassare le biciclette."}
{"id": "1962932", "revid": "287204", "url": "https://it.wikipedia.org/wiki?curid=1962932", "title": "LAX (album)", "text": "LAX \u00e8 il terzo album in studio del rapper statunitense The Game, pubblicato in Europa il 26 agosto 2008, quattro giorni dopo l'uscita negli Stati Uniti.\nRetroscena.\nIl 31 dicembre 2007 The Game annuncia, in occasione del Nas' New Year's Eve party il titolo e la data d'uscita dell'album.[4] Il titolo originariamente doveva essere \"The D.O.C.\", ma fu cambiato in \"LAX\". A met\u00e0 marzo fu annunciato il rilascio di The Game dalla prigione. Il suo manager chiar\u00ec in seguito che l'artista si trovava ancora in prigione, ma inaspettatamente fu rilasciato in tempo per promuovere l'album.\nLa data di pubblicazione del disco fu pi\u00f9 volte rinviata, fino ad uscire il 26 agosto.\nThe Game, nel corso di una apparizione per la stazione radio 106 &amp; Park, conferm\u00f2 che LAX potrebbe essere l'ultimo album di studio a vederlo protagonista. Questo per il suo intento di dedicarsi principalmente alla promozione della sua etichetta di registrazione, la Black Wall Street ed iniziare a produrre musica egli stesso, seguendo le tracce di quello che pu\u00f2 essere considerato il suo mentore, ovvero Dr. Dre.\nNonostante questa dichiarazione, in un'intervista successiva lo stesso rapper espresse il desiderio di dedicarsi, dopo LAX, ad un quarto album, dal titolo \"D.O.C.\" o \"Diary of Compton\" ma solamente se avesse convinto a contribuire come produttori Dr. Dre, MC Ren, King Tee, DJ Yella, Ice Cube and DJ Quik.[11] ...\u00e8 ci \u00e8 riuscito... infatti sta lavorando al suo nuovo album chiamato \"THE r.e.d. album\" in cui ci sono collaborazioni con dr.dre e pharrel, che, ha detto The Game, ora \u00e8 il suo producer preferito. L'album dovrebbe uscire a febbraio 2010.\nProduzioni.\nThe Game inizialmente annunci\u00f2 che Dr. Dre avrebbe prodotto alcune tracce dell'album ma n\u00e9 lui n\u00e9 la Aftermath Entertainment confermarono questa dichiarazione. Nu Jerzey Devil conferm\u00f2 in seguito la partecipazione di Dr. Dre, accanto ad altri profuttori del calibro di Scott Storch e Cool &amp; Dre. Il 1\u00ba maggio, in un'intervista rilasciata ai microfoni di Power 106 The Game annunci\u00f2 di aver lavorato, fino a quel momento, con Just Blaze, Kanye West, Cool &amp; Dre, Scott Storch, Timbaland, Knobody, Ervin \"E.P.\" Pope, Jelly Roll &amp; Tre Beats. In seguito lo stesso The Game, dopo molte smentite, conferm\u00f2 che Dr. Dre non avrebbe partecipato alla produzione dell'album e che non avrebbero pi\u00f9 lavorato insieme in futuro. Al team di produttori annunciato si aggiunsero in seguito i Trackmasters\nVendite.\nL'album debutt\u00f2 alla N\u00b02 della Billboard Top 200, grazie a 238,382 copie vendute, appena dietro l'album \"All Hope Is Gone\", della band rock Slipknot. Per la prima volta nella storia la Warner Music Group, etichetta degli Spiknot e la Roadrunner Records chiesero alla Nielsen di effettuare nuovamente il conteggio delle copie vendute, risultava infatti che l'album di The Game avesse venduto solamente 13 copie in meno. Il nuovo conteggio stabil\u00ec la differenza di vendita tra i due cd in 1134 copie."}
{"id": "1962933", "revid": "1516087", "url": "https://it.wikipedia.org/wiki?curid=1962933", "title": "Dr. Seuss", "text": "Biografia.\nHa pubblicato oltre 60 libri per bambini che sono stati spesso caratterizzati da una straordinaria fantasia di personaggi, da utilizzi frequenti di rime e di metri trisillabici. Fra i suoi successi pi\u00f9 rinomati si pu\u00f2 citare \"Prosciutto e uova verdi\" (\"Green Eggs and Ham\"), \"Il gatto col cappello\" (\"The Cat in the Hat\"), \"One Fish Two Fish Red Fish Blue Fish\", \"L'uovo di Ortone\", \"Ortone e i piccoli Chi\" e \"Il Grinch\". Il suo lavoro \u00e8 stato adattato numerose volte, in undici special televisivi, tre lungometraggi, un musical di Broadway e una serie originale Netflix. Anche \"Ortone e il mondo dei Chi\" (2008, dei Blue Sky Studios diretto da Jimmy Hayward e Steve Martino), \"Lorax - Il guardiano della foresta\" (2012, della Illumination Entertainment diretto da Chris Renaud e Kyle Balda) e \"Il Grinch\" (2000, della Universal Pictures diretto da Ron Howard) sono basati sulle sue opere.\nGeisel ha anche lavorato come illustratore per campagne pubblicitarie, in particolare per FLIT e Standard Oil, e come fumettista politico per una rivista di New York. Durante la seconda guerra mondiale, \u00e8 entrato a far parte dell'esercito per lavorare in un dipartimento di animazione della United States Army, dove ha scritto un film che pi\u00f9 tardi ha vinto l'Oscar del 1948 al miglior documentario.\nLe opere di Geisel continuano a rendere 15 milioni di dollari l'anno in diritti d'autore."}
{"id": "1962935", "revid": "62748", "url": "https://it.wikipedia.org/wiki?curid=1962935", "title": "Theodor Seuss Geisel", "text": ""}
{"id": "1962936", "revid": "1414688", "url": "https://it.wikipedia.org/wiki?curid=1962936", "title": "Olimpiadi degli scacchi del 1988", "text": "Le Olimpiadi degli scacchi del 1988 si tennero, come quattro anni prima, a Salonicco, in Grecia, dal 12 al 30 novembre. Comprendevano un torneo \"open\" e uno femminile.\nPartecipanti.\nLe seguenti nazioni parteciparono ad entrambi i tornei:\nAl solo torneo \"open\" parteciparono inoltre:\nTorneo open.\nIl torneo \"open\" vide la partecipazione di 107 squadre (la Grecia, in quanto paese ospitante, ne schier\u00f2 due, mentre il Cile, sebbene iscritto, non arriv\u00f2) di al pi\u00f9 sei giocatori, di cui quattro titolari e due riserve: in totale i partecipanti furono 616. Come i precedenti, il torneo si gioc\u00f2 con il sistema svizzero, sulla lunghezza di 14 turni.\nIl torneo vide la facile vittoria dell'Unione Sovietica, guidata da Kasparov e Karpov (che vinsero anche le medaglie d'oro individuali per la prima e la seconda scacchiera, nonch\u00e9 l'oro e l'argento nella classifica per prestazione Elo), che prese la testa della classifica dopo il quarto turno e non perse neppure una partita contro le altre squadre. La Svezia, dopo due vittorie per 3-1 contro la Danimarca e l'Ungheria, si pose al secondo posto al settimo turno, riuscendo poi a pareggiare con i sovietici; una sconfitta contro l'Inghilterra la fece tuttavia scendere in classifica. La lotta per la medaglia d'argento coinvolse allora, oltre agli inglesi, gli Stati Uniti, i Paesi Bassi e l'Ungheria, con la prima che conserv\u00f2, fino ad un turno dal termine, un punto di vantaggio sulle altre.\nAll'ultimo turno, Stati Uniti e Ungheria pareggiarono, mentre gli inglesi persero per 1,5-2,5 contro gli olandesi; questi ultimi li raggiunsero quindi come punteggio, ma il bucholz gli assegn\u00f2 il bronzo.\nRisultati individuali.\nFurono assegnate medaglie ai giocatori di ogni scacchiera con le tre migliori percentuali di punti per partita e ai giocatori con le tre migliori prestazioni Elo.\nTorneo femminile.\n56 squadre (tra cui due greche) parteciparono al torneo femminile, per un totale di 221 giocatrici (quattro per squadra, tre titolari ed una riserva). Come il torneo \"open\", anche quello femminile si svolse con il sistema svizzero, lungo 14 turni.\nIl torneo fu dominato dall'Ungheria e dall'Unione Sovietica, che rimasero al primo e secondo posto fin dai primi turni, mantenendo un margine di almeno un paio di punti sulle altre squadre. Lo scontro diretto fu vinto dalle ungheresi al quinto turno per 2-1, ma le due nazionali si scambiarono spesso la testa della classifica, mantenendo un distacco di non pi\u00f9 di mezzo punto l'una dall'altra, fino ad arrivare appaiata prima dell'ultimo turno, nel quale erano previste le sfide Ungheria-Svezia e Unione Sovietica-Paesi Bassi. L'oro fu vinto dalle ungheresi grazie ad una vittoria per 2-1, mentre le sovietiche non andarono oltre il pareggio 1,5-1,5. Fu la prima volta (ad eccezione delle Olimpiadi del 1976, cui non parteciparono) che le scacchiste sovietiche non vinsero l'oro.\nIl bronzo fu vinto dalla Jugoslavia, che mantenne il terzo posto solitario per la maggior parte del torneo, difendendolo dall'attacco della Cina (che pure vinse 2-1 lo scontro diretto).\nRisultati individuali.\nFurono assegnate medaglie alle giocatrici di ogni scacchiera con le tre migliori percentuali di punti per partita e alle giocatrici con le tre migliori prestazioni Elo"}
{"id": "1962937", "revid": "111159400", "url": "https://it.wikipedia.org/wiki?curid=1962937", "title": "Anna Rita Fioroni", "text": "Biografia.\nDopo la laurea in Giurisprudenza presso l'universit\u00e0 di Perugia, ha svolto la professione di avvocato, svolgendo anche varie attivit\u00e0 per la Confcommercio perugina e il \"Gruppo Giovani nazionale\". Ha inoltre tenuto corsi in materie giuridiche all'Universit\u00e0 per Stranieri di Perugia e alla Facolt\u00e0 di Agraria dell'Universit\u00e0 degli Studi di Perugia.\nEntra in politica nel 2007, partecipando alle primarie del Partito Democratico come candidata all'Assemblea costituente nazionale, per poi essere eletta senatrice alle elezioni dell'anno successivo. Al Senato \u00e8 stata membro della 10\u00aa Commissione permanente (Industria, Commercio e Turismo), della Commissione straordinaria per il controllo dei prezzi e del comitato per l'efficienza energetica del Senato. \u00c8 stata inoltre membro del Direttivo del Gruppo PD al Senato e dell'assemblea nazionale del Partito Democratico.\nDal 2018 \u00e9 Presidente di Confcommercio Professioni."}
{"id": "1962940", "revid": "278830", "url": "https://it.wikipedia.org/wiki?curid=1962940", "title": "Anna Maria Bugliari", "text": "Biografia.\nPartecip\u00f2 come Miss Campania alla finale di Miss Italia a Salsomaggiore Terme nel 1950, e venne eletta, clamorosamente, in quanto sconfisse Sophia Loren, giudicata \"una spilungona troppo magra, male impostata\", ed anche Giovanna Ralli, che prese parte al concorso di bellezza di quell'anno. Entrambe ebbero poi molto pi\u00f9 successo nel cinema.\nDalle gambe lunghissime ed affusolate, interpret\u00f2 solamente ruoli marginali in cinque film nel giro di tre anni, dimostrandosi priva di doti d'interprete, prefer\u00ec il matrimonio invece dello spettacolo. Dal 1955 si ritir\u00f2 a vita privata.\nRiappare nel programma televisivo \"I migliori anni\" nella puntata del 23 settembre 2011."}
{"id": "1962942", "revid": "78273", "url": "https://it.wikipedia.org/wiki?curid=1962942", "title": "FESPACO", "text": ""}
{"id": "1962944", "revid": "24823", "url": "https://it.wikipedia.org/wiki?curid=1962944", "title": "Afro-Eurasia", "text": ""}
{"id": "1962945", "revid": "247933", "url": "https://it.wikipedia.org/wiki?curid=1962945", "title": "Impero Vijayanagara", "text": ""}
{"id": "1962956", "revid": "18726390", "url": "https://it.wikipedia.org/wiki?curid=1962956", "title": "Progressive punk", "text": ""}
{"id": "1962961", "revid": "339392", "url": "https://it.wikipedia.org/wiki?curid=1962961", "title": "Giuseppe Galassi", "text": ""}
{"id": "1962964", "revid": "834", "url": "https://it.wikipedia.org/wiki?curid=1962964", "title": "Alexander Ellis", "text": ""}
{"id": "1962965", "revid": "741067", "url": "https://it.wikipedia.org/wiki?curid=1962965", "title": "Giuseppe Addobbati", "text": "Biografia.\nVive per lungo tempo a Trieste dove si dedica anche al teatro. Nel cinema esordisce durante il ventennio fascista interpretando un ruolo di discreto rilievo in \"Tredici uomini e un cannone\" (1936) di Giovacchino Forzano. Fino al 1943 \u00e8 utilizzato in parti di secondo o terzo piano in circa venti film.\nDopo un lungo silenzio ricompare sugli schermi nel 1951; in questo decennio \u00e8 poco attivo e lavora quasi sempre celandosi dietro lo pseudonimo di John Douglas.\nNegli anni sessanta, al contrario, le sue apparizioni si moltiplicano (oltre quaranta film), ma raramente ha occasione di mettersi in luce, accettando quasi sempre ruoli di carattere in film di genere. A partire dagli anni settanta comincia una selezione pi\u00f9 attenta alle pellicole a cui partecipare, con particolare attenzione ai registi pi\u00f9 acclamati del momento come Bernardo Bertolucci per il quale interpreta \"Il conformista\" (1970).\nRiprende anche il suo vecchio pseudonimo, trasformandolo in John McDouglas."}
{"id": "1962966", "revid": "119050728", "url": "https://it.wikipedia.org/wiki?curid=1962966", "title": "Eugenia Bonino", "text": " \u00c8 stata eletta Miss Italia 1954.\nBiografia.\nFiglia di un impiegato statale, fu eletta Miss Italia nel 1954 a Rimini, quando lavorava in un negozio di ottica. Ebbe qualche ruolo nel cinema nella seconda met\u00e0 degli anni cinquanta, e si ritir\u00f2 nel 1957 sposandosi con Egidio Antonicoli, rappresentante di marmi.\nDalla loro unione sono nati due figli: Patrizio e Lorenzo. Vive a Bruxelles in Belgio."}
{"id": "1962971", "revid": "984922", "url": "https://it.wikipedia.org/wiki?curid=1962971", "title": "Gilbert Patten", "text": "Biografia.\nGilbert Patten nacque a Corinna (Maine) nel 1866. Suo padre, un falegname, e sua madre erano profondamente religiosi e pacifisti. Quando suo padre minacci\u00f2 di metterlo al lavoro se non fosse migliorato a scuola, Patten scapp\u00f2 a Biddeford dove lavor\u00f2 in un negozio di macchine. Quando torn\u00f2 a casa disse al padre che sarebbe diventato uno scrittore, e gli furono dati trenta giorni per dimostrare le sue capacit\u00e0. In questo periodo di tempo riusc\u00ec a vendere i suoi primi due racconti, e riprese intanto gli studi per i successivi quattro anni continuando a scrivere e pubblicare racconti. Quando ebbe vent'anni spos\u00f2 Alice Gardner, e nel 1892 nacque il loro figlio Harvan Barr Patten. La coppia successivamente divorzi\u00f2 e Gilbert avrebbe si sarebbe sposato altre due volte.\nPatten lavor\u00f2 presso la \"Pittsfield Advertiser\" prima di creare nel 1888 il suo giornale, il \"Corinna Owl\". Quando lo vendette all' \"Advertiser\", dedic\u00f2 il suo tempo alla scrittura, soprattutto di storie western. \u00c8 stato uno scrittore di romanzi dime. Il suo primo romanzo pubblicato, \"The diamond sport\" e il secondo, \"The Double Face of Bed Rock\" riscossero un incredibile successo. Scrisse anche western con lo pseudonimo di Wyoming Bill, ma \u00e8 pi\u00f9 conosciuto per le sue storie della serie di Frank Merriwell. Patten inizi\u00f2 a scrivere le storie Merriwell nel mese di aprile 1896 per la casa editrice \"Street &amp; Smith\" e ne produsse una ogni settimana, su una lunghezza di ventimila parole, per venti anni. La serie, che apparve in un settimanale locale, \u00e8 stata immensamente popolare, e ha reso lo scrittore e il suo personaggio un'icona della letteratura dime mondiale. La serie era originariamente ispirata dal successo dei penny dreadful britannici. Gibert Patten contribu\u00ec anche ai fumetti di Frank Merriwell dal 1928. Dal 1927 al 1930 avrebbe avviato una nuova serie di storie, ora aiutato da alcuni ghostwriter.\nA parte la serie, Patten ha scritto 75 romanzi e un numero imprecisato di racconti. Egli stim\u00f2 di aver scritto almeno 40 milioni di parole. In totale, ha venduto circa 500 milioni di copie dei suoi libri, rendendolo uno degli autori che hanno venduto pi\u00f9 copie di tutti i tempi.\nHa vissuto la maggior parte della sua vita in Camden (Maine), ma si trasfer\u00ec in California nel 1941. Mor\u00ec a Vista (California) nel 1945."}
{"id": "1962974", "revid": "547992", "url": "https://it.wikipedia.org/wiki?curid=1962974", "title": "Coppa Italia Semiprofessionisti 1976-1977", "text": "Fase a eliminazione diretta.\nSedicesimi di finale.\n \n \n \n \n \n \n \n \nOttavi di finale.\n \n \n \n \nQuarti di finale.\n \n \nSemifinali.\n "}
{"id": "1962983", "revid": "256896", "url": "https://it.wikipedia.org/wiki?curid=1962983", "title": "Filef", "text": ""}
{"id": "1962989", "revid": "38120", "url": "https://it.wikipedia.org/wiki?curid=1962989", "title": "All Star Squadron", "text": ""}
{"id": "1962992", "revid": "125636254", "url": "https://it.wikipedia.org/wiki?curid=1962992", "title": "Dina Luce", "text": "Biografia.\nDina Luce era figlia di Massimo Del Fante di Castel Arcione, Cavaliere del Lavoro, nominato Conte da Vittorio Emanuele III e Deputato Monarchico della II Legislatura (1953-1958). Esord\u00ec nel 1953 collaborando con \"Momento-sera\", quotidiano a carattere politico-informativo fondato nel 1946 da Carboni. Negli anni '60 lavor\u00f2 con diversi settimanali, \"Big\", \"Luna Park\" e \"Sogno\". Dal 1953 collabor\u00f2 anche con le testate \"L'Europeo\", \"Oggi\", \"Gioia\", \"Settimana TV\", \"Il Tempo\", \"Il Giornale\", \"Noi\", \"Consigli Pratici\", \"Tuttosport\" dove tenne una rubrica sul calcio, \"Avvenire\", curando una rubrica di critica televisiva, opinioni a confronto su \"Intimit\u00e0\" in tandem con Mariano Sabatini.\nNel 1965 esord\u00ec in radio curando la rubrica \"Zoom\" su incarico di Luciano Rispoli. Nella stagione 1965/1966 lavor\u00f2 a Teleobiettivo, e cur\u00f2 diverse trasmissioni per i lavoratori italiani emigrati in Germania dal titolo \"Un saluto dall'Italia\", \"Questa settimana pettegoliamo con..\" e \"Lo scontro\". Nella stagione 1967/1968 collabor\u00f2 con \"Il giornale delle donne\" che, nel 1969, diventer\u00e0 \"Lei\", un settimanale radiofonico al femminile. Nel 1968 intraprese un viaggio di 34 giorni per l'Australia con l'obiettivo di intervistare gli emigranti dall'Italia. Questo lavoro port\u00f2 alla realizzazione di 4 puntate speciali de \"Il giornale delle donne\".\nNel 1970, e per tre stagioni, condusse il programma radiofonico \"Buon Pomeriggio\", con Maurizio Costanzo. Nel 1971 esord\u00ec in televisione con la conduzione, nella stagione 1971/1972, di \"Ore 13\" ed \"Ore 20\" con Bruno Modugno. Sempre negli stessi anni condusse \"Insieme con Dina\", un talk show giornaliero in onda su Telemontecarlo. Dal 1978 al 1982 present\u00f2 \"Il suono e la mente\".\nNel 1984 condusse \"Carta carbone\" mentre nel 1986 il programma \"Radio anch'io estate\" con Nantas Salvalaggio. Nel 1986 gest\u00ec l'ufficio stampa per la prima esibizione in Cina di Luciano Pavarotti e il Teatro dell'Opera di Genova a Pechino. La collaborazione con il tenore prosegu\u00ec portando alla realizzazione di uno Special dal titolo \"Bienvenido Pavarotti\", realizzato per Rai Uno a Buenos Aires e mandato in onda con il titolo \"Pavarotti: la mia Argentina\". \nDopo una lunga pausa dal mondo televisivo, torn\u00f2 in TV, nel 1996, con \"Confidenzialmente con Dina Luce\", un format televisivo di Videosapere basato sulla realizzazione di 30 incontri nelle case di personaggi famosi. Nello stesso anno condusse \"Il buongiorno di RadioDue\".\nPer \"Il Giornale\", sotto la direzione di Vittorio Feltri, dal 1994 al 1998 cur\u00f2 la rubrica \"Giochi di luce\" . La sua carriera continu\u00f2 con \"Profili\" del 1999, \"I motivi della sua vita\" del 2000 e \"Spettatori eccellenti\" nella stagione 2001/2002. Nel 2003 condusse \"La notte dei misteri\" per Radio Uno. \nNel 2014 divent\u00f2 presidentessa della Fondazione Dina Luce, un'organizzazione no profit che sviluppa progetti riguardanti il rispetto dei diritti umani, il rispetto della natura e la solidariet\u00e0.\nDina Luce mor\u00ec nel giugno del 2020. Tuttavia la notizia del decesso venne divulgata solo un anno e mezzo dopo. "}
{"id": "1962993", "revid": "1543377", "url": "https://it.wikipedia.org/wiki?curid=1962993", "title": "Paolo Ferrara (pugile)", "text": "Biografia.\nPaolo Ferrara nasce come pugile dalle mani del maestro Franco Tomaselli, che lo ha guidato sino alla vittoria del titolo italiano nella categoria dei pesi massimi leggeri (cruiser) nel 2005.\nPaolo Ferrara si aggiudica il primo titolo italiano nella categoria dei pesi massimi leggeri il 17 maggio 2002, battendo il pugile Emiliano Verna a Frosinone.\nL'11 novembre 2005 conquista il secondo titolo italiano vacante dei pesi massimi leggeri, con una vittoria ai punti su Alessandro Guni. Conserva il titolo fino al 10 febbraio 2006, quando viene battuto al Palazzetto dello Sport di Chiarbola (Trieste) da Fabio Tuiach per ko tecnico alla settima ripresa.\nIl 6 aprile 2008, riesce a conquistare il \"Titolo Mediterraneo\" (vacante) nella categoria dei pesi massimi, battendo Simone Loschi.\nIn seguito \u00e8 diventato maestro di pugilato e si allena assieme ai propri allievi."}
{"id": "1962995", "revid": "15756", "url": "https://it.wikipedia.org/wiki?curid=1962995", "title": "Guerre arabo-bizantine (780-1180)", "text": "Le guerre bizantino-arabe del 780-1180 furono una serie di conflitti durati circa quattro secoli tra l'Impero bizantino e i califfati Abbasidi e Fatimidi nelle regioni di Iraq, Palestina, Siria e Anatolia \"circa\" 780\u00a0\u2013 1180. Dopo un periodo di guerre ai confini lente e non decisive, una serie di vittorie Bizantine nel tardo X e all'inizio dell'XI secolo permisero a tre imperatori Bizantini, Niceforo II Foca, Giovanni I Tzimiskes e Basilio II di riconquistare parte dei territori perduti nel corso delle guerre contro gli Arabi del VII secolo sotto la declinante Dinastia Eracliana.\nDi conseguenza grandi parti della Siria, inclusa la capitale Damasco, vennero riconquistate dai Bizantini, anche se solo per alcuni anni, con la nuova thema di Siria integrata nell'Impero in via di espansione. Oltre a conquistare nuovi territori, i Bizantini inflissero inoltre una sconfitta psicologica ai loro avversari riconquistando territori considerati sacri e importanti per il Cristianesimo, in particolare la citt\u00e0 di Antiochia, permettendo a Bisanzio di controllare due dei cinque Patriarchi cristiani.\nNonostante tutto gli Arabi rimanevano comunque un avversario temibile per Bisanzio; cos\u00ec una temporanea ripresa dei Fatimidi dopo l'anno 970 circa e la conquista fatimide dell'Egitto, rischi\u00f2 di compromettere tutte le conquiste bizantine fatte in precedenza. Anche se Bisanzio riconquistava ampie parti della Palestina, non riusc\u00ec a riconquistare Gerusalemme, la cui riconquista avrebbe certo avuto un effetto ideologico formidabile.\nI tentativi bizantini di fermare la lenta ma vittoriosa conquista araba della Sicilia fallirono. La Siria rimase provincia bizantina fino al 1084, anno in cui i Turchi conquistarono la citt\u00e0 di Antiochia. I Crociati riuscirono a strappare la citt\u00e0 agli arabi nel 1097 ma un protettorato Bizantino venne fondato sui Regni crociati di Gerusalemme e Antiochia sotto Manuele I Comneno. Con la morte di Manuele Comneno nel 1180 finirono le campagne militari lontano da Costantinopoli e dopo la Quarta Crociata sia i Bizantini e gli Arabi furono impegnati in altri conflitti fino a quando vennero conquistati dai Turchi Ottomani rispettivamente nel XV e XVI secolo.\nPrecedenti guerre arabo-bizantine, 630\u2013780.\nDal 630 circa, l'Impero bizantino sub\u00ec l'attacco degli Arabi, una popolazione originaria della Penisola arabica. Recentemente convertiti all'Islam e armonizzando le loro pulsioni terrene (alimentate da ricco bottino e prede) con quelle spirituali (il \"Jih\u0101d\"), essi attaccarono i due imperi confinanti strappando loro molti territori. Sia i Bizantini, sia i Persiani erano usciti indeboliti da una lunga guerra trentennale che li aveva ferocemente contrapposti, e per questo non riuscirono a opporre sufficiente resistenza alla grande pressione araba. Nel 641, Bisanzio aveva gi\u00e0 perso Egitto, Palestina e Siria, mentre Seleucia-Ctesifonte aveva perso la Mesopotamia. Nonostante avesse perso i due terzi dei suoi territori e delle sue risorse (tra cui l'importante grano dell'Egitto) l'Impero bizantino disponeva ancora di 80.000 soldati, garantiti loro dall'efficienza del sistema dei Themata e di una riformata economia bizantina che consent\u00ec un appropriato rifornimento di armi e di vettovaglie all'esercito.\nGrazie a queste riforme, i Bizantini riuscirono a infliggere alcune sconfitte agli Arabi; due sotto le mura di Costantinopoli: la prima in occasione dell'674 e la seconda in occasione di quello del 717, oltre a cogliere una vittoria ad Akroinon nel 740. Costantino V, il figlio di Leone III (che aveva condotto Bisanzio alla vittoria nel 717 e 740) continu\u00f2 la politica del padre lanciando una vittoriosa offensiva grazie alla quale i bizantini conquistarono Teodosiopoli e Melitene.\nIrene d'Atene.\nTuttavia, queste conquiste furono temporanee; nel 782 l'Impero fu retto per la prima volta da una donna, la basilissa Irene d'Atene, che sub\u00ec l'attacco arabo-musulmano dell'erede al califfato abbaside H\u0101r\u016bn, figlio di al-Mahd\u012b, che da poco era stato insignito del titolo onorifico (\"laqab\") di Rash\u012bd (Ben guidato [da Dio]). Con poco meno di 100.000 uomini, H\u0101r\u016bn al-Rash\u012bd marci\u00f2 fino al Bosforo, giungendo ad occupare la riva opposta a Costantinopoli. Irene affid\u00f2 l'esercito al logoteta postale Stauracio e nel 782 lo mand\u00f2 contro gli Arabi. Tuttavia, a causa di un tradimento, Stauracio venne fatto prigioniero dai Musulmani per poi essere riscattato da Irene, che non intendeva rinunciare a lui. Una tregua fu concordata dalle parti e Irene acconsent\u00ec al versamento dell'equivalente di 90.000 \"d\u012bn\u0101r\" aurei a Baghdad, ottenendo in cambio la liberazione dei prigionieri caduti in mano musulmana, mentre venivano liberati per converso quelli musulmani presi dai bizantini.\nNel 785, l'Imperatrice reggente Irene decise di cessare di versare il tributo al Califfato abbaside e le ostilit\u00e0 ripresero. Gli Arabi devastarono il Thema degli Armeniaci, ma agli inizi del 786 i Bizantini si vendicarono saccheggiando e radendo al suolo la fortezza di Hadath in Cilicia che gli Abbasidi, negli ultimi cinque anni, avevano tentato di rendere una fortezza e una base militare importante per le loro spedizioni contro Costantinopoli.\nNel 788, a seguito del rifiuto dell'imperatrice di versare i tributi agli Arabi, vi fu una nuova invasione da parte del Califfato abbaside di Harun al-Rashid; le truppe bizantine di Irene diedero battaglia a Kopidnadon e furono nuovamente sconfitte. Secondo il breve resoconto di Teofane, la battaglia risult\u00f2 in una disastrosa sconfitta per i Bizantini, che persero molti uomini e ufficiali, compresi membri dei \"tagma\" degli \"Scholai\" che erano stati inviati nelle province da Irene nel 786 a causa del fatto che continuassero a supportare l'Iconoclastia. Teofane narra anche della perdita del capace ufficiale Diogene, un \"tourmarches\" (comandante di divisione) degli Anatolici. Irene fu costretta ricominciare a versare nuovamente i tributi al Califfato.\nLa controversia iconoclasta, l'inettitudine dell'imperatrice Irene e dei suoi successori, la resurrezione dell'Impero romano d'Occidente sotto l'Impero carolingio franco e le invasioni bulgare, resero vulnerabile l'impero, che dovette difendersi dai suoi nemici.\nMichele II e Teofilo, 820\u2013842.\nMichele II.\nTra il 780 e l'824, gli Arabi e i Bizantini combattevano tra di loro lungo la linea di confine, con incursioni arabe in Anatolia che portarono a contrattacchi bizantini che \"razziavano\" sudditi cristiani del Califfato abbaside, per poi obbligarli a stanziarsi nelle fattorie anatoliche per incrementare la popolazione e garantirsi in tal modo pi\u00f9 agricoltori e soldati per l'esercito imperiale. La situazione cambi\u00f2 tuttavia con l'ascesa al trono di Michele II nell'820. Costretto a combattere il ribelle Tommaso lo Slavo, Michele aveva poche truppe con cui combattere gli Arabi che, con quaranta navi e diecimila uomini attaccarono Creta, conquistandola nell'824 e fondandovi un emirato. Un contrattacco Bizantino dell'826 fall\u00ec miseramente. Nell'827 gli Arabi di Tunisi invasero la Sicilia. I Bizantini di Sicilia comunque opposero molta resistenza mentre gli arabi furono indeboliti dalle lotte interne che dilaniavano il Califfato. In quell'anno gli Arabi vennero espulsi dalla Sicilia.\nTeofilo.\nNell'829, Michele II mor\u00ec; gli succedette il figlio Teofilo. Teofilo ottenne sia successi sia sconfitte contro gli Arabi. Nell'830 gli Arabi ritornarono in Sicilia e dopo un assedio di un anno conquistarono Palermo. Per i successivi 200 anni vi s'insediarono dopo aver completato la loro conquista, senza che in questo periodo fossero operati contrattacchi cristiani. Gli Abbasidi nel frattempo attaccarono l'Anatolia nell'830. Al-Ma\u02bem\u016bn trionf\u00f2 e numerose fortezze bizantine vennero perdute. Teofilo non rimase inerte e nell'831 strapp\u00f2 Tarso ai musulmani. A tale vittoria seguirono due sconfitte bizantine in Cappadocia e la distruzione di Melitene, Samosata e Zapetra da parte delle vendicative truppe bizantine nell'837. Al-Mu'tasim tuttavia trionf\u00f2 nell'ultimo impegno militare dell'838, con le vittorie di Dazimon, Ancyra (attuale Ankara) e ad Amorium\u2014il cui saccheggio caus\u00f2 un dispiacere talmente grande in Theophilos (Amorium era infatti la citt\u00e0 d'origine della dinastia imperiale, definita per l'appunto amoriana), tanto da essere considerato uno dei fattori della sua morte nell'842."}
{"id": "1962996", "revid": "110157", "url": "https://it.wikipedia.org/wiki?curid=1962996", "title": "Fosfoglucomutasi (enzima)", "text": "La fosfoglucomutasi \u00e8 un enzima appartenente alla classe delle isomerasi, che catalizza la seguente reazione:\nL'enzima \u00e8 in grado di isomerizzare il glucosio 1-fosfato derivante dalla mobilitazione del glicogeno (processo noto come glicogenolisi) a glucosio 6 fosfato, un intermedio glicosidico ed entra nella glicolisi senza ulteriore dispendio di ATP e reazione esochinasica.\nLa fosfoglucomutasi opera in maniera simile alla fosfoglicerato mutasi, enzima glicolitico, la cui attivit\u00e0 \u00e8 quella di rimuovere un fosfato in posizione 3 da una molecola di 2,3-bisfosfoglicerato, ottenendone una di 2-fosfoglicerato, prodotto finale di reazione. Il fosfato rimosso rimane legato al residuo di istidina dell'enzima, venendo successivamente attaccato alla molecola di 3-fosfoglicerato (substrato della reazione), che cos\u00ec rigenera il 2,3-bisfosfoglicerato in attesa di un nuovo substrato da modificare. La presenza di quantit\u00e0 notevoli di 2,3-bisfosfoglicerato \u00e8 dunque necessaria perch\u00e9 il residuo di istidina, indispensabile per la reazione, sia sempre fosforilato.\nNel caso specifico della fosfoglucomutasi a interagire con il substrato \u00e8 un residuo di serina. Come avviene per la chimotripsina e altre proteasi seriniche, anche questo enzima \u00e8 inibito dal diisopropil fluorofosfato."}
{"id": "1962997", "revid": "104458", "url": "https://it.wikipedia.org/wiki?curid=1962997", "title": "Marianna Salchinger", "text": "Biografia.\nSpecialista delle prove veloci originaria di Ligist, la Salchinger ottenne il primo piazzamento di rilievo in Coppa del Mondo il 27 gennaio 1993 nella discesa libera di Veysonnaz (41\u00aa). In Coppa Europa nella stagione 1996-1997 risult\u00f2 vincitrice sia del trofeo continentale, sia delle classifiche di discesa libera e di supergigante. Anche nella stagione 1997-1998, dopo aver tra l'altro ottenuto l'ultima vittoria di carriera nel circuito (il 3 febbraio a Pra Loup in supergigante), si aggiudic\u00f2 sia la Coppa Europa, sia la classifica di discesa libera. Il 5 marzo 1999 ottenne a Sankt Moritz in discesa libera il suo miglior piazzamento di carriera in Coppa del Mondo (5\u00aa).\n e si ritir\u00f2 alla fine della stagione 2000-2001; la sua ultima gara in Coppa del Mondo fu la discesa libera disputata a Sankt Moritz il 17 dicembre 2000, nella quale fu 50\u00aa, mentre in Coppa Europa riusc\u00ec ancora a salire sul podio il 31 gennaio 2001 a Pra Loup in discesa libera (2\u00aa). La sua ultima gara in carriera fu lo slalom gigante dei Campionati austriaci 2001, il 5 aprile a Dam\u00fcls; non prese parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante"}
{"id": "1962998", "revid": "228587", "url": "https://it.wikipedia.org/wiki?curid=1962998", "title": "Notoritte", "text": ""}
{"id": "1963002", "revid": "278830", "url": "https://it.wikipedia.org/wiki?curid=1963002", "title": "Paola Falchi", "text": "Biografia.\nEletta Miss Italia nel 1958 a Stresa, e partecipante italiana a Miss Mondo nel 1959 a Londra, di bellezza prorompente, si dimostr\u00f2 anche buona interprete nelle poche pellicole in cui apparve. Dotata di una voce calda ed armoniosa, nella prima met\u00e0 degli anni sessanta prefer\u00ec intraprendere la carriera di cantante, rimanendo sulla breccia per circa un altro decennio. Il suo pi\u00f9 grande successo rimase comunque la canzone \"Bimba\" del 1959.\nSi \u00e8 ritirata dal mondo dello spettacolo nel 1971."}
{"id": "1963006", "revid": "729019", "url": "https://it.wikipedia.org/wiki?curid=1963006", "title": "Ernst R\u00fcdiger von Starhemberg", "text": "Egli fu dal 1680 comandante militare della citt\u00e0 di Vienna e quindi il suo difensore durante il secondo assedio turco (1683), generale imperiale nella quinta guerra austro-turca (1683\u20131699) e presidente del Consiglio Aulico. Sia il fratello, Maximilian Lorenz von Starhemberg (1640 \u2013 1689), che il cugino Guido von Starhemberg (1657 \u2013 1737), furono militari al servizio dell'impero. Entrambi divennero feldmarescialli ed il secondo fu anche suo aiutante di campo e fu anch'egli, per circa un paio di anni, presidente del Consiglio aulico.\nBiografia.\nEra il figlio primogenito maschio del conte Konrad Balthasar von Starhemberg e di Anna Elisabetta von Zinzendorf.\nStarhemberg fu fin dal 1660 uno dei pi\u00f9 esperti comandanti militari austriaci sotto il comando dei Raimondo Montecuccoli nelle guerre contro la Francia e contro l'Impero ottomano. \nCome comandante della piazza militare di Vienna aveva a sua disposizione meno di 20.000 uomini da opporre ai circa 200.000 dell'esercito turco al comando di Kara Mustafa Pasci\u00e0.\nAvendo il 15 luglio 1683 rifiutato la capitolazione della citt\u00e0, egli contava fiduciosamente sia sul prossimo arrivo di un esercito di soccorso dell'imperatore Leopoldo I, che sulle solide mura difensive della citt\u00e0 rafforzate considerevolmente fin dai tempi dell'assedio del 1529.\nQuando l'esercito del re di Polonia Giovanni III Sobieski giunse ai primi di settembre, Vienna aveva solo pi\u00f9 pochi giorni per poter resistere: le sue mura erano state rese pericolanti dalle esplosioni di grosse mine ed i minatori turchi vi avevano scavato sotto numerose gallerie. Il ritardo nella costituzione di un'alleanza austro-polacca con la Baviera e la Sassonia era da ascriversi alla disunione degli stati europei.\nIl 12 settembre l'esercito del Sobieski ebbe ragione dei turchi assedianti nella battaglia di Kahlenberg, allontanando cos\u00ec definitivamente il pericolo per Vienna di venir occupata dagli ottomani.\nErnst R\u00fcdiger von Starhemberg ricevette, quale premio per il suo comportamento nella difesa di Vienna, il grado di feldmaresciallo e la dignit\u00e0 di ministro di stato, oltre all'onore del diritto di inserire nel suo stemma la torre di Santo Stefano.\nNel 1684 condusse il primo assedio di Buda ma non ebbe successo. Nel 1692 fu nominato presidente del Consiglio Aulico e divenne responsabile dell'organizzazione delle forze armate austriache. Egli diede corso alla loro ristrutturazione, curando in modo particolare la modernizzazione dell'artiglieria, che sotto il suo comando accrebbe la sua importanza.\nLa sua tomba si trova nella Schottenkirche in Vienna con un monumento funebre dell'architetto J. E. Fischer von Erlach.\nMatrimoni e discendenza.\nErnst R\u00fcdiger von Starhemberg si spos\u00f2 due volte. La sua prima moglie, Helena Dorothea von Starhemberg (Wildberg, 1634 \u2013 Vienna, 1688), sposata il 7 dicembre 1658, era una sua lontana parente.\nLa seconda moglie fu la contessa Maria Giuseppa J\u00f6rger zu Tollet (1668 \u2013 12 marzo 1746), sposata a Vienna il 14 maggio 1689.\nDa Helena Dorothea Ernst R\u00fcdiger ebbe:\nDalla contessa Maria Giuseppa J\u00f6rger zu Tollet Ernst Rudiger ebbe:"}
{"id": "1963008", "revid": "1482985", "url": "https://it.wikipedia.org/wiki?curid=1963008", "title": "Monongah", "text": "Monongah \u00e8 un comune degli Stati Uniti d'America, nella Contea di Marion, nella Virginia Occidentale. Nel censimento del 2010 contava 1044 abitanti.\nA Monongah nel 1907 avvenne il pi\u00f9 grave disastro minerario della storia americana."}
{"id": "1963011", "revid": "599013", "url": "https://it.wikipedia.org/wiki?curid=1963011", "title": "Adad-nirari", "text": ""}
{"id": "1963016", "revid": "230490", "url": "https://it.wikipedia.org/wiki?curid=1963016", "title": "Comitati civici", "text": ""}
{"id": "1963020", "revid": "287204", "url": "https://it.wikipedia.org/wiki?curid=1963020", "title": "Ritratto di Caracalla", "text": "Il pi\u00f9 celebre ritratto di Caracalla \u00e8 quello con la torsione della testa, conservato ai Musei Vaticani e del quale si conoscono varie repliche. \u00c8 alto 60\u00a0cm.\nStoria e descrizione.\nL'occasione del ritratto, a giudicare dalle numerose copie e dai confronti con i coni medievali, dovette essere l'assunzione di tutte le responsabilit\u00e0 dell'impero dopo l'uccisione di Geta (212). L'atteggiamento del giovane imperatore \u00e8 raffigurato con l'insolita torsione del capo verso sinistra e con un'accentuazione dei caratteri psicologici, ispirati a prototipi ellenistici ma rivisitati secondo il sentire romano.\nIl busto \u00e8 dovuto a un'integrazione settecentesca, ma non deve differire molto da quello antico. La testa \u00e8 composta con forte cura alla composizione del volume, con capelli folti e raggrumati in corti ricci e una barba dall'andamento mosso e confuso. L'intensa espressione \u00e8 evidenziata da alcuni tratti fisionomici dell'imperatore, quali la fronte corrugata a \"V\", gli occhi infossati, le ciglia increspate, le labbra serrate dal taglio lungo. Il contenuto che sembra voler suggerire \u00e8 quello di un'intensa spiritualit\u00e0, tipica del III secolo, ma anche una recalcitranza iraconda, schiva, non benevola.\nA questo ritratto si ispir\u00f2 Michelangelo nello scolpire il \"Ritratto di Bruto\" al Bargello di Firenze."}
{"id": "1963026", "revid": "1318658", "url": "https://it.wikipedia.org/wiki?curid=1963026", "title": "Fucile subacqueo", "text": "Il fucile subacqueo \u00e8 uno strumento di pesca ideato per catturare specie ittiche prevalentemente in movimento (non sessili) ed utilizzato per praticare la pesca subacquea.\nDescrizione.\nA dispetto del nome, non ha molto in comune con il fucile se non la forma, somigliando nella funzione piuttosto a strumenti di cattura come la balestra o l'arco. Con il fucile subacqueo viene scoccata un'asta, utilizzando come mezzo di propulsione l'aria compressa o degli elastici in lattice (arbalete). , ma a tale distanza il tiro \u00e8 gi\u00e0 molto debole e rischia di far fallire la cattura, perci\u00f2 si preferisce tentare il tiro a distanza pi\u00f9 ravvicinata. All'asta pu\u00f2 essere montato tramite filettatura posta all'estremit\u00e0 a seconda delle esigenze e delle tipologie di pesce da catturare sia una fiocina, generalmente a tre o a cinque punte, che un arpione.\nSolitamente la fiocina si utilizza nella pesca in tana e comunque nelle tecniche di pesca che richiedono tiri ravvicinati in cui non si ricerca la precisione del tiro. Da questo punto di vista le tre o pi\u00f9 punte della fiocina aumentano le possibilit\u00e0 di riuscita. L'asta con arpione, denominata tahitiana se uniforme e sprovvista di filettatura, viene solitamente impiegata per la pesca all'aspetto perch\u00e9 garantisce maggiore precisione e gittata del tiro.\nTipologie.\nEsistono tre tipologie di fucile: quello ad elastico, l'oleopneumatico e a molla.\nOgni fucile dispone di un'asta collegata ad esso tramite una sagola, eventualmente abbinata ad un mulinello situato sotto il fusto del fucile, utilizzato soprattutto per la cattura di pesci di grosse dimensioni (che una volta colpiti fuggono trascinando con s\u00e9 la sagola) ma anche per evitare di lasciare il fucile sul fondo quando l'asta rimane incastrata.\nAd ogni immersione si dispone di un'unica possibilit\u00e0 di tiro ed un eventuale errore determina quasi sempre la fuga del pesce e l'impossibilit\u00e0 di ritentare immediatamente il tiro. Nella sportivit\u00e0 di questa disciplina ha un ruolo importante il fatto di confrontarsi con la preda disponendo di questo unico tiro da effettuare entro un breve lasso di tempo (per non rischiare la propria vita protraendo eccessivamente l'apnea).\nMateriali utilizzati.\nAttualmente ci sono tre tipi di materiali utilizzati per i fucili subacquei:"}
{"id": "1963032", "revid": "287204", "url": "https://it.wikipedia.org/wiki?curid=1963032", "title": "Raffaella De Carolis", "text": "Biografia.\nEletta Miss Italia nel 1962, a vent'anni, rappresento l'Italia al concorso Miss Mondo 1962. \nApparve in un solo film, \"Uno strano tipo\", (1963), di Lucio Fulci con Adriano Celentano e Claudia Mori. Si ritir\u00f2 l'anno successivo, in seguito al matrimonio con il ricco armatore Amedeo Matacena, da cui ebbe l'omonimo figlio. \nL'8 maggio 2014 \u00e8 arrestata con l'accusa di aver favorito la latitanza di quest'ultimo."}
{"id": "1963033", "revid": "3831", "url": "https://it.wikipedia.org/wiki?curid=1963033", "title": "Semonide di Amorgo", "text": ""}
{"id": "1963036", "revid": "18727183", "url": "https://it.wikipedia.org/wiki?curid=1963036", "title": "Ipogei", "text": ""}
{"id": "1963037", "revid": "1573940", "url": "https://it.wikipedia.org/wiki?curid=1963037", "title": "Hanati Silamu", "text": ""}
{"id": "1963042", "revid": "1632387", "url": "https://it.wikipedia.org/wiki?curid=1963042", "title": "TV1 (Italia)", "text": "TV1 \u00e8 una televisione locale della Toscana con sede a Montevarchi, Localit\u00e0 Villanuzza 176 (parte sud della citt\u00e0).\nNata nel 1986, l'emittente \u00e8 di propriet\u00e0 Tv1 srl., con direttore responsabile Angiolo Marziali.\nL'emittente trasmetteva inizialmente in modalit\u00e0 analogica sui canali UHF 26, 28, 49 e 64, ed in digitale sul canale 27.\n\u00c8 ricevibile in parti delle province di Arezzo, Firenze e Siena.\nLa programmazione \u00e8 rivolta prevalentemente ai cittadini del territorio servito, in particolare del Valdarno Superiore e di Arezzo, con attenzione alla cronaca, gli avvenimenti sportivi, l'attualit\u00e0, il costume.\nSul mux del digitale terrestre, oltre TV1 sono trasmessi altri canali di TV1: Frog (canale dedicato interamente allo sport), Arezzo channel, Tourist channel (canale dedicato alle bellezze artistiche, storiche ed ambientali), Grande Italia tv, Grande Italia sport, Toscana live, TV1 news 24 e TV1 tua."}
{"id": "1963044", "revid": "6923", "url": "https://it.wikipedia.org/wiki?curid=1963044", "title": "Whitehead Sistemi Subacquei", "text": "La WASS - Whitehead Alenia Sistemi Subacquei S.p.A. \u00e8 stata una societ\u00e0 controllata di Finmeccanica S.p.A. attiva nel settore della costruzione di sistemi di difesa subacquei, come siluri o sonar. Dal 1\u00ba gennaio 2016, le attivit\u00e0 di WASS sono confluite nella Divisione Sistemi di Difesa, nell'ambito del settore Elettronica, Difesa e Sistemi di Sicurezza di Leonardo - Finmeccanica S.p.A..\nLe origini.\nLe origini dell'azienda risalgono al 1875 quando l'ingegnere inglese Robert Whitehead inaugur\u00f2 a Fiume, citt\u00e0 allora dell'Impero austro-ungarico, la \"Torpedo Fabrik von Robert Whitehead\", primo impianto al mondo per la produzione di siluri.\nRobert Whitehead nel 1856 era stato contattato per assumere l'incarico di direttore nella \"Fonderia Metalli di Fiume\" che nel 1858 avrebbe assunto la denominazione di \"Stabilimento Tecnico di Fiume\", dove si producevano motori e caldaie a vapore tra i pi\u00f9 moderni dell'epoca che venivano installati sulle navi della Marina Imperiale Austriaca. Whitehead a Fiume avvi\u00f2 una collaborazione con Giovanni Luppis, fiumano ed ufficiale della Marina Austro-Veneziana, che volendo trovare un mezzo di difesa delle coste dalle incursioni navali aveva pensato ad un ordigno filoguidato che chiam\u00f2 (in italiano) salvacoste. L'ordigno venne poi perfezionato dalla collaborazione tra Luppis e Whitehead, dando vita al siluro. Il prototipo della nuova arma venne valutato positivamente da una commissione della Marina Imperiale e i due ingegneri furono incaricati di produrre un primo lotto che sarebbe servito a scopi sperimentali e la stessa Marina Imperial-Regia decise di acquisire i diritti di uso e riproduzione a titolo non esclusivo dei siluri prodotti a Fiume.\nNel 1873 lo \"Stabilimento Tecnico Fiumano\" dichiar\u00f2 bancarotta e due anni dopo venne rilevato da Whitehead assumendo la denominazione \"Torpedo Fabrik von Robert Whitehead\", grazie alle anticipazioni delle somme della Marina Imperiale Tedesca per la costruzione di 100 siluri da 381 millimetri e la garanzia che la Germania avrebbe continuato a rifornirsi di siluri, lanciasiluri e compressori presso lo stabilimento Whitehead per 10 anni consecutivi.\nL'azienda vide accrescere le commesse con ordini anche di varie marine estere tra cui la US Navy. Oltre a vendere ai vari governi il diritto d'uso e di riproduzione dei suoi prodotti, l'azienda istitu\u00ec filiali, oppure concorse ad impiantare all'estero silurifici governativi o privati.\nNel 1905 l'azienda divent\u00f2 Societ\u00e0 per Azioni assumendo la denominazione \"Torpedo Fabrik Whitehead e Co. Gesellschaft\". Nello stesso anno con la morte di Whitehead il gruppo Vickers-Armstrong Whitworth acquist\u00f2 il pacchetto di maggioranza delle azioni.\nDall'inizio del primo conflitto mondiale il Silurificio di Fiume lavor\u00f2 esclusivamente per gli Imperi Centrali.\nAl termine del conflitto, concluso con la sconfitta degli Imperi Centrali, l'azienda fall\u00ec in seguito alla crisi che colp\u00ec la citt\u00e0. In seguito al Trattato di Roma, siglato il 27 gennaio 1924, che sanciva il passaggio della citt\u00e0 di Fiume all'Italia lo stabilimento venne rilevato da un gruppo di imprenditori italiani guidato dell'Ingegnere Giuseppe Orlando che con la denominazione di \"Silurificio Whitehead di Fiume S.A.\", riprese la produzione di siluri, ricevendo commesse dalla Regia Marina e da diverse marine estere.\nIl silurificio di Livorno.\nNel 1937 l'azienda fiumana apr\u00ec a Livorno una sua filiale, che qualche anno dopo ebbe la denominazione di \"Societ\u00e0 Moto Fides\" ed in entrambe le citt\u00e0 l'attivit\u00e0 di produzione bellica fu frenetica a causa della corsa agli armamenti che caratterizz\u00f2 il periodo precedente la seconda guerra mondiale. Lo stabilimento di Livorno tuttavia non era ancora in grado di costruire siluri \"Whitehead\" e la sua attivit\u00e0 inizialmente era limitata alla costruzione di parti per i siluri costruiti a Fiume e solamente verso la fine del 1941 dallo stabilimento della citt\u00e0 tirrenica uscirono i primi siluri completi. Nel 1943 considerando la mole di lavoro che gi\u00e0 la gravava e i tempi che correvano, fu deciso di realizzare un siluripedio sulla costa toscana da utilizzare in proprio, tra i siti presi in considerazione fu scelto Porto Santo Stefano, sull'Argentario. Distrutta dai bombardamenti alleati lo stesso anno, la struttura non entr\u00f2 mai in funzione. I resti delle colonne portanti si trovano ancora in mare nei pressi dell'omonima localit\u00e0.\nDalla seconda guerra mondiale ai nostri giorni.\nCon l'occupazione di Fiume da parte delle forze della resistenza jugoslava, guidate da Tito, avvenuta il 3 maggio del 1945 e che sarebbe stata formalizzata dal Trattato di Pace il 10 febbraio del 1947 con la cessione della citt\u00e0 alla Jugoslavia, la Whitehead venne fusa il 31 luglio 1945 con il silurificio Moto Fides di Livorno, trasferendo la sua attivit\u00e0 nella citt\u00e0 toscana con la denominazione \"Whitehead-Motofides\" Stabilimenti Meccanici Riuniti S.p.A. Livorno, mentre a Fiume l'ex stabilimento Whitehead divenne sede di un'azienda meccanica con la denominazione \"Torpedo\".\nLa \"Whitehead-Motofides\" di Livorno entr\u00f2 a far parte del gruppo Fiat nel 1945 riprendendo la sua attivit\u00e0 con diverse produzioni, quali telai, compressori, componenti per autoveicoli, motori fuori bordo, oltre alla produzione militare per la quale l'azienda ha realizzato per la Marina Militare Italiana, a partire dagli anni sessanta, una serie di prodotti di alta tecnologia, come siluri antisommergibile, siluri a propulsione elettrica, a idrogetto, a guida attiva o passiva, a filoguida autocercante e componenti elettronici per contromisure difensive.\nTra i prodotti realizzati dal settore militare dell'azienda, il siluro leggero A-244, dal calibro di 324mm ed il siluro pesante da 533mm A-184. Il primo non ha mai equipaggiato le unit\u00e0 della Flotta della Marina Militare Italiana ma ha avuto un interessante successo di esportazione, mentre il secondo ha equipaggiato sia i sottomarini del tipo Toti, Sauro ed i modernissimi U-212 sia alcune unit\u00e0 di superficie impegnate nella lotta ASW come le Maestrale, oltre che essere stato esportato.\nLa produzione di motori per nautica da diporto \u00e8 stata realizzata a partire dalla met\u00e0 degli anni settanta ma solo a partire dai primi anni ottanta sui d\u00e9pliant illustrativi apparve la scritta \"Fiat per la nautica\".\nNel 1974 l'azienda ha inglobato la Fiat-Sezione Officine di Marina di Pisa ex Costruzioni Meccaniche Aeronautiche S.A. di Marina di Pisa, dove venivano prodotti accessori per auto. Gli stabilimenti di Marina di Pisa sarebbero stati poi chiusi nel 1986 e la loro produzione trasferita a Livorno.\nNel 1978 la maggioranza della \"Whitehead-Motofides\" venne acquisita dalla \"Gilardini S.p.A.\" societ\u00e0 del gruppo FIAT.\nNel 1985 la \"Whitehead-Motofides\" viene scissa nella \"Motofides\" destinata alla produzione civile e militare per l'esercito e nella \"Whitehead\" destinata alla produzione di sistemi di difesa navale.\nNel 1990 l'azienda assume la denominazione di \"Whitehead S.p.A.\" in seguito alla fusione tra la \"Whitehead\" e la Misar, altra societ\u00e0 del gruppo Gilardini.\nNel luglio 1993 la \"Whitehead S.p.A.\" ha costituito con le imprese francesi DCN e Thomson-CSF, operanti nel settore della difesa, il consorzio Eurotorp GEIE. I governi interessati avevano firmato nel 1991 un memorandum d'intesa di cooperazione industriale per un programma di sviluppo di una nuova generazione di siluri leggeri. L'azienda vi partecipa con una quota del 50% mentre la restante parte venne divisa tra DCN con il 26% ed il 24% di Thomson-CSF. Frutto di questa cooperazione fu lo sviluppo e la realizzazione di un comune sistema d'arma, sulla base di due progetti gi\u00e0 esistenti nelle rispettive Marine, il \"Murene\" francese e il Progetto A-290 italiano, da cui nacque il siluro leggero MU-90 Impact che ultimata la fase sperimentale \u00e8 in fase di produzione ed equipagger\u00e0 le unit\u00e0 FREMM ed Orizzonte ed \u00e8 stato venduto alle marine di Francia, Germania, Danimarca, Polonia e Australia.\nEuroTorp si occupa della commercializzazione del siluro A244/S mod. 3, costruito da WASS.\nNel 1994 l'azienda si trasforma in \"Sistemi Subacquei Welse S.p.A.\" con la fusione delle attivit\u00e0 subacquee di \"Whitehead S.p.A.\", del gruppo \"Fiat Componenti e Impianti per l'Energia e l'Industria\", \"Usea S.p.A.\" ed \"Alenia Elsag Sistemi Navali\". Nel 1995 la \"Gilardini S.p.A.\" \u00e8 stata inglobata dalla Magneti Marelli ed il settore militare \u00e8 stato dismesso e ceduto a Finmeccanica. L'azienda uscita dopo mezzo secolo dall'orbita FIAT assunse fino al 2012 la denominazione \"WASS Whitehead Alenia Sistemi Subacquei S.p.A.\".\nNel 2012 c'\u00e8 stato il cambio della denominazione sociale; oggi \"WASS\" \"Whitehead Sistemi Subacquei S.p.A.\", con l'eliminazione del termine \"Alenia\".\nLa societ\u00e0 oggi.\nNegli stabilimenti della ex WASS - Whitehead Sistemi Subacquei, presenti Livorno, a Pozzuoli e presso gli arsenali di La Spezia e Taranto, vengono sviluppati e prodotti siluri leggeri e pesanti, sistemi di lancio, contromisure antisiluro per navi e sommergibili e pi\u00f9 sofisticati sistemi sonar. I siluri leggeri sono presenti in oltre 15 Paesi con oltre duemila sistemi consegnati con i rispettivi sistemi di lancio per piattaforme navali ed elicotteri, mentre i suoi sistemi di contromisure da sommergibile sono presenti su piattaforme subacquee di marine sia europee che extra-europee.\nIl 70% della sua produzione \u00e8 indirizzata verso stati come Germania, Francia, Danimarca, Polonia, Australia, Malaysia, India e i suoi sistemi sono operativi in 22 marine, compresi quella degli Stati Uniti.\nIl 30 novembre 2007, a Nizza, nel corso di un vertice italo/francese, DCNS, Finmeccanica e Thales A tal fine i tre partner hanno sottoscritto un accordo per la creazione di tre joint-venture:"}
{"id": "1963046", "revid": "1543377", "url": "https://it.wikipedia.org/wiki?curid=1963046", "title": "BMW R80 GS", "text": "La BMW R80 G/S (gelande/strasse in tedesco: fuoristrada/strada) \u00e8 una motocicletta prodotta dalla casa motociclistica BMW.\nContesto.\nViene presentata alla stampa motoristica internazionale nel settembre 1980 ad Avignone, dopo una gestazione durata 20 mesi\nQuella che sembra una grossa moto impacciata e pesante, si rivela subito una macchina da viaggio estremamente efficace in ogni condizione stradale. Ottimo bilanciamento dei pesi, ciclistica di prim'ordine, ampia possibilit\u00e0 di carico e buon comfort sulle lunghe distanze uniti alla possibilit\u00e0 di affrontare percorsi fuoristrada anche impegnativi, ne decretano l'immediato successo nonostante un listino di vendita decisamente elevato.\nMeccanicamente molto simile alla versione stradale R 80/7, della quale monta l'unit\u00e0 a cilindri contrapposti boxer di 797cm\u00b3 che eroga 50cv a 6500 giri/min, ha nella ciclistica le pi\u00f9 importanti innovazioni. Forcella anteriore a perno avanzato con ruota da 21\" e pneumatici off road (Metzeler enduro 1), disco con pinza Brembo e pastiglie sinterizzate e, soprattutto, forcellone monobraccio posteriore che integra al suo interno l'albero di trasmissione, come tradizione del marchio, cardanico. Ruota posteriore da 18\" montata a sbalzo, estremamente pratica in caso di foratura, e pneumatici tube type. Terminale di scarico unico, a sinistra, con grosso compensatore sotto al telaio.\nAl momento del lancio esiste il solo colore bianco alpinweiss, con sellone arancio, al quale si affiancher\u00e0 nel 1982 il blu metallizzato con sellone nero.\nNel 1984, per celebrare i successi sportivi nella massacrante Paris-Dakar (gara di durata che si svolge prevalentemente sulle piste desertiche dell'Africa del Nord-ovest, con arrivo nel Senegal) BMW presenta la versione replica, appunto la BMW R80 G/S Paris Dakar, in bianco alpinweiss con serbatoio maggiorato a 32 litri (originale da 21), sellone arancio monoposto e grosso portapacchi posteriore, avviamento anche a pedale ed autografo del pilota Gaston Rahier sul serbatoio. La Paris Dakar fu prodotta dall'84 all'87.\nIl modello resta in produzione fino al 1985, anche se qualche esemplare \u00e8 venduto in Italia ancora nel 1986.\nNel 1986 arriva il modello di chiusura di quella che a tutti gli effetti rester\u00e0 considerata la prima serie; venduto in due nuove colorazioni: serbatoio rosso con decals bianche e sella arancio, e serbatoio celeste con decals bianche e sella azzurra. Per entrambe ci sar\u00e0 la novit\u00e0 del cruscotto portastrumenti di colore solo bianco. \nLa seconda serie.\nLa prima svolta sostanziosa arriva nel 1987 con l'introduzione della seconda serie, occasione nella quale la G/S abbandona la sbarra per iniziare a chiamarsi GS, il che rende nota immediatamente una vocazione maggiormente stradale della motocicletta. Presentata in due varianti da 800\u00a0cm\u00b3 e 1.000\u00a0cm\u00b3, assumendo nel secondo caso il nome di R100 GS, venne realizzata in colore bianco con scritta azzurra sul serbatoio a rappresentare la cilindrata e sella azzurra, oppure rossa con decals nere e sella nera.\nTelaio allungato, forcella anteriore con perno avanzato e pinza sempre Brembo ma montata anteriormente al disco, che rimane fisso. Nuovo portapacchi posteriore. La novit\u00e0 pi\u00f9 importante per la ciclistica \u00e8 costituita dall'introduzione del cosiddetto \"Paralever\", ovvero un nuovo monobraccio posteriore che contiene sempre l'albero cardanico ma che \u00e8 coadiuvato nel suo funzionamento da un controbraccio pi\u00f9 in basso, decisivo in caso di grosse accelerazioni per contrastare l'innalzamento di tutto il retrotreno e la compromissione dell'assetto. Il Paralever sar\u00e0 montato anche da modelli successivi a due e quattro cilindri.\nQuesta motocicletta, con semplici modifiche di dettaglio, verr\u00e0 dotata di una semi-carena anteriore decisamente efficace, con parabrezza regolabile, e rester\u00e0 in listino fino a tutto il 1994, quando le sar\u00e0 affiancata la nuova GS figlia del progetto R259, cio\u00e8 del nuovo motore boxer 4 valvole della R 1100 GS.\nA chiusura della serie bicilindrica a due valvole, BMW decider\u00e0, in omaggio alla prima serie, di commercializzare la R80GS Basic, solo con cilindrata 797\u00a0cm\u00b3, solo in bianco pastello alpinweiss e telaio azzurro. Questa versione, tecnicamente identica alla seconda serie del 1987 e solo in parte differente esteticamente (eliminata la semicarena e riproposto il classico cruscotto bianco) sar\u00e0 venduta anche in versione Basic Kalahari con serbatoio da 32 litri e cupolino fino a tutto il 1998. "}
{"id": "1963052", "revid": "1543377", "url": "https://it.wikipedia.org/wiki?curid=1963052", "title": "Arg-e Bam", "text": "Arg-e Bam (\u0627\u0631\u06af \u0628\u0645 in persiano, \"cittadella di Bam\"), prima del terremoto del 2003, era la pi\u00f9 grande costruzione in mattoni di adobe al mondo. Era situata a Bam, una cittadina della provincia di Kerman nel sud-est dell'Iran. \u00c8 menzionata dall'UNESCO come opera facente parte del Patrimonio dell'umanit\u00e0, \"Bam e il suo panorama culturale\".\nStoria.\nQuesta enorme cittadella sulla Via della seta fu costruita prima del 500 a.C. e rimase in uso fino al 1850. Non si conosce con certezza il motivo per il quale venne poi abbandonata. L'intera costruzione era una fortezza nel cui cuore era collocata la cittadella stessa, ma a causa dell'impressionante aspetto della cittadella, che forma il punto pi\u00f9 alto, l'intera fortezza \u00e8 chiamata la Cittadella di Bam. Il 26 dicembre 2003 la cittadella fu quasi completamente distrutta da un terremoto, insieme a molti resti di Bam e dintorni. Pochi giorni dopo il terremoto, l'allora Presidente iraniano Mohammad Khatami annunci\u00f2 che la Cittadella sarebbe stata ricostruita.\nDimensioni.\nPi\u00f9 grande della vicina Arg-e Rayen, l'area della cittadella di Bam \u00e8 di circa 180.000\u00a0m\u00b2, ed \u00e8 delimitata da poderose muraglie alte 6-7 metri e lunghe 1815. La Cittadella mostra due delle torri che \"restano in piedi\" e per le quali \u00e8 nota. C'erano ben 67 torri del genere sparse per l'antica citt\u00e0 di Bam.\nArchitettura.\nLa pianta e l'architettura della cittadella sono ingegnosamente studiate da diversi punti di vista. Dalla forma un osservatore pu\u00f2 notare che il progettista aveva previsto l'intera forma finale della citt\u00e0 sin dai primi momenti durante il processo di edificazione. Durante ogni fase dello sviluppo dell\u00ecagglomerato la parte gi\u00e0 costruita godeva di una struttura completa, e ogni parte addizionale poteva essere \"cucita\" all'interno della parte esistente.\nLa cittadella \u00e8 collocata al centro della citt\u00e0-fortezza, sul punto di osservazione pi\u00f9 sicuro.\nNella forma di architettura della citt\u00e0 di Bam ci sono due diverse parti distinguibili:\nFra le case, si possono individuare tre diverse tipologie:\nTutti gli edifici sono costituiti con mattoni di argilla non cotti, secondo la tecnica dell'adobe. La cittadella di Bam era, probabilmente prima del terremoto del 2003, la costruzione pi\u00f9 grande al mondo in mattoni.\nSicurezza.\nQuando le porte della citt\u00e0 venivano chiuse, non potevano entrare n\u00e9 uomini n\u00e9 animali. Gli abitanti potevano continuare a vivere per un lungo periodo di tempo in isolamento dato che avevano l'accesso ad un pozzo, a dei giardini, e ad animali domestici interni alla fortezza. Quando la citt\u00e0-fortezza veniva assediata, gli abitanti potevano rimanere all'interno mentre i soldati la potevano difendere, protetti da alte mura e torri.\nCondizionamento dell'aria.\nOltre alle torri di guardia c'erano le torri del vento (in Persiano: \"badgir\" \u0628\u0627\u062f\u06af\u064a\u0631). Erano strutture che sovrastavano gli edifici per recuperare il vento e direzionarlo all'interno delle costruzioni. L'aria passava sopra dei recipienti contenenti acqua e si raffreddava venendo anche purificata della polvere. Esistevano 4 torri del vento direzionali nelle costruzioni pi\u00f9 importanti e grandi, capaci di recuperare il vento da varie direzioni, ma solo una negli edifici minori.\nIl terremoto del 2003.\nIl terremoto del 2003 distrusse pi\u00f9 dell'80% della cittadella. Dopo che \u00e8 stata designata patrimonio dell'umanit\u00e0, molte nazioni hanno partecipato finanziariamente alla ricostruzione. Giappone, Italia e Francia sono tra i Paesi che hanno cooperato fin dall'inizio. Il Giappone ha stanziato 1.300.000 dollari per la ricostruzione e ha supportato questo progetto mandando l'equipaggiamento necessario e creando una pianta 3D della nuova cittadella di Bam per aumentare l'accuratezza dei lavori di ricostruzione. L'Italia ha investito 300.000 dollari nel progetto e ha mandato un gruppo di esperti per restaurare la torre principale di Bam. La Francia ha inviato in Iran la mappa della cittadella. La Banca Mondiale ha inoltre assicurato una ingente somma per questo progetto."}
{"id": "1963058", "revid": "287204", "url": "https://it.wikipedia.org/wiki?curid=1963058", "title": "Campo di concentramento di Arbe", "text": "Il campo di concentramento di Arbe fu creato dal comando della Seconda Armata italiana nel luglio del 1942 ad Arbe nel Carnaro ed ospit\u00f2 complessivamente tra i 10.000 e 15.000 internati tra sloveni, croati ed ebrei diventando il pi\u00f9 esteso e popolato campo di concentramento italiano per slavi raggiungendo i 21.000 internati nel dicembre 1942. Il campo si caratterizz\u00f2 per la durezza del trattamento riservato agli internati di etnia slava, dei quali un gran numero per\u00ec di stenti e malattie. Per converso, oltre 3.500 ebrei fuggiti dagli ustascia croati e ivi internati dal Regio Esercito italiano evitarono grazie a questo la deportazione..\nStoria.\nSecondo lo storico Tone Ferenc la necessit\u00e0 di allestire un grande campo di concentramento sull'isola di Arbe si era gi\u00e0 fatta sentire nel maggio 1942 a seguito della saturazione dei campi di Laurana, Buccari e Porto Re.\nNell'estate 1942, per far fronte alla necessit\u00e0 di provvedere all'internamento dei numerosi rastrellati nel corso delle operazioni estive in Slovenia, le autorit\u00e0 militari italiane della Seconda Armata costruirono in gran fretta ad Arbe (pi\u00f9 esattamente nella localit\u00e0 di Campora), un campo di concentramento per i civili slavi delle zone occupate della Slovenia in cui furono internati anche alcuni civili della vicina Venezia Giulia.\nInizialmente era prevista la costruzione di quattro settori distinti, ma all'arrivo dei primi internati erano pronte solamente le baracche di servizio ed erano disponibili soltanto un migliaio di tende militari da sei posti. Il primo gruppo di internati giunse ad Arbe il 28 giugno 1942 ed era composto da 198 sloveni provenienti da Lubiana mentre un secondo gruppo di 243 arriv\u00f2 il 31 agosto Complessivamente furono portati ad Arbe 27 gruppi di internati di cui il pi\u00f9 cospicuo fu di 1194 persone giunte il 6 agosto. Dei quattro campi inizialmente immaginati ne furono realizzati solo tre. Nel 1\u00b0 e nel 3\u00b0 furono inseriti i \"repressivi\" (soprattutto sloveni), mentre nel 2\u00b0 furono inseriti i \"protettivi\" (soprattutto ebrei).\nCon l'arrivo della stagione autunnale la situazione nei campi divenne pi\u00f9 difficile, soprattutto in quelli in cui erano reclusi i \"repressivi\" dove le piogge provocarono pi\u00f9 volte il riversamento del liquame delle latrine del campo e la notte del 29 ottobre 1942 una violenta tempesta distrusse quattrocento tende e provoc\u00f2 l'annegamento di alcuni bambini. \nSi iniziarono quindi a costruire le prime baracche di legno ma per la lentezza dei lavori molti internati trascorsero comunque l'inverno al freddo dentro le tende. Nel novembre 1942 il numero di internati diminu\u00ec come riporta Capogreco per la partenza di parte degli internati per altri campi di concentramento, soprattutto di donne e bambini destinati al campo di Gonars.\nL'internamento repressivo degli slavi.\nComplessivamente ad Arbe furono internati circa 10.000 civili, tra cui vecchi, donne e bambini di famiglie sospettate di collaborare con il movimento partigiano ma anche residenti in aree sgombrate per esigenze belliche. La cifra non comprende coloro che sono passati in transito verso altri campi, nei territori occupati o nel Regno d'Italia.\nA causa della precariet\u00e0 in cui versava il campo ancora dall'estate del 1942, l'inverno fu molto duro per gli internati che avevano come unico riparo delle tende e spesso erano privi di vestiario adeguato. A questo si aggiunsero episodi di brutalit\u00e0 da parte del comandante del campo, il colonnello dei carabinieri Vincenzo Cuiuli, il quale, nonostante ci\u00f2 violasse le norme italiane, faceva incatenare a dei pali gli internati in punizione. L'alimentazione insufficiente rese gli internati particolarmente deperiti e soggetti a diverse malattie, tra cui le infezioni intestinali che provocarono un tasso di mortalit\u00e0 molto alto. Secondo alcuni ricercatori ci\u00f2 rispondeva ad una precisa politica volta a mantenere sotto controllo gli internati.\nNel novembre del 1942 il vescovo di Lubiana Gregorij Ro\u017eman si era gi\u00e0 recato presso papa Pio XII per chiedergli di intervenire per evitare che il campo di Arbe diventasse un \"campo di morte\". La Croce Rossa jugoslava il 10 dicembre 1942 denunci\u00f2 la scarsezza alimentare dei campi gestiti dagli italiani in Jugoslavia con particolar riferimento a quello di Arbe. Pertanto il Vaticano intervenne presso le autorit\u00e0 italiane affinch\u00e9 si provvedesse alla liberazione della maggior parte delle donne e dei bambini. Il generale Mario Roatta invi\u00f2 al campo il generale Giuseppe Gianni che relazion\u00f2 evidenziando l'alto tasso di mortalit\u00e0, ma attribuendolo alle precarie condizioni fisiche degli internati in gran parte anziani. Ciononostante tutti i bambini e quasi tutte le donne furono evacuati verso altri campi in Italia. Il generale Umberto Giglio ancora il 19 gennaio 1943 scrisse un resoconto sulla situazione interna del campo in cui segnal\u00f2 la necessit\u00e0 di migliorare le condizioni fisiche degli internati pur attribuendo la causa del grave deperimento fisico alle \"privazioni precedenti all'arresto sia al trauma psichico dell'arresto stesso ed alle aggressioni da parte dei ribelli subite durante il viaggio di trasferimento\".\nA partire da gennaio 1943 le condizioni migliorarono sensibilmente con la costruzione di baracche in muratura e il miglioramento delle razioni alimentari.\nIl vescovo della diocesi di Veglia, Josip Srebrni\u010d, il 5 agosto 1943 rifer\u00ec a papa Pio XII che \"secondo i testimoni, che avevano partecipato alle sepolture, il numero dei morti avrebbe superato le 3500 unit\u00e0\" (tra cui circa 100 bambini di et\u00e0 inferiore ai 10 anni). Le fonti slovene stimano che al suo interno avrebbero perso la vita circa 1400 internati slavi tra cui anche donne e bambini Gli storici sloveni e croati, quali Tone Ferenc, Ivan Kova\u010di\u0107 e Bo\u017eidar Jezernik, indicano in un numero compreso tra i 1447 e i 1167 i decessi avvenuti al campo e secondo James Walston e Carlo Spartaco Capogreco, il tasso di mortalit\u00e0 annuo nel campo di concentramento di Arbe superava il tasso di mortalit\u00e0 medio nel Campo di concentramento di Buchenwald (che era il 15%).\nL'internamento protettivo degli ebrei.\nNell'area occupata dall'Italia si trovavano alcune centinaia di ebrei concentrati soprattutto nella citt\u00e0 di Mostar e lungo la costa cui si aggiunsero migliaia di profughi in fuga dallo Stato Indipendente di Croazia per sfuggire ai massacri commessi dagli ustascia e dai territori occupati dai tedeschi.\nTranne una parte respinta alla frontiera di Fiume gli ebrei furono accolti nella Dalmazia annessa dall'Italia e la protezione fu estesa anche a quelli che si trovavano nelle zone occupate dalle truppe italiane in Croazia i quali pur sottoposti a vigilanza continuarono a vivere liberamente. Alla fine del 1942 la situazione si rese pi\u00f9 complicata quando alle richieste croate di ottenere gli ebrei presenti nei territori occupati italiani si aggiunsero anche le pressioni tedesche.\nLa tragedia che avrebbe colpito gli ebrei in caso di consegna inizialmente solo ipotizzata fece s\u00ec che il Regio Esercito escogitasse pretesti e oppose una serie di rinvii per non procedere ad alcuna consegna degli ebrei internati anche ad Arbe, poi dal novembre 1942 la situazione fu pi\u00f9 chiara e non consegnare gli internati divenne prioritario. Si ipotizz\u00f2 in un primo tempo di internare gli ebrei in locande e alberghi dismessi nella citt\u00e0 di Grado, poi si prefer\u00ec la soluzione del campo di Arbe dove fu allestita appositamente un'area in cui furono fatti confluire complessivamente gli oltre 3.500 nuovi internati. Qui vissero in una condizione sicuramente migliore degli internati slavi potendo ricevere visite esterne e svolgere attivit\u00e0 ricreativa.\nLe autorit\u00e0 militari e civili che operavano in Jugoslavia nel frattempo avevano esercitato pressioni su Mussolini che revoc\u00f2 le precedenti disposizioni e dispose che tutti gli ebrei sarebbero invece rimasti internati in territorio sotto giurisdizione italiana e per ovviare alle richieste del governo croato di ottenere la consegna degli ebrei con passaporto croato di avviare per costoro le pratiche per rinunciare alla cittadinanza.\nInsieme ai numerosi ebrei furono internati ad Arbe a scopo \"protettivo\" anche molti serbi sfuggiti alle persecuzioni croate.\nAncora nell'agosto 1943 le autorit\u00e0 italiane si preoccuparono dell'incolumit\u00e0 degli internati ebrei immaginando, in caso di ritirata delle truppe italiane, di mantenere un presidio armato affinch\u00e9 gli internati protettivi non cadessero \"in mani straniere\".\nSecondo Michele Sarfatti, Coordinatore delle attivit\u00e0 della fondazione Centro di documentazione ebraica contemporanea di Milano, 200 ebrei circa furono trasferiti da Arbe a Trieste e avviati alla deportazione da parte dei tedeschi .\"Senza considerare i circa 200 ebrei trasferiti dall\u2019isola di Arbe a Trieste e l\u00ec \u00abunificati\u00bb a quelli rastrellati nella penisola, durante l\u2019intero periodo vennero deportati dall\u2019Italia 7400-7600 ebrei\".(LA PERSECUZIONE DEGLI EBREI IN ITALIA DALLE LEGGI RAZZIALI ALLA DEPORTAZIONE).\nLa chiusura del campo.\nDopo l'armistizio dell'8 settembre 1943 il campo fu temporaneamente occupato dalle forze partigiane di Tito. Gli internati ebrei - liberati - raggiunsero in massima parte la terraferma. Di costoro circa 240 giovani atti alle armi furono radunati in un battaglione ebraico che combatt\u00e9 nell'EPLJ contro l'Asse; 200 persone rimasero sull'isola e furono catturate dai tedeschi durante la successiva occupazione nazista; infine, circa 200 persone raggiunsero via mare l'Italia. Il comandante del campo, colonnello Vincenzo Cujuli dopo l'armistizio dell'8 settembre 1943 rimase di presidio al campo in base all'ordine giuntogli dal comando della seconda armata di collaborare con i partigiani jugoslavi. Preso prigioniero dai partigiani secondo alcune fonti fu seviziato e ucciso, mentre secondo altre sarebbe morto suicida in prigionia.\nNegli anni cinquanta, fu eretto un monumento ad opera dell'architetto sloveno Edvard Ravnikar."}
{"id": "1963064", "revid": "767487", "url": "https://it.wikipedia.org/wiki?curid=1963064", "title": "Evolution (Journey)", "text": "Evolution \u00e8 il quinto album della band Journey, pubblicato nell'aprile del 1979 dalla Columbia Records.\nIn questo album il batterista Aynsley Dunbar viene sostituito da Steve Smith.\nFormazione.\nNote aggiuntive"}
{"id": "1963067", "revid": "124272181", "url": "https://it.wikipedia.org/wiki?curid=1963067", "title": "Ferrimagnetismo", "text": "In fisica, un materiale ferrimagnetico \u00e8 quello in cui i momenti magnetici degli atomi in differenti sottoreticoli sono antiparalleli, come nei materiali antiferromagnetici, ma nei materiali ferrimagnetici, non essendo i momenti antiparalleli uguali in modulo, risulta un momento magnetico risultante non nullo e quindi il materiale presenta una magnetizzazione spontanea.\nIl ferrimagnetismo \u00e8 detto anche antiferromagnetismo scompensato, proprio per il fatto che i momenti magnetici nei sottoreticoli non sono uguali in modulo.\nQuesto fenomeno si verifica quando i sottoreticoli consistono di materiali differenti o ioni (come Fe2+ e Fe3+).\nI materiali ferrimagnetici, come quelli ferromagnetici, possiedono una magnetizzazione spontanea sotto la temperatura di Curie, e non mostrano ordine magnetico sopra questa temperatura. Comunque esiste qualche volta una temperatura sotto la temperatura di Cure a cui i due sottoreticoli hanno momenti uguali, facendo risultare un momento magnetico netto nullo; questo \u00e8 chiamato \"punto di compensazione di magnetizzazione\".\nQuesto punto \u00e8 osservato facilmente nei granati e nelle terre rare - leghe di metalli di transizione (RE-TM).\nInoltre, i ferrimagneti possono anche esibire un \"punto di compensazione del momento angolare\" a cui il momento angolare dei sottoreticoli magnetici \u00e8 compensato. Questo punto di compensazione \u00e8 un punto cruciale per raggiungere alte velocit\u00e0 di inversione di magnetizzazione nelle memorie magnetiche.\nIl ferrimagnetismo \u00e8 mostrato dai ferriti e dai granati magnetici. La pi\u00f9 vecchia sostanza magnetica conosciuta, la magnetite (ossido misto di ferro(II,III), \nFe3O4), \u00e8 un ferrimagnete; essa era originariamente classificata come un ferromagnete prima della scoperta di N\u00e9el del ferrimagnetismo e dell'antiferromagnetismo..\nAlcuni materiali ferrimagnetici sono YIG (granato di ittrio e ferro) e ferriti composti di ossidi di ferro e di altri elementi come alluminio, cobalto, nichel, manganese e zinco.\nPropriet\u00e0.\nI materiali ferrimagnetici hanno un'alta resistivit\u00e0 e hanno propriet\u00e0 anisotropiche. L'anisotropia \u00e8 indotta dall'applicazione di un campo magnetico esterno. Quando questo campo magnetico applicato si allinea con i momenti di dipolo, causa un momento magnetico netto e fa s\u00ec che i momenti magnetici inizino un moto di precessione ad una frequenza controllata dal campo magnetico applicato. Quest'ultimo fenomeno \u00e8 chiamato precessione di Larmor."}
{"id": "1963071", "revid": "287204", "url": "https://it.wikipedia.org/wiki?curid=1963071", "title": "Grisu", "text": ""}
{"id": "1963073", "revid": "6923", "url": "https://it.wikipedia.org/wiki?curid=1963073", "title": "Talgo Pendular", "text": ""}
{"id": "1963074", "revid": "207432", "url": "https://it.wikipedia.org/wiki?curid=1963074", "title": "La Famiglia Bradford", "text": ""}
{"id": "1963075", "revid": "120118939", "url": "https://it.wikipedia.org/wiki?curid=1963075", "title": "Paolo Ferrara (attore)", "text": "Biografia.\nDopo la licenza liceale si interessa di teatro e con varie compagnie recita dai primi anni dieci fino al periodo bellico.\nNel cinema esordisce in et\u00e0 ormai matura (1936) con un piccolo ruolo in \"Pensaci, Giacomino!\" di Gennaro Righelli. Ha partecipato a diversi film di Tot\u00f2 facendo il ruolo del commissario nel film \"Letto a tre piazze\" e il conduttore del vagone letto in \"Tot\u00f2 a colori\".\nNel film \"Tot\u00f2 e i re di Roma\" Ferrara offre lo spunto a Tot\u00f2 per cimentarsi in varie gag mentre tenta di passare l'esame per la licenza elementare sotto lo sguardo severo di Alberto Sordi. Nel film \"Un eroe dei nostri tempi\" \u00e8 alle prese con lo stesso Sordi, affetto da paure e manie di persecuzione; in qualit\u00e0 di commissario, Paolo Ferrara si vede costretto pi\u00f9 volte ad ammonirlo per il suo comportamento ambiguo.\nFino al 1965, anno della sua morte, appare in una cinquantina di film, sempre come caratterista.\nIl doppiaggio.\nDotato di una voce possente, Ferrara doppi\u00f2 sempre attori di stazza robusta che necessitavano di un timbro vocale forte e autoritario, per\u00f2 a differenza di altri colleghi, l'attore diede molto raramente una inflessione dialettale alla propria voce durante l'attivit\u00e0 di doppiaggio, esprimendosi sempre in italiano.\nSegue una lista parziale degli attori doppiati da Ferrara.\nFu doppiato a sua volta da:"}
{"id": "1963078", "revid": "974994", "url": "https://it.wikipedia.org/wiki?curid=1963078", "title": "Ritratto di Decio", "text": "Il ritratto di Decio \u00e8 conservato ai Musei Capitolini a Roma.\nStoria e descrizione.\nLa testa marmorea, alta 78 cm, ci \u00e8 nota con uno scarsissimo numero di repliche e nonostante ci\u00f2 \u00e8 ritenuta come uno dei pochi ritratti sicuri dell'imperatore che regn\u00f2 solo un biennio, dal 249 al 251.\nL'effigie rappresenta un uomo sulla sessantina, segnato da profonde rughe e caratterizzato dal volto allungato, gli occhi grandi, le labbra grosse, la capigliatura e la barba corte e aderenti al cranio. L'espressione \u00e8 melanconica. I tratti somatici sono ben confrontabili con quelli delle prime emissioni monetarie, che assicurano l'identificazione. \nLo stile del ritratto \u00e8 tipico del trentennio tra il 220 e il 250, con figure (come i ritratti di Settimio Severo e quello di Gallieno) dall'intensa resa fisiognomica. In quest'opera per\u00f2 si possono gi\u00e0 notare alcune anticipazioni delle novit\u00e0 formali in senso espressionistico che caratterizzarono il secolo successivo: l'allungamento del volto, l'accentuazione delle rughe sul viso e sul collo, ecc., tutti elementi che vennero poi ignorati nella seconda emissione monetale dell'imperatore. "}
{"id": "1963079", "revid": "124413271", "url": "https://it.wikipedia.org/wiki?curid=1963079", "title": "Un uomo in trappola", "text": "Un uomo in trappola \u00e8 una miniserie televisiva diretta da Vittorio De Sisti, in onda in quattro puntate dal 27 gennaio al 17 febbraio 1985 su Rai 1 e poi replicata negli anni duemila su Rai 2 in orari notturni. A fianco del gi\u00e0 affermato Ugo Pagliai, compaiono una giovanissima Elena Sofia Ricci e, nel ruolo dell'ispettore di polizia, un Massimo Lopez che mostra di avere qualit\u00e0 anche nei ruoli drammatici.\nTrama.\nUn uomo viene indagato per l'omicidio di una persona, anche se lui in quel momento si trovava in compagnia di una ragazza all'interno di una discoteca; la giovane ha per\u00f2 paura di testimoniare temendo ritorsioni, cos\u00ec chiede alla famiglia dell'uomo una grossa somma di denaro pur di dire la verit\u00e0 alla Polizia. In seguito si susseguiranno altri omicidi, fra cui quello del vero omicida, che era solo un sicario, della testimone e della migliore amica di questa. L'indagato pensa cos\u00ec che sia il suo socio d'affari a volerlo mettere di mezzo ma la verit\u00e0 si mostra ancora pi\u00f9 ingarbugliata."}
{"id": "1963080", "revid": "205250", "url": "https://it.wikipedia.org/wiki?curid=1963080", "title": "Luigi Meta", "text": "Radici, prima emigrazione negli USA, grande guerra.\nLuigi Meta appartenne a famiglia di socialisti e fu per necessit\u00e0 un autodidatta. Inizi\u00f2 presto a lavorare come calzolaio e venditore di calzature, e, ancora molto giovane, si avvicin\u00f2 alla cultura e alle organizzazioni del movimento operaio.\nEntr\u00f2 nella sezione di Pratola Peligna del Partito Socialista Italiano, fondata nel 1901 dal medico Giuseppe Ortensi. Tra i militanti della sezione pratolana vi era anche il fratello maggiore di Luigi Meta, Francesco, corrispondente del periodico \u00abIl Germe\u00bb, sulle cui colonne si occup\u00f2 soprattutto di questioni di politica amministrativa.\nNel 1902, il calzolaio diciottenne Luigi Meta fu eletto segretario della Lega di Resistenza degli artigiani di Pratola Peligna. Le Leghe di Resistenza erano organizzazioni di classe composte generalmente da lavoratori della stessa categoria con lo scopo di rivendicare e difendere gli interessi immediati (salari, orari di lavoro, riconoscimento delle rappresentanze, etc.) e di praticare e sviluppare esperienze di vita democratica e di solidariet\u00e0.\nLuigi Meta emigr\u00f2 negli Stati Uniti d'America nel corso del 1903. Si avvicin\u00f2 alle organizzazioni degli anarchici italiani attive negli USA. Anche il fratello Francesco emigr\u00f2 negli USA (probabilmente nel 1905). I due si stabilirono a Steubenville, nell'Ohio, dove Luigi fu redattore de \u00abIl Telegrafo Marconi\u00bb, un settimanale locale.\nLuigi Meta rientr\u00f2 in Italia \u00e8 partecip\u00f2 alla Prima guerra mondiale come autista di mezzi pesanti.\nNel conflitto perse la vita il fratello minore Antonio, l\u2019unico a cui era stato concesso di continuare gli studi.\nIl dopoguerra, l'opposizione al fascismo.\nTornato a Pratola Peligna, Luigi Meta lavor\u00f2 alternativamente come commerciante di tessuti, come titolare di una distilleria, come venditore all'ingrosso e al minuto di vino e liquori. Nell'aprile del 1919 fu segnalato dai carabinieri come \u00abil pi\u00f9 facinoroso e intransigente dei socialisti\u00bb di Pratola Peligna. Pochi mesi prima, il suo nome figurava anche in una lista redatta dalla Prefettura dell\u2019Aquila che indicava gli individui a cui era stato recapitato il numero unico \u00abGuerra e Pace\u00bb: il numero unico annunciava la regolare ripresa delle pubblicazioni dell\u2019importante periodico anarchico anconetano \u00abVolont\u00e0\u00bb sotto la direzione di Luigi Fabbri.\nNegli anni 1919-1922 Luigi Meta partecip\u00f2 attivamente alle lotte che contraddistinsero quella stagione, ovvero le lotte: contro il caroviveri; per il pacifismo e contro il nazionalismo bellicista e militarista; per le libert\u00e0 e i diritti sindacali; contro gli eccidi proletari; per l\u2019emancipazione materiale delle classi lavoratrici.\nFu fondatore e dirigente della Sezione di Pratola Peligna della Lega Proletaria, organizzazione di orientamento socialcomunista e terzinternazionalista sorta tra mutilati, invalidi, reduci, orfani e vedove di guerra.\nFino a tutto il 1920 Meta oper\u00f2 anche in vista della costituzione dei locali gruppi del Fronte Unico Rivoluzionario (FUR), come deliberato nel congresso di Bologna dell'Unione Anarchica Italiana (UAI). Sul finire dell'anno contribu\u00ec alla costituzione del gruppo anarchico di Pratola Peligna, aderente alla Federazione Anarchica Abruzzese.\nNel corso del 1921-22, chiusasi la stagione rivoluzionaria italiana e apertasi la fase della \u00abcontrorivoluzione preventiva\u00bb (la definizione della fase storica \u00e8 di Luigi Fabbri), Luigi Meta si distinse: nelle iniziative di solidariet\u00e0 ai prigionieri politici, alle vittime della reazione e alle vittime del terrorismo squadristico fascista; nella campagna per la liberazione di Sacco e Vanzetti; nella costituzione dei locali gruppi dell'Alleanza del Lavoro (promossa dalle organizzazioni sindacali per opporre resistenza all'offensiva fascista e padronale), nell'organizzazione dello sciopero antifascista dell\u2019agosto 1922.\nTra il 1923 e il '24 Luigi Meta si avvicin\u00f2 a \u00abItalia Libera\u00bb, il primo movimento antifascista clandestino, sorto su iniziativa degli ex-combattenti della prima guerra mondiale di ispirazione repubblicana e socialista; dopo l\u2019assassinio di Giacomo Matteotti, il movimento \u00abItalia Libera\u00bb si trasform\u00f2 in associazione combattentistica clandestina intenzionata a delineare una vera e propria strategia offensiva contro il fascismo.\nDel gruppo di \u00abItalia Libera\u00bb di Pratola Peligna, organizzato dall'avvocato Rocco Santacroce (gi\u00e0 responsabile regionale dei \u00abGruppi della Rivoluzione Liberale\u00bb di Piero Gobetti, poi militante di Giustizia e Libert\u00e0, partigiano e dirigente provinciale del Partito d'Azione), si ricorda un vittorioso conflitto a fuoco contro i fascisti nel Comune di Prezza:\n\u00abNel luglio 1924, attorno all'Italia Libera di [Angelo] Camerini si form\u00f2 il gruppo antifascista. La fondazione sella Sezione combattenti di Prezza fu l\u2019occasione. Di tutti i partiti ci unimmo. E quella giornata rest\u00f2 memorabile per [Giovanni] Frattaroli, il capitano degli arditi, Presutti Davide, per gli inni di Mameli e di Garibaldi che chiusero la notturna battaglia per quelle stradelle. Poi vennero l'Avv. [Oliviero] Tedeschi, [Francesco] Pizzoferrato, [Luigi] Meta e fummo subito fraternamente uniti al di l\u00e0 delle ideologie, per la difesa democratica\u00bb [Rocco Santacroce, \"Ricordi del gruppo clandestino \u00abGiustizia e Libert\u00e0\u00bb di Pratola\", in \u00abIl Sagittario\u00bb, Sulmona, 5 agosto 1945].\nMentre il fascismo si avviava a diventare regime, a Pratola Peligna l\u2019esperienza del gruppo \u00abItalia Libera\u00bb aveva gettato le basi per la costituzione di un nucleo antifascista clandestino che riusc\u00ec a rimanere attivo fino al 1944. Al 1927-28, il nucleo antifascista clandestino pratolano contava gi\u00e0 alcuni schedati, tra cui: Alfredo De Dominicis, Luigi Meta, Francesco Pizzoferrato, Rocco Santacroce, Oliviero Tedeschi, Panfilo di Cioccio.\nHa ricordato Feliciano Giardini:\n\u00abDurante l'era fascista una certa resistenza sorda viene mantenuta tra il popolo da alcuni intellettuali che, per questo, si hanno la proposta per il confino politico, poi trasformata in diffida politica ovvero sorvegliati politici da parte del ras di Pratola. Tra di essi ricordiamo l\u2019Avv. D\u2019Amico Attilio e Gabriele, i fratelli Tedeschi (Avv. Oliviero e Rag. Attilio), l'Avv. Santacroce Rocco, il Direttore didattico Giardini Feliciano, il Dott. Ricci Ezio e l\u2019incomparabile Ciccio Pizzoferrato (capotreno delle ferrovie, espulso dall'impiego per le sue idee socialiste) ed il piccolo proprietario Gualtieri Raffaele, presidente della Lega contadini, nonch\u00e9 da militanti di partiti di sinistra; gli indimenticabili Di Loreto Giovanni (catenaccio), Lucci Ernesto, Di Cioccio Panfilo, Liberatore Edoardo e tanti altri, capitanati da Meta Luigi, anarchico professante\u00bb [F. Giardini, \"Pratola Peligna\", Tipografia Aurora, L\u2019Aquila 1975, p. 159].\nNel dicembre del 1928 Luigi Meta si trasfer\u00ec con la famiglia a Pescara, dove esercit\u00f2 la professione di commerciante all'ingrosso di vini. Incluso del \u00abregistro delle persone da arrestarsi in determinate contingenze\u00bb, Luigi Meta fu sottoposto ad assidua vigilanza e sub\u00ec il carcere pi\u00f9 volte e per pi\u00f9 giorni.\nNel 1932, in seguito ad una serie di proteste proletarie contro la disoccupazione di massa e la miseria, le autorit\u00e0 di pubblica sicurezza scoprirono che nella provincia di Pescara operava una cellula comunista clandestina. Le indagini coinvolsero anche Luigi Meta, Attilio Conti (gi\u00e0 segretario della Camera del Lavoro di Castellammare Adriatico e dirigente della Federazione Anarchica Abruzzese negli anni 1920-22) e Nicola Costantini (gi\u00e0 segretario della sezione giovanile comunista di Popoli, poi militante degli Arditi del Popolo).\nNel dicembre 1934 Luigi Meta torn\u00f2 a Pratola Peligna (dove il 17 aprile dello stesso anno si era verificato un eccidio popolare ad opera dei fascisti, che da un balcone aprirono il fuoco sulla folla che protestava contro la miseria e la disoccupazione). Decise di espatriare clandestinamente in Francia. La notte dell\u201911 agosto 1937, con il treno per Roma e poi Torino, si allontan\u00f2 da Pratola Peligna e riusc\u00ec a raggiungere clandestinamente Parigi.\nL'esilio in Francia.\nA Parigi, Luigi Meta fece parte dell\u2019Associazione Ex-Combattenti Pacifisti, si avvicin\u00f2 al movimento di Giustizia e Libert\u00e0, pratic\u00f2 la sede del \u00abNuovo Avanti!\u00bb diretto da Pietro Nenni e frequent\u00f2 il Comitato anarchico Pro-Spagna.\nLuigi Meta segu\u00ec con crescente angoscia l\u2019epilogo della guerra civile spagnola e la fine dell'esperienza del Fronte Popolare di L\u00e9on Blum. In seguito alla svolta antipopolare e antiproletaria del governo di \u00c9douard Daladier (si pensi, ad esempio, all'internamento degli stranieri considerati \u00abindesiderabili\u00bb in veri e propri campi di concentramento) decise di spostarsi negli Stati Uniti d'America (vi riusc\u00ec grazie all'intervento di Alberto Cianca, anch'egli in quegli anni residente in Francia, e di Gaetano Salvemini, che negli USA aveva stretto rapporti di collaborazione e di fiducia con Tarquinio Meta, fratello di Luigi, socialista, vittima del terrorismo squadristico fascista, emigrato nel 1923).\nL'esilio negli USA, la memoria.\nLuigi Meta rientr\u00f2 negli USA agli inizi del 1939. Si stabil\u00ec nei pressi di Boston, prima a Cambridge (108 Trowbridge Street) e poi a Belmont (85 Cross Street), ospite del fratello Tarquinio.\nLuigi Meta ristabil\u00ec presto i contatti con le comunit\u00e0 dei lavoratori pratolani e il 4 luglio 1940 partecip\u00f2 al \u00abTerzo Picnic Interstatale dei Pratolani d\u2019America\u00bb presso lo Schuetzen Park di Hartford (Connecticut). Queste iniziative \u2013 in seguito al mutato clima internazionale, allo scoppio della seconda guerra mondiale e all'arrivo di nuovi profughi e di nuovi esuli politici \u2013 assunsero una particolare importanza. Gli italiani presenti sul suolo americano, infatti, divennero soggetti, dal 1940, all\u2019Alien Registration Act, che obbligava gli stranieri non naturalizzati provenienti dai paesi dell\u2019Asse a sottoporsi alla schedatura annuale presso gli uffici postali; e la condizione di \u00abalien enemies\u00bb (stranieri nemici) poteva comportare anche l\u2019arresto, la reclusione e il trasferimento forzato. Occorreva perci\u00f2 rafforzare ancor pi\u00f9 i collegamenti tra le comunit\u00e0 degli immigrati e sviluppare tra esse iniziative di solidariet\u00e0, anche per far fronte ai pericoli e ai fenomeni dell\u2019intolleranza politica e del razzismo che ora avrebbero potuto coinvolgere maggiormente gli italiani a causa del fascismo.\nFin dal suo arrivo negli USA, Luigi Meta stabil\u00ec anche contatti con le redazioni dei seguenti periodici: \u00abL\u2019Adunata dei Refrattari\u00bb (New York), \u00abL'Azione\u00bb (\"Organo quindicinale della democrazia repubblicana\", New York), \u00abIl Martello\u00bb di Carlo Tresca (New York) e \u00abNazioni Unite\u00bb (\"Weekly of the \u201cMazzini Society\u201d\", New York); e subito inizi\u00f2 a collaborare con regolarit\u00e0 e sistematicit\u00e0 con i seguenti periodici:\nSulle colonne de \u00abIl Risveglio\u00bb e de \u00abLa Controcorrente\u00bb, gli interventi di Luigi Meta affrontarono soprattutto i seguenti argomenti:\nNello stesso periodo, Luigi Meta entr\u00f2 a far parte della Mazzini Society (associazione politica antifascista di matrice democratico-repubblicana fondata nel 1939 da Gaetano Salvemini), e arriv\u00f2 a ricoprire il ruolo di segretario politico della sezione della Mazzini Society di Boston (mantenne per\u00f2 tale incarico solo per un breve periodo).\nLuigi Meta si spense a Boston il 22 gennaio 1943, all\u2019et\u00e0 di 59 anni.\nNe diedero annuncio le redazioni de \u00abLa Controcorrente\u00bb e de \u00abIl Risveglio\u00bb, che ricordarono cos\u00ec la sua figura:\nda \u00abLa Controcorrente\u00bb:\n\u00abLa morte di Luigi Meta, avvenuta il 22 Gennaio scorso, ha lasciato un vuoto incolmabile negli ambienti antifascisti di Boston. La morte lo colse prima che egli avesse potuto vedere il suo sogno realizzato: la liberazione della sua amata Italia dal barbarismo fascista! Egli conosceva bene il fascismo! E come! Lo conosceva intimamente poich\u00e9 per quindici lunghi anni egli fu perseguitato e ne sub\u00ec l\u2019ira selvaggia. Ma egli non si pieg\u00f2. Il suo animo fiero e retto non poteva restare passivo davanti allo spettacolo di degenerazione morale del popolo italiano. Quelli dall\u2019animo vile indossarono la sporca camicia nera, ma egli no! Piuttosto la morte! Egli lott\u00f2, si ribell\u00f2 con tutte le sue forze fisiche, morali e finanziarie contro il mostro, ma finalmente dovette fuggire dall\u2019Italia. E cos\u00ec nel 1937 and\u00f2 in Francia dove senza mezzi e gi\u00e0 cadente in salute continu\u00f2, con gli altri esuli, la lotta contro il fascismo. Nel 1939 lasci\u00f2 la Francia e venne a Boston. E qui si trov\u00f2 di fronte ai cosiddetti intellettuali fascisti. Facevano ribrezzo e piet\u00e0. Il vedere questi pappagalli propagare e difendere l\u2019idea della schiavit\u00f9 in questa terra libera lo addolor\u00f2. Tuttavia egli continu\u00f2 la lotta e convert\u00ec tanti illusi all\u2019antifascismo. Il suo sogno stava per realizzarsi: il fascismo era gi\u00e0 moribondo se non gi\u00e0 cadavere. Il giorno in cui avrebbe potuto ritornare in una libera Italia in seno alla sua famiglia non era lontano! Ma la sua malattia era incurabile e cos\u00ec il 22 Gennaio fin\u00ec l\u2019odissea di questo nuovo martire\u00bb [\u00abLa Controcorrente\u00bb, \"Organo d\u2019agitazione e di battaglia contro il fascismo\", vol. IV, n. 7, Boston, Massachusetts, gennaio 1943].\nda \u00abIl Risveglio\u00bb:\n\u00abCon la morte di Luigi Meta, avvenuta la mattina di venerd\u00ec 22 Gennaio, l\u2019antifascismo ha perso uno sei suoi pi\u00f9 tenaci propugnatori e uno dei suoi pi\u00f9 inflessibili combattenti. Dalla natia Pratola Peligna, prov. di Aquila, egli eredit\u00f2 lo spirito combattivo dei figli del forte e gentile Abruzzo, che ha caratterizzato tutta la sua vita e le sue azioni. L\u2019animo suo fiero ed equo si ribell\u00f2 contro gli abusi e soprusi elevati a sistema di governo dal fascismo in Italia. Il fascismo era la sua antitesi e contro il fascismo lott\u00f2 con accanito fervore fino a stremare le sue risorse finanziarie e le sue energie fisiche. Perch\u00e9 assoggettato a continue angherie e persecuzioni fu costretto nel 1937 a fuggire dall'Italia e a riparare in Francia dove continu\u00f2 la sua lotta implacabile contro le dittature. Nel 1939, quando lasci\u00f2 la Francia, e come rifugiato politico venne a Boston, presso il fratello Rag. Lino Meta, il fascismo era all'apice della sua apoteosi. Era perci\u00f2 imprudente avversare allora l\u2019untuosa schiera dei proseliti coloniali del fascismo, ma l\u2019esule lo fece. Con indomito coraggio continu\u00f2 la sua lotta, rianim\u00f2 gli esigui antifascisti e fece nuovi seguaci alla causa dell\u2019antifascismo. L\u2019estinto aveva solo 59 anni. La morte lo colse prima che potesse veder realizzato l\u2019anelato suo sogno: la liberazione dell\u2019Italia e del popolo italiano dalla schiavit\u00f9 fascista\u00bb [\u00abIl Risveglio\u00bb, \"Italian-American Newspaper. Giornale Italiano Indipendente\", a. XXIII, n. 5, Dunkirk, N.Y., 30 gennaio 1943].\nA Pratola Peligna, dopo la liberazione del Comune dall'occupazione nazifascista (giugno 1944), la locale sezione del Partito d'Azione, diretta da Rocco Santacroce, fece affiggere il seguente manifesto:\n\u00abPARTITO D'AZIONE. Sezione di Pratola Peligna. Concittadini, la morte di LUIGI META rinnova in quanti lo ebbero compagno, durante la ventennale tirannide, nella profonda fede all'ideale di Libert\u00e0 per tutti e di Giustizia sociale per gli umili, il dolore che egli pat\u00ec nella persecuzione. Nell'America, lontana nello spazio, ma tanto vicina alla nuova Italia rinascente, il nostro martire ha vissute le ore tristi dell\u2019esule ramingo in terra straniera, ansioso di rivedere la famiglia e le proprie contrade riscattate dalla iniqua oppressione del privilegio. Sappiamo che quelle ore egli ebbe confortate dall'amicizia di Alberto Cianca e di Carlo Sforza, alfieri di un purissimo ideale di redenzione sociale e tenaci precursori della nuova Italia libera e repubblicana. Mentre ci inchiniamo, profondamente commossi, alla memoria di Luigi Meta, iscrivendo il suo nome fra i nostri martiri ed i caduti della lotta clandestina, e mentre porgiamo alla sua Famiglia l\u2019attestazione della nostra solidariet\u00e0 fraterna in quest\u2019ora di lutto, ricordiamo ai Pratolani il sacrificio che il nostro compagno di fede e di speranze seppe compiere, senza mai piegare n\u00e9 alle minacce n\u00e9 alle lusinghe, sorretto nella difficile via dalla coscienza di adempiere cos\u00ec al suo dovere di uomo civile perch\u00e9 libero e generoso. Pratola Peligna, 29 ottobre 1944\u00bb.\nDopo la definitiva liberazione dell'Italia dal nazifascismo, il Comune di Pratola Peligna - quando riordin\u00f2 la toponomastica - intitol\u00f2 a Luigi Meta, su proposta della locale sezione del Partito Comunista Italiano, una strada che, da Via Antonio Gramsci, si collega a Piazza Garibaldi attraversando il centro storico.\nIl suo secondogenito, Ego Spartaco Meta, avrebbe seguito l'impegno politico intrapreso dal genitore. \nFonti.\nDi Luigi Meta si vedano articoli sparsi in:"}
{"id": "1963085", "revid": "287204", "url": "https://it.wikipedia.org/wiki?curid=1963085", "title": "Checkbox", "text": "In informatica, un checkbox (casella di spunta, check box, tickbox, o tick box) \u00e8 un controllo grafico con cui l'utente pu\u00f2 effettuare selezioni multiple. Solitamente, i \"checkbox\" sono mostrati sullo schermo come dei quadrati che possono contenere spazio bianco (quando non sono selezionati), segno di spunta (quando sono selezionati) o un quadrato (indeterminato).\nAdiacente al \"checkbox\" \u00e8 solitamente mostrata una breve descrizione. Per invertire lo stato (selezionato/non selezionato) del \"checkbox\" \u00e8 sufficiente cliccare sul riquadro o sulla descrizione.\nDescrizione.\nSintassi HTML.\nNel linguaggio HTML il checkbox \u00e8 un sottoelemento del form ed ha la seguente sintassi: \nStato indeterminato.\nLo stato indeterminato \u00e8 solitamente usato in checkbox che determinano la selezione/deselezione di un gruppo di checkbox (selezionando/deselezionando il checkbox 'padre' l'intero gruppo di checkbox viene selezionato/deselezionato), per indicare che il gruppo di checkbox \u00e8 parzialmente selezionato.\nLe caselle possono quindi essere attivate contemporaneamente.\nDisabilitato.\nCome tutti i controlli, anche il \"checkbox\" pu\u00f2 essere disabilitato per impedire all'utente di cambiarne lo stato; quando disabilitato tutto il controllo risulter\u00e0 in grigio.\nEsempio.\nHTML:\n&lt;label class=\"container\"&gt;1\n &lt;input type=\"checkbox\" checked=\"checked\"&gt;\n &lt;span class=\"checkmark\"&gt;&lt;/span&gt;\n&lt;/label&gt;\n&lt;label class=\"container\"&gt;2\n &lt;input type=\"checkbox\"&gt;\n &lt;span class=\"checkmark\"&gt;&lt;/span&gt;\n&lt;/label&gt;\n&lt;label class=\"container\"&gt;3\n &lt;input type=\"checkbox\"&gt;\n &lt;span class=\"checkmark\"&gt;&lt;/span&gt;\n&lt;/label&gt;\n&lt;label class=\"container\"&gt;4\n &lt;input type=\"checkbox\"&gt;\n &lt;span class=\"checkmark\"&gt;&lt;/span&gt;\n&lt;/label&gt;\nCSS (con effetto transizione del checkbox quando viene cliccato dall'utente e cambia stato):\n.container {\n max-width: 640px;\n font-family: 'Segoe UI', Tahoma, Geneva, Verdana, sans-serif;\n font-size: 13px;\nul.ks-cboxtags {\n list-style: none;\n padding: 20px;\nul.ks-cboxtags li{\n display: inline;\nul.ks-cboxtags li label {\n padding: 8px 12px;\n cursor: pointer;\nul.ks-cboxtags li label::before {\n display: inline-block;\n font-style: normal;\n font-variant: normal;\n text-rendering: auto;\n -webkit-font-smoothing: antialiased;\n font-family: \"Font Awesome 5 Free\";\n font-weight: 900;\n font-size: 12px;\n padding: 2px 6px 2px 2px;\n content: \"\\f067\";\n transition: transform .3s ease-in-out;\nul.ks-cboxtags li input[type=\"checkbox\"]:checked + label::before {\n content: \"\\f00c\";\n transform: rotate(-360deg);\n transition: transform .3s ease-in-out;\nul.ks-cboxtags li input[type=\"checkbox\"] {\n position: absolute;\n opacity: 0;\nul.ks-cboxtags li input[type=\"checkbox\"]:focus + label {\n border: 2px solid #e9a1ff;\nAccessibilit\u00e0.\nEsempio di codice con tag appositi WAI-ARIA per l'accessibilit\u00e0:\nAttributi di ruolo, propriet\u00e0, stato e tabindex.\nEsempio:\n&lt;h3 id=\"id-group-label\"&gt;\nCondimenti per Sandwich\n&lt;/h3&gt;\n&lt;div role=\"group\" aria-labelledby=\"id-group-label\"&gt;\n &lt;ul class=\"checkboxes\"&gt;\n &lt;li&gt;\n &lt;div role=\"checkbox\"\n aria-checked=\"false\"\n tabindex=\"0\"&gt;\n Lattuga\n &lt;/div&gt;\n &lt;/li&gt;\n &lt;li&gt;\n &lt;div role=\"checkbox\"\n aria-checked=\"true\"\n tabindex=\"0\"&gt;\nPomodoro &lt;/div&gt;\n &lt;/li&gt;"}
{"id": "1963086", "revid": "274334", "url": "https://it.wikipedia.org/wiki?curid=1963086", "title": "Argiro (famiglia)", "text": "Argiro (in greco: \"\u03ac\u03c1\u03b3\u03c5\u03c1\u03bf\u03c2\", \"Argyros\") era il cognome di una potente famiglia bizantina (in occidente venivano chiamati \"Argyrus\"). Questa famiglia pu\u00f2 vantare di aver avuto in famiglia un imperatore bizantino, Romano III Argiro, cos\u00ec come altri notabili bizantini, tra cui Poto Argiro, catapano d'Italia.\nLa famiglia degli Argiro esiste ancora oggi, e i suoi pi\u00f9 importanti rappresentanti sono:\nQuesto cognome \u00e8 stato utilizzato anche dallo scrittore Harry Turtledove, che nel romanzo di fantastoria \"L'agente di Bisanzio\", descrive il personaggio principale chiamandolo Basilo Argiros.\nArgiro fu anche utilizzato come nome di persona, e tra questi \u00e8 ricordato un Argiro, un guerriero longobardo, che divent\u00f2 catapano d'Italia."}
{"id": "1963087", "revid": "123703415", "url": "https://it.wikipedia.org/wiki?curid=1963087", "title": "Emilio Zavattini", "text": " \nBiografia.\nNato a Rimini, si iscrisse all'Universit\u00e0 di Roma La Sapienza come studente di fisica nel 1950 ed ottenne il dottorato nel 1954.\nEra un membro dell'Accademia dei Lincei.\nAttivo fino agli ultimi giorni della sua vita, le scoperte dei suoi studi sui campi forti e deboli e sulle interazioni elettromagnetiche, realizzati sia al CERN sia in altri laboratori europei ed americani, rappresentano importanti risultati nella fisica delle particelle.\nMor\u00ec a 79 anni per un infarto."}
{"id": "1963089", "revid": "767487", "url": "https://it.wikipedia.org/wiki?curid=1963089", "title": "Middle Class (gruppo musicale)", "text": "I Middle Class da Santa Ana, California, sono stati una delle prime band hardcore punk della storia. Ancora oggi si discute se la prima band hardcore punk siano stati i Middle Class, i Black Flag oppure i Bad Brains.\nStoria.\nIl loro sound era una versione potente e urlata del punk che sarebbe stato molto influente nello stile hardcore sviluppatosi negli anni successivi alla loro prima pubblicazione, \"Out Of Vogue\" del 1978. Questa registrazione comprende 4 tracce. Nel 1980 il gruppo pubblic\u00f2 il singolo \"Scavenged Luxury\" che mantiene il sound del primo lavoro insieme all'influenza di band inglesi come Gang of Four e Joy Division. Nel 1982 la band pubblic\u00f2 il suo primo album, dalle atmosfere cupe, con il titolo di \"Homeland\". I primi sette pollici furono ripubblicati nella compilation \"Blueprint For Joy\" insieme con molte tracce live.\nNella met\u00e0 degli anni '80 Mike e Bruce Atta formarono una band soul/dance dal nome The Cambridge Apostles con l'ex componente dei The Bags Alice Bag.\nIl bassista Mike Patton produsse il primo album dei The Adolescents, il chitarrista Mike Atta ora possiede un negozio di mobili d'antiquariato chiamato \"Out Of Vogue\" a Fullerton, California e il batterista Bruce Atta si iscrisse alla UCLA per laurearsi in filosofia e ora insegna filosofia alla Cal State University a Los Angeles."}
{"id": "1963090", "revid": "36426", "url": "https://it.wikipedia.org/wiki?curid=1963090", "title": "Maria S.S. della Fonte", "text": ""}
{"id": "1963094", "revid": "1699816", "url": "https://it.wikipedia.org/wiki?curid=1963094", "title": "Ego Spartaco Meta", "text": "Biografia.\nSecondogenito del dirigente anarchico e antifascista Luigi Meta, Ego Spartaco fu costretto a lasciare la scuola a 13 anni, essendo la sua famiglia precipitata nell'indigenza a causa delle persecuzioni fasciste e del forzato esilio del padre. Si arrangi\u00f2 prima come scrivano, poi come contabile. Giovanissimo, abbracci\u00f2 le idee di un ardente antifascismo, che non ha mai abbandonato.\nNella fase della Resistenza fu attivo nelle file del Partito d'Azione, dove milit\u00f2 fino al suo scioglimento (1947). Dal 1950 fu nel Partito Socialista Democratico Italiano, arrivando a far parte del Comitato Centrale.\nVentiduenne approd\u00f2 a Roma. Lavorando ed impegnandosi socialmente in un campo profughi, riprese faticosamente gli studi interrotti, concludendoli con un diploma, ricostruendo cos\u00ec la sua posizione sociale e la sua vita. Si spos\u00f2 ed ebbe due figli. La passione sociale ereditata dal padre e la dura scuola dell\u2019antifascismo lo spinsero nell'impegno politico, che non gli consent\u00ec di completare gli studi universitari (Economia e Commercio e poi Scienze Amministrative; in Scienze Amministrative gli fu conferita la laurea honoris causa).\nDipendente fino al 1976 del Ministero dell\u2019Interno, come Direttore di divisione; da detto ministero fu distaccato a quello degli Esteri (con Giuseppe Saragat), e poi alla Marina Mercantile (per due volte), al Turismo e Spettacolo, all'ONU (due volte), ai Beni Culturali come capo della segreteria particolare del Ministro Giuseppe Lupis.\nCommissario dell'ATAC di Roma dal 1961, dal 1961, dal 1971 al 1981 \u00e8 stato Consigliere comunale della Capitale e per due volte Assessore. In tale veste, la sua iniziativa pi\u00f9 rilevante \u00e8 stata quella di avviare il piano per dotare di acqua e fognature 93 zone periferiche con un totale di 130.000 abitanti; e ci\u00f2 contro l\u2019orientamento della magistratura, che perseguiva penalmente chi avesse aiutato coloro che si erano costruita abusivamente la casa per abitarci.\nFu Commissario prefettizio in enti locali (Comuni, Opere pie ed Universit\u00e0 agrarie), membro di Accademie e di Commissioni giudicatrici (a volte come Presidente), nonch\u00e9 delle Commissioni statali per le onoranze a Guglielmo Marconi nel centenario della nascita e di quella per la revisione del trattamento economico e giuridico dei segretari comunali e provinciali, ed inoltre Presidente della Camera di Commercio per la Gran Bretagna e il Commonwealth e Direttore amministrativo dell\u2019Istituto per la promozione dello sviluppo economico e sociale (ISPES).\nNon ha mai abbandonato il suo volontario impegno sociale in cooperative, enti morali e associazioni al fianco dei pi\u00f9 deboli e dei giovani. Pluridecennale \u00e8 stata la sua militanza nell'Associazione Nazionale Partigiani d'Italia (ANPI) e nell'Associazione Nazionale Perseguitati Politici Italiani Antifascisti (ANPPIA), con lo scopo di tenere accesi nella societ\u00e0 italiana i valori etici dell\u2019antifascismo e della Resistenza, e della lotta contro lo sfruttamento economico, l'ingiustizia sociale e l'oppressione politica.\n\u00c8 morto a Roma il 16 settembre 2012."}
{"id": "1963095", "revid": "228587", "url": "https://it.wikipedia.org/wiki?curid=1963095", "title": "Lemgo", "text": "Lemgo (in basso tedesco \"Lemge\") \u00e8 un'antica cittadina anseatica e cittadina universitaria dell'entroterra tedesco appartenente al \"Land\" Renania Settentrionale-Vestfalia (\"Nordrhein-Westfalen\", Germania centro-settentrionale), nel circondario della Lippe, vicino al confine con la Bassa Sassonia (\"Niedersachsen\").\nPunti d'interesse.\nApprezzabile il centro storico, caratterizzato da antichi edifici (alcuni dei quali a graticcio).\nNel 2008 \u00e8 stato avviato un particolare progetto per il risparmio energetico: in alcune zone i lampioni rimangono spenti, e possono essere accesi inviando un SMS alla centrale di controllo dell'illuminazione pubblica."}
{"id": "1963099", "revid": "767487", "url": "https://it.wikipedia.org/wiki?curid=1963099", "title": "Chicago Symphony Orchestra", "text": "La Chicago Symphony Orchestra (Orchestra Sinfonica di Chicago, indicata brevemente con la sigla CSO) \u00e8 un'orchestra statunitense, con sede a Chicago, nell'Illinois ed \u00e8 stata fondata nel 1891. \u00c8 una delle cinque grandi orchestre statunitensi.\nStoria.\nNel corso della sua storia sono stati direttori musicali dell'orchestra numerosi importanti musicisti fra cui: Rafael Kubel\u00edk, Fritz Reiner, Jean Martinon, Sir Georg Solti e Daniel Barenboim. L'attuale direttore dell'orchestra \u00e8, dal 2010, l'italiano Riccardo Muti."}
{"id": "1963102", "revid": "62004", "url": "https://it.wikipedia.org/wiki?curid=1963102", "title": "Tom de Mul", "text": ""}
{"id": "1963105", "revid": "599013", "url": "https://it.wikipedia.org/wiki?curid=1963105", "title": "Eric McMordie", "text": "Carriera.\nMcMordie ha iniziato a giocare a calcio in Irlanda del Nord, al Dundela. All'et\u00e0 di quindici anni, \u00e8 stato chiamato dal Manchester United per sostenere un provino, insieme ad un suo connazionale, George Best, che \u00e8 poi diventato uno dei pi\u00f9 grandi calciatori della storia dei \"Red Devils\". Appena arrivati, per\u00f2, i due hanno sentito subito la nostalgia di casa e McMordie ha proposto a Best di tornare a casa il giorno successivo. Appena rientrati, McMordie \u00e8 rimasto per tre anni in Irlanda, mentre Best \u00e8 ripartito per Manchester due settimane dopo.\nAll'et\u00e0 di diciotto anni, McMordie \u00e8 tornato in Inghilterra, per giocare nel Middlesbrough, che all'epoca militava nella seconda divisione. Il club non ha lottato per la promozione per molti anni, finch\u00e9 non l'ha raggiunta nel 1975: McMordie, per\u00f2, non ha potuto festeggiare l'impresa, in quanto si trovava in prestito allo Sheffield Wednesday. \u00c8 stato poi ceduto definitivamente a maggio, allo York City, in terza divisione.\nGli ultimi anni della sua carriera, sono stati decisamente anonimi: ha giocato, infatti, per due stagioni all'Hartlepool United, addirittura in quarta divisione, prima di ritirarsi.\nNonostante abbia trascorso la sua carriera nelle divisioni inferiori del calcio inglese, ha avuto comunque l'onore di vestire la maglia della Nazionale nordirlandese, con cui \u00e8 sceso in campo in ventuno occasioni e ha siglato tre reti."}
{"id": "1963106", "revid": "59645", "url": "https://it.wikipedia.org/wiki?curid=1963106", "title": "Sir Georg Solti", "text": ""}
{"id": "1963107", "revid": "117035934", "url": "https://it.wikipedia.org/wiki?curid=1963107", "title": "Umberto Postiglione", "text": "Gli inizi negli Stati Uniti.\nDopo aver conseguito il diploma di ragioniere nel luglio 1910 presso l'Istituto tecnico dell'Aquila, il 3 ottobre del 1910 lascia l'Italia per l'America: arriva a New York il 18 ottobre e, continuando il viaggio in treno, il 20 giunge a Chicago. Qui, dopo aver frequentato il circolo socialista, passa a militare in quello anarchico. Inizia a lavorare come impiegato bancario ma l'insofferenza per questo tipo di lavoro lo spinge a lasciarlo presto. L'interesse verso problemi sociali, politici e sindacali, lo conduce ad intraprendere altri mestieri. Cos\u00ec il diciottenne \u00e8 subito operaio in fabbriche di prodotti chimici, in quelle di pianoforti, nelle vetrerie e nelle fonderie, semplice manovale nelle miniere e addetto alle costruzioni stradali.\nSull'incontro con Luigi Galleani e su come e quando inizia a collaborare con la rivista \"Cronaca Sovversiva\" non si hanno precise notizie ma gli eventi possono essere collocati nel corso del 1911. Nello stesso anno i suoi articoli vengono pubblicati anche su \"L'Era Nuova\". Dall'aprile 1912 \u00e8 uno dei principali collaboratori della \"Cronaca Sovversiva\", usando vari pseudonimi quali \"El Giovin\", \"Hobo\", \"Corfinio\", \"Nando\", \"Free-Lancer\", \"L'Agitatore\" e \"Blankett-Stiff\". \nSenza tralasciare mai quest'impegno, tiene conferenze e comizi in quasi tutti gli stati americani, infiammando gli ascoltatori grazie alle sue doti di oratore; si reca ovunque esistano gruppi di lavoratori italiani, dal Massachusetts allo Iowa, dalla Pennsylvania all'Ohio, dal Wisconsin alla California, dall'Illinois al New England. Non \u00e8 pertanto semplice poter fissare con ordine cronologico e con esattezza le sue dimore.\nPopolarissimo tra gli immigrati italiani, il giovane raianese (estremamente dotato per la scrittura) compone per essi anche qualche dramma; l'unico di cui si ha sicura notizia \u00e8 \"Come i falchi\", imperniato su una vicenda di giustizia proletaria mossa dal quotidiano sfruttamento dei lavoratori delle miniere. Il bozzetto sociale verr\u00e0 ristampato nel 1939 dal Circolo d'Emancipazione Sociale di Filadelfia.Partecipa alle lotte proletarie e analizza i grandi scioperi che caratterizzano gli USA degli anni Dieci, entrando spesso anche in polemica con i socialisti e con la politica riformista dei sindacati.\nNel 1912 partecipa al lungo ma fallimentare sciopero dei tessili di Little Falls, New York, immortalato da una rara foto dove lo si vede parlare alla folla dall'alto di un barile.\nPartecipa all'agitazione in solidariet\u00e0 a Joseph Ettor e Arturo Giovannitti, tenendo comizi molto seguiti a Boston fino alla loro scarcerazione.\nOltre a quelli politici e sindacali, altri temi di dibattito compaiono negli articoli di Postiglione: la scienza, la sociologia, la psicologia, l'economia, la religione e, in particolar modo, la pedagogia.\nIniziati nel 1912, i suoi interventi sulla \"Cronaca Sovversiva\" si diradano e, per qualche tempo, vengono meno del tutto. In questi anni per\u00f2, fonda e dirige altre due riviste. Il 7 settembre 1913 redige a Chicago il primo numero del periodico di propaganda anarchica \"Germinal!\", stampato su carta rossa \"a cura del Gruppo di propaganda anarchica di Chicago\". Sempre a Chicago dirige \"L'Allarme\", \"Contro ogni forma di autorit\u00e0 e di sfruttamento\". Il primo numero \u00e8 del 1\u00ba novembre 1915. Distribuito gratuitamente, il giornale si sposta a Sommerville, Massachusetts, e viene pubblicato fino agli inizi del 1917.\nNella primavera del 1916, scoppiato lo sciopero dei minatori della Pennsylvania orientale, Galleani lascia la redazione della \"Cronaca Sovversiva\" per accorrere fra quei lavoratori. Postiglione \u00e8 chiamato come sostituto redattore del giornale a Lynn e, a causa dell'arresto di Galleani, l'incarico si protrae per pi\u00f9 di un anno.\nIn Sud America.\nCon l'entrata degli USA nella Prima guerra mondiale, per evitare il rimpatrio forzato o l'obbligo della coscrizione militare, Postiglione, su sollecitazione dei compagni pi\u00f9 anziani, imbocca la via dell'esilio.\nI genitori lo avevano precedentemente pi\u00f9 volte esortato al rimpatrio per adempiere agli obblighi di leva. Cos\u00ec rispondeva Umberto al padre, con una bellissima lettera (pubblicata ora nel testo Edoardo Puglielli, \"Il movimento anarchico abruzzese 1907-1957\", Textus, L'Aquila 2010) in cui emerge tutto il suo fiero atteggiamento internazionalista e antimilitarista:\n\"Seattle, 10 agosto 1915\"\n\"Caro padre\",\n\"poche volte in cinque anni di lontananza ho scritto direttamente a te. Non certo perch\u00e9 l'affetto che per te nutro sia da meno o diverso da quello che sento per mia madre. Mi rivolgo a te questa volta, perch\u00e9 credo che tu meglio di mamma potrai comprendermi. Ho appena ricevuto la lettera in cui mamma e tu anche mi consigliate a tornare in Italia per arruolarmi sotto le armi. Credo che abbiate gi\u00e0 ricevuto la lettera in cui vi dicevo la mia ultima e ferma decisione al riguardo. E rimane tale ancor oggi. Io non torner\u00f2 per farmi soldato\".\n[...] \"Non crediate che io non torno perch\u00e9 ho paura di lasciare la vita sui campi di battaglia. No. Vi \u00e8 una ragione pi\u00f9 nobile che mi spinge al rifiuto di obbedienza, a non macchiarmi la mano col sangue dei miei fratelli. Perch\u00e9 sono miei fratelli, anche se figli di un altro padre, e nati sotto un altro tetto, i soldati dell'Austria. Non sono essi nostro prossimo? E non disse il vostro Cristo che dite di amare e adorare e ubbidire: \u2018Ama il prossimo tuo come te stesso\u2019? Non comand\u00f2 dio di non uccidere? Per me dio \u00e8 la mia coscienza, e la ubbidisco perch\u00e9 mi condannerebbe a pene pi\u00f9 crudeli di quelle dell'inferno\".\n\"\u2018Io non credo che tu voglia dimenticare la patria e la famiglia', mi dice mamma. Cos'\u00e8 questa patria? La terra che mi vide nascere e dove sono quelli che mi han dato la vita? Ed allora io non l'ho dimenticata e non la dimenticher\u00f2, ed anelo di rivederla. Ma oggi la patria ha un altro significato. Servire la patria vuol dire servire il re, servire la canaglia che spadroneggia. Ed allora io confesso che quella patria non l'amo, la odio anzi, non la servo ma la combatto.\"\n[...] \"Torner\u00f2 quando la tempesta sar\u00e0 passata e sul cielo d'Italia splender\u00e0 il sole della pace, della giustizia e della libert\u00e0. Non sar\u00f2 processato al mio ritorno. Chi lo potrebbe? Il governo, dopo la guerra, sar\u00e0 esso stesso processato e condannato. Siamo milioni noi che ci rifiutammo di partire. Qui da Seattle son partiti venti e siamo duemila. Ma quand'anche fossi solo? La compagnia della mia coscienza mi sarebbe sprone abbastante a marciare sempre avanti, a fronte scoperta. Vogliatemi dunque bene. Non chiedo l'assoluzione del re, n\u00e9 quella di dio. Mi basta la vostra.\"\n\"Vi bacia vostro figlio\"\n\"Umberto\"\nVentiquattrenne varca cos\u00ec il confine messicano, per stabilirsi nelle vicinanze di Monterrey, alle pendici della Sierra Madre Oriental. Qui con altri d\u00e0 vita ad una comune anarchica. Si tratta di una frangia dei cosiddetti \"ultramilitants\" galleanisti, secondo una definizione di Paul Avrich: tra i tanti ci sono anche Riziero Fantini, Nicola Sacco, Bartolomeo Vanzetti, Emilio Coda, Giovanni Scussel e Amleto Fabbri. Si impegnano nell'azione rivoluzionaria in tutte le sue sfaccettature, preparandosi per il ritorno in Italia, dove ritengono che i processi rivoluzionari in corso porteranno ad un'imminente insurrezione.\nLascia il Messico per proseguire per altri due anni verso il sud America attraversando il Per\u00f9, il Cile, l'Argentina, la Bolivia, il Paraguay e l'Uruguay. Trascorre alcuni mesi a San Jos\u00e9 in Costa Rica, dove si dedica all'insegnamento di lingua italiana e di lingua inglese presso l'Universit\u00e0 agraria di quella citt\u00e0 oltre che alla promozione di centri culturali e di biblioteche. Lascia anche la Costa Rica, spostandosi in Sud America, attraversando Panama, la Colombia, l'Ecuador, il Brasile, nuovamente il Per\u00f9 e l'Argentina.\nIl ritorno in Italia.\nDa Buenos Aires, dopo quasi dieci anni d'attivit\u00e0 politico-culturale e d'esperienze nel continente americano, s'imbarca per far ritorno in Italia. Appena rientrato \u00e8 costretto a prestare il servizio militare nelle caserme di Salerno, Cava dei Tirreni (SA) e Sala Consilina (SA). Appena congedato \u00e8 a Genova, impiegato presso la \"Cooperativa della gente di mare Giuseppe Garibaldi\", fondata nell'immediato dopoguerra dal segretario della FILM Giuseppe Giulietti. Mantiene l'incarico fino al settembre 1921. Intanto i compagni del gruppo comunista-anarchico \"Sorgiamo!\" dell'Aquila lo propongono alla redazione del periodico regionale \u00abMadre Terra\u00bb, organo della Federazione anarchica abruzzese.\nRiprende velocemente i contatti con i gruppi e i militanti attivi sul territorio regionale. Per Postiglione la sola organizzazione di classe non basta: le forme di coercizione e dello sfruttamento sono molteplici come varie sono le modalit\u00e0 attraverso le quali viene condizionato lo sviluppo di ogni essere umano, pertanto varie e plurali devono essere le azioni tese a combattere ogni forma di sopraffazione e di violenza economica, politica e morale per poter concorrere alla liberazione dell'umanit\u00e0. Una di queste forme \u00e8 certamente rappresentata dall'educazione, uno dei pi\u00f9 importanti terreni di scontro della logica del dominio. E da strumento di dominio, ora clericale, ora politico-statale, \u00e8 indispensabile che diventi elemento di liberazione e rivoluzione. Per Postiglione dunque, questi argomenti devono integrare il pi\u00f9 ampio movimento radicale e rivendicativo, concependo l'emancipazione degli esseri umani non solo in termini di migliori condizioni economiche e sociali ma anche nel senso di costruire un progetto di liberazione e di affrancamento dalla schiavit\u00f9 e dalla disuguaglianza rispetto sia alle conoscenze che alla cultura.\nConsegue due titoli di studio: la licenza presso la scuola Normale di Avezzano nel 1921, per integrare la licenza di ragioniere, e, nel 1922, presso la Scuola Normale dell'Aquila, il diploma d'abilitazione all'insegnamento elementare.\nSul solco delle teorie pedagogiche libertarie di Francisco Ferrer y Guardia, P\u00ebtr Alekseevi\u010d Kropotkin e \u00c9lis\u00e9e Reclus, promuove ad Avezzano una scuola libera mentre a Raiano istituisce la \"Casa del Popolo\" ( inaugurata verso la fine dell'anno 1921), la prima d'Abruzzo, considerata, nel campo educativo, come la pi\u00f9 rivoluzionaria delle sue iniziative. Nello stesso anno d\u00e0 vita a Raiano ad una scuola libera gratuita. Per la realizzazione di queste iniziative riceve solidariet\u00e0 e collaborazione attiva da parte dei compagni della FAA Federazione Anarchica Abruzzese) tra cui Luigi Meta e Quirino Perfetto.\nNell'autunno 1923 viene nominato insegnante di tutte le materie in una prima elementare a San Demetrio ne' Vestini. Viene designato dal provveditore agli studi Giovanni Ferretti quale relatore per il Congresso Magistrale dell'Aquila del 17 novembre 1923; per l'occasione, Postiglione elabora lo scritto \"L'Autoeducazione del Maestro\".\nIl provveditore regionale agli studi Giovanni Ferretti ricorder\u00e0 come\n\"il regime fascista lo aveva in sospetto, e la polizia fascista lo sorvegliava perch\u00e9 aveva una cultura superiore al proprio grado. Ricordo che venne un maresciallo dei carabinieri nel mio ufficio, per chiedermi di lui, e mi mostr\u00f2 con candore, poich\u00e9 io mi stupivo che si fosse rivolto per questo proprio a me, un telegramma ufficiale che diceva proprio cos\u00ec. Umberto Postiglione era un parlatore affascinante; in piazza, un trascinatore di folle...\". (Cfr. G. Ferretti, \"Orgoglio d'esser maestri\", in O. Giannangeli, \"Umberto Postiglione\", Circolo di Cultura, Raiano 1960, p.\u00a0153)\nNel 1924 Postiglione completa il sussidiario \"La Terra d'Abruzzo e la sua gente\", per la casa editrice torinese Paravia, pubblicato per le scuole elementari della regione. Nelle pagine del testo, il valore della appartenenza di classe e ad una comunit\u00e0 viene costantemente richiamato dall'anarchico come riferimento ad un originario possesso da parte delle masse proletarie del senso e del valore della condizione umana:\n\"E fra i boschi, pei campi e pel mare, nelle officine, nelle botteghe, nei casolari, una gente che lavora e non si stanca, che soffre e non si lagna. \u00c8 questa la tua gente. \u00c8 questa la tua terra, o fanciullo! Pi\u00f9 imparerai a conoscerla, pi\u00f9 sentirai di amarla. Leggi dunque con animo aperto queste pagine che della tua terra ti indicano le bellezze, che della tua gente ti ricordano la lunga storia di sforzi e di lotte, di sventure e di gloria.\" (U. Postiglione, \"La Terra d'Abruzzo e la sua gente\", Collezione Almanacchi Regionali diretta da Roberto Almagi\u00e0, G.B.Paravia &amp; C., Torino 1925, p.\u00a05)\nNei primi giorni del marzo del 1924 il maestro \u00e8 colto da polmonite, causata con molta probabilit\u00e0 da quelle \"leggere febbriciattole che sparivano e ricomparivano ogni quindici giorni\", contratte tra il 1917 e il '18 in sud America; la malattia ha un corso rapido, aggravandosi improvvisamente con estrema violenza; le speranze di guarigione restano amaramente deluse. Il 28 marzo 1924 \u00e8 il suo ultimo giorno.\nLa memoria.\nA Raiano, \u00e8 dedicata a Postiglione la principale piazza della chiesa parrocchiale. \nGi\u00e0 all'indomani della morte, nonostante il fascismo montante, \u00e8 quasi impossibile impedire le innumerevoli iniziative in sua memoria. Il provveditore agli studi Giovanni Ferretti propone di intitolargli la Biblioteca dei Maestri. In occasione della prima edizione abruzzese della Settimana della Scuola (1924) l'anarchico viene ricordato in diverse sedi. Periodici letterari e culturali pubblicano lettere e necrologi provenienti dagli angoli pi\u00f9 svariati del mondo:\n\"Ma a che serve e giova farne l'elogio? Chi ce lo restituisce?\" [...] \"Mi sento orgoglioso e fiero di essere stato amico, ammiratore ed allievo di Umberto. Ho visto e conosciuto molta gente in questo nuovo mondo e nel vecchio mondo ma come Umberto Postiglione non ne ho trovato l'uguale\" [...] \"Io e la mia famiglia lo piangiamo come parente scomparso. E vi prego di deporre sulla sua tomba un umile fiore, un fiore della campagna che egli tanto prediligeva e che ora piange la scomparsa dell'Apostolo della Scuola\" (E. De Benedictis, San Jos\u00e9, Costa Rica, 9 maggio 1924, lettera a Franco Postiglione, pubblicata in \"Il Nocchiero - Settimanale politico, sociale, letterario, commerciale\", L'Aquila, 21 giugno 1924).\nVenanzio Santilli (Raiano 14 dicembre 1915 - 30 luglio 2007), fondatore nel 1944 della sezione raianese del Partito d'Azione insieme ad Ermete Postiglione, cugino di Umberto, ricordava in modo vivissimo la generosit\u00e0 di Umberto Postiglione:\n\"lo ricordo tornare diverse volte a casa quasi senza vestiti, con le mutande lunghe, perch\u00e9 li regalava a poveri e bisognosi\"\ne il grande cordoglio in occasione della sua morte\n\"ricordo che le maestre hanno accompagnato tutti noi alunni ed alunne ad aspettare alla stazione ferroviaria l'arrivo del treno che riportava Umberto\" [...] \"C' era cos\u00ec tanta gente, moltissimi provenienti da fuori Raiano, che il morto era arrivato alla chiesa in piazza quando la coda del corteo stava ancora alla stazione\" (distanza 1 km) ; \"\u00e8 stato il funerale pi\u00f9 lungo che ho visto\"\nNel primo anniversario della morte viene posta a Raiano, nel luogo panoramico della montagna sovrastante le gole di San Venanzio dove Umberto Postiglione era solito recarsi, una lapide commemorativa in cui si legge:\nAll'ombra dei tre cipressi / che egli volle / in quest'ermo luogo / fiorito di rose / il popolo di Raiano / richiama / dai silenzi della morte / lo spirito di / UMBERTO POSTIGLIONE / perch\u00e9 / assertore del dovere / vigile e presente sempre / lo conforti ad amare / gl'ideali della vita / da lui perseguiti / per una umanit\u00e0 migliore .\nDa allora questa localit\u00e0 verr\u00e0 chiamata col toponimo \"Lapide di Umberto\". Lo stesso anno esce il testo di Vincenzo Marchesani, \"In memoria di Umberto Postiglione\".\nIl 25 aprile 1993, in occasione del primo centenario della nascita di Umberto Postiglione, i raianesi hanno posto una nuova lapide, recante le medesime parole, in sostituzione di quella, malridotta, allora esistente (che comunque gi\u00e0 non era pi\u00f9 quella originaria).\nAl di l\u00e0 dell'Oceano, il \"Circolo d'emancipazione sociale\" di Filadelfia curava nel 1939 la ristampa di \"Come i falchi\", bozzetto sociale composto da Postiglione negli anni Dieci:\n\"Abbiamo creduto di fare cosa utile riordinare \u2013 sulla scorta di due copie, non sempre concordanti, trascritte dal supposto manoscritto originale non rintracciato \u2013 il presente bozzetto sociale di Umberto Postiglione per darlo alle stampe. Il nostro scopo \u00e8 stato quello di contribuire ad arricchire lo scarso repertorio del teatro sociale d'avanguardia di un lavoretto il quale \u2013 pur senza pretese letterarie e artistiche \u2013 ha il pregio di esprimere nella semplicit\u00e0 della forma e nella sincerit\u00e0 delle situazioni che presenta, gli accenti drammatici capaci di far vibrare il nostro animo, di appassionarlo e di commuoverlo. Infine, col curare la stampa di \u2018COME I FALCHI\u2019 \u2013 lavoro di agevole interpretazione per tutte le filodrammatiche sociali di avanguardia che lo vorranno rappresentare \u2013 noi abbiamo voluto mettere a disposizione dei compagni nostri di ogni localit\u00e0 un modesto, ma efficace mezzo di propaganda e diffusione delle idee emancipatrici in seno al popolo; oltre e rendere un postumo, meritato omaggio all'apprezzato militante scomparso che lo scrisse\". (L'edizione del 1939 di \"Come i falchi\" \u00e8 riproposta in E. Puglielli, \"L'Autoeducazione del maestro. Pensiero e vita di Umberto Postiglione\" (1893-1924), CSL \u2018Camillo Di Sciullo, Chieti\u2019 2006, pp. 101-115)\nCaduto il fascismo, la scuola elementare e la piazza principale di Raiano vengono a lui intitolate.\nNel 1945 Ottaviano Giannangeli ne ricorda il profilo sulle colonne di \"Il Sagittario\", nella rubrica dedicata a \"Le vite esemplari\" (la stessa che solo la settimana precedente ricordava anche il sindacalista anarchico sulmonese Carlo Tresca), riconsegnando cos\u00ec alla memoria collettiva e alla storia l'inequivocabile figura di un militante anarchico in perenne lotta contro ogni potere, qual era Umberto Postiglione:\n\"I raianesi, e chi, oltre il cerchio della borgata, lo ha conosciuto, non possono non ricordarlo\" [...] \"Un giovane trasandato dagli occhi azzurri e dalle labbra espressive si rivolgeva alla folla con pienezza di entusiasmo e di efficacia tanto se parlasse di orientamenti politici, o se cantasse una triste ballata a forma di rond\u00f2; o se evocasse il lamento di un usignolo, o il saluto a una rondine, o il sospiro di una adolescente...\" (Cfr. O. Giannangeli, \"Le vite esemplari. Umberto Postiglione\", in \"Il Sagittario - Voce delle correnti di sinistra\", Sulmona, 8 luglio 1945)\nNel 1960 Giannangeli pubblica \"Umberto Postiglione: antologia con ricognizione di alcuni manoscritti e testimonianze\" (edito dal Circolo di Cultura di Raiano), in cui, tra le altre cose, analizza la figura di Postiglione come autore di poesie in dialetto raianese (una delle quali, \"A nu ruscegneule\", fu musicata da Antonio Di Jorio)."}
{"id": "1963112", "revid": "767487", "url": "https://it.wikipedia.org/wiki?curid=1963112", "title": "Revelation (Journey)", "text": "Revelation \u00e8 il quattordicesimo album della band Journey, pubblicato il 3 giugno 2008.\nIn questo album il cantante \u00e8 lo sconosciuto Arnel Pineda scoperto dalla band consultando filmati di cover band su YouTube.\nIl secondo CD \u00e8 un greatest hits di grandi classici della band ri-registrati per l'occasione."}
{"id": "1963119", "revid": "599013", "url": "https://it.wikipedia.org/wiki?curid=1963119", "title": "Jos\u00e9 Luis Molt\u00f3", "text": "Giocava nel ruolo di centrale.\nCarriera.\nClub.\nLa carriera di Jos\u00e9 Luis Molt\u00f3 inizia nelle giovanili del nel 1994: nella stagione 1995-96 viene promosso in prima squadra, militante in Superliga: con il club di Soria vince due scudetti. Nella stagione 1999-00 si accasa all', sempre nella massima divisione spagnola, con cui conquista la Coppa del Re e lo scudetto.\nPer il campionato 2000-01 si trasferisce nella Liga A belga giocando per il e con cui si aggiudica sia la coppa nazionale che lo scudetto, mentre nella stagione successiva \u00e8 in Francia per difendere i colori del , in Pro A, con cui vince il campionato. Nell'annata 2002-03 ritorna nella massima divisione belga vestendo la maglia del .\nNella stagione 2003-04 viene ingaggiato dal , in Superliga, a cui si lega per cinque annate conquistando due Coppe del Re, due Supercoppe spagnole e tre scudetti.\nNella stagione 2008-09 viene acquistato dalla squadra italiana della di Taranto in Serie A1, campionato in cui milita anche nell'annata successiva trasferendosi per\u00f2 alla di Vibo Valentia. Per la stagione 2010-11 ritorna al Numancia, in Superliga: al termine dell'annata annuncia il suo ritiro dall'attivit\u00e0 agonistica.\nNazionale.\nCon la nazionale spagnola partecipa ai Giochi della XXVII Olimpiade.\nNel 2005 si aggiudica la medaglia d'argento ai XV Giochi del Mediterraneo e la medaglia di bronzo all'European League. Nel 2005 vince la medaglia d'oro sia all'European League che al campionato europeo.\nNel 2009, ultimo anno in cui riceve le convocazioni in nazionale, conquista la medaglia d'argento sia ai XVI Giochi del Mediterraneo che all'European League; realizza in totale 405 presenze."}
{"id": "1963122", "revid": "767487", "url": "https://it.wikipedia.org/wiki?curid=1963122", "title": "\u00d3scar Ib\u00e1\u00f1ez", "text": "Carriera.\nClub.\nUscito dalle giovanili del Deportivo Espa\u00f1ol senza riuscire a trovare spazio in prima squadra, viene mandato in prestito all'Arsenal de Sarand\u00ed, dove gioca 25 partite guadagnando la promozione dal campionato Nacional B. Nel 1996 arriva in Per\u00f9, all'Universitario de Deportes, dove rimane per 6 anni giocando pi\u00f9 di 300 partite. Nel 2003 passa al Cienciano, squadra che in quell'anno vince Copa Sudamericana e Recopa Sudamericana. nel 2007 gioca un campionato nello Sport Boys prima di tornare all'Universitario nel 2008.\nNazionale.\nNato in Argentina da padre spagnolo e madre tedesca, nel 1998 acquisisce la cittadinanza peruviana e viene convocato in nazionale fino al 2005, anno nel quale si ritira dalle partite internazionali. Ha partecipato alle edizioni 1999, 2001 e 2004 della Copa Am\u00e9rica."}
{"id": "1963123", "revid": "124435545", "url": "https://it.wikipedia.org/wiki?curid=1963123", "title": "Jackie Collins", "text": "Sorella minore dell'attrice Joan Collins, scrisse 32 romanzi che vennero inclusi nella lista dei best seller compilata dal \"New York Times\": si stima che nella sua carriera di autrice i suoi libri abbiano venduto circa 500 milioni di copie.\nBiografia.\nLa Collins nasce a Londra, da Elsa Bessant e Joseph William Collins, un agente teatrale che collabor\u00f2 anche con Shirley Bassey, i Beatles e Tom Jones. Il padre era sudafricano ed ebreo, mentre la madre inglese era di confessione anglicana. La Collins ha una sorella maggiore, Joan Collins (nata nel 1933), e un fratello minore, Bill Collins (nato nel 1946). A 15 anni la Collins fu espulsa dalla scuola e si dice che dopo l'espulsione gett\u00f2 l'uniforme della scuola nelle acque del Tamigi.\nCome sua sorella, la Collins cominci\u00f2 con la carriera di attrice in una serie nel 1950. Ha anche fatto apparizioni nel 1960 in televisione prima di interpretare ruoli sul grande schermo. Ha interpretato se stessa, una volta famosa, in diverse serie nel 1980.\nIl primo romanzo fu \"La sbandata\", pubblicato nel 1968. Numerosi furono gli scandali nel libro, che valsero la reazione della celebre scrittrice di romanzi rosa Barbara Cartland che lo defin\u00ec \"brutto, sporco e disgustoso\", e fu vietato in Australia e Sudafrica. Questo scandalo per\u00f2 rafforz\u00f2 le vendite negli Stati Uniti e nel Regno Unito. Il suo secondo romanzo, \"Uno per tutte\", fu pubblicato un anno pi\u00f9 tardi e subentr\u00f2 velocemente nelle liste dei libri pi\u00f9 venduti delle maggiori pubblicazioni europee.\nSubito dopo pubblic\u00f2 \"Riserva di caccia\", un altro successo nelle librerie dal 1971 e segu\u00ec nel 1974 \"Per odio, per amore\". Quest'ultimo romanzo \u00e8 stato per la Collins la prima incursione nel mondo della criminalit\u00e0 organizzata, un genere che si sarebbe successivamente rivelato estremamente efficace per lei. A seguito di questo, pubblic\u00f2 altri due romanzi nella met\u00e0 degli anni 1970: \"Mariti e no\" nel 1975 e \"Giocatori e amanti\", nel 1977. Il suo settimo romanzo, \"Seta e diamanti\", \u00e8 il seguito di \"Uno per tutte\". Entrambi, rispettivamente nel 1978 e 1979 furono soggetti a trasposizione cinematografica con protagonista Joan Collins.\nIl suo successivo romanzo \u00e8 stato \"La roulette della vita\", pubblicato all'inizio degli anni ottanta. Del romanzo ha scritto diversi seguiti: \"Lucky\" (1985), \"Lady Boss\" (1990), \"La vendetta di Lucky\" (1996). Anche su questi quattro successi fu prodotta una miniserie televisiva. Oltre alla serie dedicata a Lucky Santangel, negli anni ottanta la Collins pubblic\u00f2 la fortunata serie di Hollywood, di cui in Italia sono stati pubblicati solo due romanzi: \"Le signore di Hollywood\" (1983) e \"I mariti di Hollywood\" (\"Hollywood Husbands\"). Nel 1989 partecipa al video del singolo \"Liberian Girl\" di Michael Jackson, tratto dall'album \"Bad\".\n\u00c8 scomparsa nel 2015 all'et\u00e0 di 77 anni a causa di un tumore al seno.\nOpere.\nSerie Hollywood\nSerie Lucky Santangelo\nSerie Madison Castelli\nAltro"}
{"id": "1963126", "revid": "110157", "url": "https://it.wikipedia.org/wiki?curid=1963126", "title": "Turinsk", "text": "Turinsk \u00e8 una citt\u00e0 della Russia siberiana estremo occidentale (Oblast' di Sverdlovsk), situata sulla sponda sinistra del fiume Tura nei pressi della confluenza in esso dell'affluente \"Jarlynka\", 253\u00a0km a nordest del capoluogo Ekaterinburg; \u00e8 il capoluogo amministrativo del distretto omonimo.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1963131", "revid": "1632387", "url": "https://it.wikipedia.org/wiki?curid=1963131", "title": "Moon in the Scorpio", "text": "Moon In The Scorpio \u00e8 l'album di debutto della symphonic black metal band Limbonic Art, pubblicato nel 1996 e prodotto dalla Nocturnal Art Productions."}
{"id": "1963133", "revid": "1543377", "url": "https://it.wikipedia.org/wiki?curid=1963133", "title": "Guido Galperti", "text": "Biografia.\nSindaco di Pralboino all'inizio degli anni '90 per la Democrazia Cristiana.\nCon lo scioglimento della Dc ha aderito al Partito Popolare Italiano, vicino alle posizioni di Mino Martinazzoli.\n\u00c8 stato assessore provinciale per la provincia di Brescia alla Caccia, Ambiente, Sport nella giunta di centrosinistra guidata da Andrea Lepidi (1995-1999). Nel 1999 si \u00e8 candidato alla presidenza della Provincia di Brescia, sostenuto dal centrosinistra, arrivato al ballottaggio non \u00e8 stato eletto.\nNel 2000 si \u00e8 candidato come consigliere regionale alle elezioni per la presidenza della Regione Lombardia a sostegno della candidatura a presidente di Mino Martinazzoli, \u00e8 risultato eletto nella lista \"Centro-Sinistra con Martinazzoli\" (che univa Ds, PPI, Rinnovamento Italiano e I Democratici). Ricandidatosi nelle elezioni del 2005 nelle liste de L'Ulivo a sostegno di Riccardo Sarfatti, \u00e8 stato riconfermato.\nHa aderito al Partito Democratico.\n\u00c8 stato eletto senatore alle elezioni politiche del 2008.\nPer il congresso del PD dell'ottobre 2009 ha espresso sostegno alla candidatura di Pier Luigi Bersani.\n\u00c8 l'unico senatore del PD a votare a favore al disegno di legge Orsi per la liberalizzazione della caccia, fortemente contestato dalle associazioni ambientaliste, che prevede fra l'altro l'abbassamento a 16 anni della soglia di et\u00e0 per conseguire la licenza di caccia.\nIl capogruppo Guido Galperti finisce indagato per i 41.612,27 euro andati al Pd, di cui 21.000 spesi per un progetto di comunicazione, quasi 600 per \u00abpasticceria e dolciumi\u00bb e 15.000 per una consulenza in \u00abmateria di politiche abitative\u00bb nel 2008, accuse che il GIP presso il Tribunale di Milano ha ritenuto inesistenti archiviando il procedimento.\nViene eletto deputato per la XVII legislatura.\n\u00c8 candidato con il Partito Democratico alle elezioni politiche del 2018, non risultando per\u00f2 eletto.\nIl 10 giugno 2018 viene eletto consigliere comunale di Brescia con una lista civica a sostegno di Emilio Del Bono.\nIl 17 marzo 2019 viene eletto consigliere provinciale della Provincia di Brescia e successivamente nominato Vicepresidente."}
{"id": "1963138", "revid": "287204", "url": "https://it.wikipedia.org/wiki?curid=1963138", "title": "Football Club Rapid Lugano", "text": "Il Football Club Rapid Lugano, abbreviato FC Rapid o Rapid Lugano \u00e8 la seconda societ\u00e0 calcistica della citt\u00e0 di Lugano (Svizzera), affiliata alla Federazione ticinese di calcio. La prima squadra milita in Seconda Lega, mentre la seconda squadra giovanile \u00e8 iscritta in Quinta Lega.\nStoria.\nGli albori.\nLa squadra \u00e8 stata fondata nel 1949 da Renato Fontana e Dante Scala. Durante la stagione 1955-1956 partecip\u00f2 al campionato svizzero di Lega Nazionale B raggiungendo questo traguardo dopo 4 anni di promozioni ininterrotte.\nI limitati mezzi finanziari portarono il Rapid alla retrocessione in Prima Lega dove milit\u00f2 per 7 anni sino al termine della stagione 1963-1964. Poi la nuova retrocessione nelle leghe inferiori, dove milita.\nL'ascesa in serie B.\nNel ristretto spazio di cinque stagioni e grazie ad una straordinaria e veloce ascesa, il Rapid pass\u00f2 dalla quarta divisione al vertice del campionato di serie B, dove debutt\u00f2 nella stagione 1955-1956.\nNella storia del football svizzero, questa impressionante e travolgente serie di successi e di conseguente promozioni (ben quattro) rimane un invidiabile primato, conseguito finora soltanto dal Club Sportif International di Ginevra.\nNon potendo per\u00f2 contare su un apporto finanziario adeguato alla categoria, il sodalizio luganese fu costretto a ridimensionare le ambizioni e cos\u00ec, per molti anni, partecip\u00f2, comunque da protagonista, al torneo di prima divisione.\nQuelle del Rapid, nel football di alto livello, furono sempre delle stagioni pi\u00f9 che dignitose ed onorevoli, stagioni che coloro che le hanno vissute in prima persona ricordano con enorme piacere; e questo, nonostante l'importante presenza in citt\u00e0 del \u201cgrande fratello\u201d FC Lugano che, con le sue imprese, offusc\u00f2 inevitabilmente, ponendole in secondo piano, le prestazioni del fratellino minore.\nPer dare un'idea della popolarit\u00e0 e dell'affetto di cui era circondata quella compagine dei tempi d'oro, basterebbe rievocare la sfida amichevole della stagione 1956-1957, giocata al mitico Campo Marzio, con la grande Inter dei vari Angelillo, Skoglund e Lorenzi. Fu un confronto indimenticabile e ricco di emozioni per gli oltre 3000 spettatori presenti.\nGli anni sessanta.\nIl Rapid rimase per sette consecutivi campionati in prima divisione; dopo quei meravigliosi ed intensi \u201canni ruggenti\u201d, ci fu la sfortunata retrocessione in seconda divisione nella stagione 1963-1964.\nA proposito di seconda lega, la formazione rapidina ha partecipato a 19 campionati per un totale di 408 partite, di cui 167 vinte, 112 pareggiate e 129 perse per 446 punti conquistati in assoluto; 710 sono state le reti realizzate e 559 quelle subite.\nNella speciale classifica di presenze nel torneo di seconda lega, i rapidini, che si sono aggiudicati pure due titoli ticinesi, sono al nono posto. La prima squadra negli anni Sessanta e Settanta ha avuto un rendimento altalenante, caratterizzato sia dal ritorno nei cosiddetti \u201ccampionati minori\u201d del calcio regionale sia da una nuova convincente promozione in prima divisione.\nPer quanto riguarda invece la partecipazione complessiva nei campionati minori, dal bilancio generale dei biancoblu emergono dei dati contrastanti: si trovano delle annate culminate con esaltanti promozioni ma pure delle stagioni concluse con deludenti retrocessioni.\nIl settore giovanile.\nDal 1955 esiste la sezione allievi che ha permesso ad un'infinit\u00e0 di ragazzi, alcuni dei quali poi approdati in squadre di lega nazionale, di praticare uno sport amatissimo e seguito anche alle nostre latitudini; il lavoro svolto dal Rapid in favore dei giovani \u00e8 sempre stato apprezzato e riconosciuto da tutti e ha consentito al club di aggiudicarsi diversi campionati della categoria \u201cAllievi\u201d e parecchie Coppe Ticino.\nDal vivaio sono usciti diversi giovani che si sono poi affermati nelle migliori societ\u00e0 ticinesi di football (Viola, Bottani, Santillo, Kombat\u00e9, Lanza e tanti altri) ed alcuni anche nel campionato svizzero (Barras) ed italiano (Padalino).\nQuesta promozione nel calcio d'\u00e9lite di vari promettenti e talentuosi ragazzi, provenienti dal settore giovanile del FC Rapid Lugano, \u00e8 sempre stata per il sodalizio rapidino un motivo di vanto e d'orgoglio.\nIl Rapid disponedi 15 compagini giovanili e di una scuola calcio che accoglie circa 150 \"pulcini\".\nLo spirito di lavoro della societ\u00e0, che si riassume nel motto \"per i giovani e per la citt\u00e0\", ha finalit\u00e0 sportive, agonistiche, educative e di aggregazione.\nIl club, inoltre, ha sempre rappresentato un serbatoio di talenti importanti che venivano formati nel Rapid per passare poi spesso e volentieri al pi\u00f9 blasonato FC Lugano.\nStadio.\nIl Rapid Lugano gioca le partite casalinghe allo Stadio di Cornaredo. Costruito nel 1951, ha una capienza di 14.873 spettatori. Le dimensioni del campo sono di 105 per 68 m.\nHa ospitato alcune partite dei Mondiali 1954."}
{"id": "1963140", "revid": "289247", "url": "https://it.wikipedia.org/wiki?curid=1963140", "title": "Nuova Societ\u00e0", "text": ""}
{"id": "1963142", "revid": "197778", "url": "https://it.wikipedia.org/wiki?curid=1963142", "title": "Greg \u201cFossilman\u201d Raymer", "text": ""}
{"id": "1963143", "revid": "2033069", "url": "https://it.wikipedia.org/wiki?curid=1963143", "title": "Il pianeta delle scimmie (serie televisiva)", "text": "Il pianeta delle scimmie (\"Planet of the Apes\") \u00e8 una serie televisiva statunitense di fantascienza basata sul film omonimo del 1968 di Franklin J. Schaffner, a sua volta tratto dall'omonimo romanzo di Pierre Boulle.\nTrama.\nNel 1980 due astronauti, Virdon e Burke, partono a bordo della Icarus per una missione spaziale ma, a causa di una anomalia, l'astronave viene\nsbalzata avanti nel tempo e si schianta sulla Terra del 3085.\nQui capiscono che il pianeta \u00e8 dominato da scimmie intelligenti, mentre gli uomini sono ridotti allo stato di semplici servi o animali da compagnia. Catturati dalle scimmie e condannati a morte, vengono salvati da uno scimpanz\u00e9 di nome Galen, e insieme fuggono dall'esercito dei gorilla comandato dal Generale Urko, che ha giurato di uccidere i rinnegati. I due, nel frattempo, cercano anche un modo per ritornare alla loro epoca."}
{"id": "1963144", "revid": "14691", "url": "https://it.wikipedia.org/wiki?curid=1963144", "title": "Jan Christiaan Smuts", "text": ""}
{"id": "1963145", "revid": "284225", "url": "https://it.wikipedia.org/wiki?curid=1963145", "title": "Statistica di Boltzmann", "text": ""}
{"id": "1963146", "revid": "1865216", "url": "https://it.wikipedia.org/wiki?curid=1963146", "title": "Verchotur'e", "text": "Verchotur'e () (anche \"Verhoturje\" o \"Verhotur'e\") \u00e8 una citt\u00e0 della Russia siberiana estremo occidentale (Oblast' di Sverdlovsk), situata sulla sponda sinistra del fiume Tura, 306 km a nord del capoluogo Ekaterinburg, ed \u00e8 il capoluogo amministrativo del distretto omonimo. \nStoria.\nLa citt\u00e0 venne fondata come \"ostrog\" nel 1597, durante una spedizione di Vasilij Golovin e Ivan Vujkov sul sito di un preesistente insediamento dei Mansi chiamato \"Neromkarr\".\nLa citt\u00e0 si espanse rapidamente e divenne un crocevia commerciale della Siberia occidentale, prima di venire soppiantata da Ekaterinburg e Pervoural'sk nel corso del XVIII secolo. La citt\u00e0 rappresentava il punto finale della strada che attraversava gli Urali conosciuta come via di Babinov.\nLa citt\u00e0 \u00e8 considerata un importante centro per gli ortodossi russi.\nDopo la rivoluzione d'ottobre, la citt\u00e0 passa sotto il controllo dell'ammiraglio Aleksandr Kol\u010dak dal settembre 1918 al luglio 1919.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "1963147", "revid": "80339", "url": "https://it.wikipedia.org/wiki?curid=1963147", "title": "Verchoture", "text": ""}
{"id": "1963149", "revid": "80339", "url": "https://it.wikipedia.org/wiki?curid=1963149", "title": "Verchoturje", "text": ""}
{"id": "1963153", "revid": "80339", "url": "https://it.wikipedia.org/wiki?curid=1963153", "title": "Verhoturje", "text": ""}
{"id": "1963154", "revid": "729019", "url": "https://it.wikipedia.org/wiki?curid=1963154", "title": "Isola Riesco", "text": "Isola Riesco (in spagnolo Isla Riesco) \u00e8 un'isola australe del Cile, la 114\u00aa isola pi\u00f9 grande del mondo, situata nell'arcipelago della Terra del Fuoco, inquadrata amministrativamente nella Regione di Magellano e dell'Antartide Cilena, nella Provincia di Magallanes (con capitale Punta Arenas) e nel comune cileno di R\u00edo Verde.\nGeografia.\nSi trova a est della seconda bocca pi\u00f9 settentrionale e occidentale dello Stretto di Magellano (Canal Abra), sullo stretto principale che porta verso l'Oceano Pacifico, di fronte all'Isola Santa In\u00e9s. Non ha coste bagnate direttamente dal Pacifico, ma \u00e8 circondata da estuari d'acqua salta come il seno Otway, e il seno Skyring, che la dividono da altre penisole interne della Patagonia. Costituisce il fianco nordest della parte pre-terminale dello Stretto di Magellano, a sud della penisola Mu\u00f1oz-Gamero e a nord della penisola Brunswick. Ha un'area di 5.110\u00a0km\u00b2, fatto che la rende la maggiore isola della municipalit\u00e0 di Punta Arenas e la seconda pi\u00f9 grande dell'arcipelago della zona, dopo l'Isola Grande della Terra del Fuoco (47.992\u00a0km\u00b2) e prima dell'Isola Hoste (4117\u00a0km\u00b2).\nOrografia, clima, flora.\nHa un'orografia piuttosto levigata, con la punta pi\u00f9 elevata il Monte Atalaya, che si eleva a 1.830 metri. Il clima nelle zone pi\u00f9 basse \u00e8 quello della tundra isotermica, molto piovoso, con fortissimi venti circumpolari (200\u00a0km/h) prevalentemente da ovest. Numerosi ghiacciai occupano l'isola. A nord, un immenso campo di ghiaccio \u00e8 la sorgente fi 7 ghiacciai. Inoltre il monte \"Cerro Ladrillero\" ha 12 ghiacciai nei suoi fianchi. Nella porzione sud dell'isola, la \"Penisola C\u00f3rdova\" segna il limite est dello Stretto di Magellano con numerosi ghiacciai di montagna che sfociano sul canale.\nNella zona ad oriente, le \"Andes fueguinos\" declinano verso un paesaggio di boschi (di coig\u00fce de Magallanes) su colline e pianure, relativamente riparate dai venti e adatte alla pastorizia, principalmente di ovini. Inoltre nell'isola rimangono branchi di \"huemul\" allo stato brado.\nPopolazione.\nI primi abitatori erano gli indigeni kaweskar, oggi l'isola possiede una decina di estese fattorie private (le \"estancias\"), dedite alla pastorizia, specialmente attorno a Cabo Le\u00f3n.\nCampi di concentramento del governo Pinochet.\nNella storia dell'isola Riesco, non possiamo dimenticare la passata esistenza di campi d'internamento durante il governo militare di Augusto Pinochet, da quello che risulta da numerose testimonianze di militari, contadini ed ex-detenuti.\nMiniere di carbone.\nL'Isola Riesco possiede alcune tra le maggiori riserve di carbone del Cile. Si stima che possano contenere\npi\u00f9 di 300 milioni di tonnellate di carbone di bassa qualit\u00e0 in tre depositi: \"R\u00edo Eduardo\", \"Elena\" e la \"Estancia Invierno\".\nCuriosit\u00e0.\nRiesco \u00e8 il cognome del presidente cileno Germ\u00e1n Riesco, eletto all'inizio del XX secolo. Molti luoghi del Cile portano il suo nome, includendo il fiume Riesco, un lago, e quest'isola."}
{"id": "1963155", "revid": "486946", "url": "https://it.wikipedia.org/wiki?curid=1963155", "title": "Errore alfa", "text": ""}
{"id": "1963156", "revid": "80339", "url": "https://it.wikipedia.org/wiki?curid=1963156", "title": "Verhotur'e", "text": ""}
{"id": "1963158", "revid": "80339", "url": "https://it.wikipedia.org/wiki?curid=1963158", "title": "Verkhotur'e", "text": ""}
{"id": "1963159", "revid": "2730", "url": "https://it.wikipedia.org/wiki?curid=1963159", "title": "Giovenco", "text": "Il Giovenco \u00e8 un fiume dell'Abruzzo, principale affluente naturale dei canali del Fucino. D\u00e0 il nome all'omonima valle situata in provincia dell'Aquila.\nDescrizione.\nPercorso.\nLe sorgenti del fiume Giovenco si trovano nei pressi della localit\u00e0 Campomizzo a circa 1250 sul monte Pietra Gentile nel comune marsicano di Bisegna (AQ), in Abruzzo. Il fiume, alimentato dalle acque di piccoli torrenti laterali, attraversa i territori comunali di Ortona dei Marsi, Pescina e San Benedetto dei Marsi fino a confluire in un canale artificiale nella piana del Fucino. Le acque, attraverso la piccola cinta e il sistema dei canali artificiali fucensi, raggiungono il collettore centrale e l'Incile del Fucino per immettersi nell'emissario ipogeo del monte Salviano. Nella parte bassa del borgo vecchio di Capistrello, dopo aver attraversato il ventre della montagna, si riversano nel fiume Liri. Il suo bacino idrografico \u00e8 pari a .\nNei pressi dei ruderi della fabbrica della Ferriera Marsicana a San Sebastiano dei Marsi si trova la sorgente naturale omonima dove negli anni sessanta venne costruito l'acquedotto e un sistema di sollevamento dell'acqua che dal fiume viene in parte deviata a San Demetrio ne' Vestini e nella conca aquilana.\nA sud di Ortona dei Marsi si trova il ponte delle Femmine nei pressi del quale, in localit\u00e0 Le Rosce sulla riva destra del fiume, fu rinvenuta nel 1814 l'ara funeraria di Poppedia Secunda esposta all'Aia dei Musei di Avezzano.\nA monte di Pescina si trova il piccolo lago formato dallo sbarramento del fiume per mezzo di piccole dighe. In questo piccolo bacino viene spesso incrementato il patrimonio ittico del Giovenco, attraverso l'immissione dei pesci, in particolare della specie ittica autoctona la trota fario.\nRegime.\nNonostante che questo fiume sia il maggiore affluente del sistema dei canali artificiali d'irrigazione della piana del Fucino, esso \u00e8 di modesta portata anche nei periodi di maggiore sviluppo della portata d'acqua come l'autunno, periodo delle maggiori piogge quando \u00e8 poco pi\u00f9 di un torrente montano, e la primavera, periodo dello scioglimento delle nevi. La portata del fiume risente delle captazioni d'acqua effettuate per scopi civili.\nL'approvvigionamento idrico nella conca fucense nel corso della stagione secca estiva \u00e8 anche per questo motivo problematico.\nEtimologia.\nIl fiume, chiamato in antichit\u00e0 \"Pitonio\" (\"Pitonius\"), era considerato sacro dai Marsi, popolazione italica storicamente stanziata a cominciare dal I millennio a.C. nel territorio circostante il lago Fucino e nella valle del Giovenco. Nelle sorgenti i Marsi celebravano i riti sacri in onore delle divinit\u00e0 da loro venerate, in particolare Marte (derivato dal dio italico Mamerte) e Pico. \nUn tratto del fiume ebbe anche il nome di \"Invetto\", come attestato dallo storico Muzio Febonio nell'opera \"Historiae Marsorum\": \"A quattro miglia da \"Campo Mizzio\" c'\u00e8 la sorgente di \"Tempe\", cos\u00ec detta da \"Temple\", un paese diruto, tra le cui rovine zampilla e poi va a ingrandire la sorgente pi\u00f9 bassa alla confluenza con l\"'Invetto\" o \"Giovenco\"\".\nIl nome contemporaneo forse deriva da quello del condottiero sannita Iuvenzio sconfitto dai romani sulle rive del fiume nel 90 a.C. durante la guerra sociale."}
{"id": "1963162", "revid": "80339", "url": "https://it.wikipedia.org/wiki?curid=1963162", "title": "Verkhoture", "text": ""}
{"id": "1963163", "revid": "80339", "url": "https://it.wikipedia.org/wiki?curid=1963163", "title": "Verkhoturje", "text": ""}
{"id": "1963164", "revid": "80339", "url": "https://it.wikipedia.org/wiki?curid=1963164", "title": "Verkhoturye", "text": ""}
{"id": "1963175", "revid": "229670", "url": "https://it.wikipedia.org/wiki?curid=1963175", "title": "Horatio Alger, Jr.", "text": ""}
{"id": "1963178", "revid": "207432", "url": "https://it.wikipedia.org/wiki?curid=1963178", "title": "Giulio Cesare (film 2002)", "text": ""}
{"id": "1963181", "revid": "599013", "url": "https://it.wikipedia.org/wiki?curid=1963181", "title": "Giuseppe Fallarini", "text": "Professionista dal 1956 al 1964, nel 1955 vinse la medaglia d'oro nella gara in linea dei Giochi del Mediterraneo.\nCarriera.\nMedaglia d'oro nella prima edizione dei Giochi del Mediterraneo nel 1955 a Barcellona nella gara in linea, ebbe buona fortuna anche tra i professionisti. Si aggiudic\u00f2 infatti il Trofeo dell'U.V.I. (vinto grazie a due piazzamenti nel Giro delle Alpi Apuane, terzo, e al Gran Premio Industria - Quartara, secondo) e due classiche del ciclismo italiano quali la Coppa Bernocchi ed il Giro del Lazio, tutti nel 1960.\nEbbe buoni risultati anche nelle brevi corse a tappe grazie a caratteristiche fisiche che gli permettevano di reggere discretamente in salita, fu secondo alla Tre Giorni del Sud del 1960 e quarto al Giro di Sardegna 1962, oltre che terzo nella prestigiosa Roma-Napoli-Roma 1958."}
{"id": "1963184", "revid": "289247", "url": "https://it.wikipedia.org/wiki?curid=1963184", "title": "Torre di San Pietro", "text": ""}
{"id": "1963188", "revid": "110490141", "url": "https://it.wikipedia.org/wiki?curid=1963188", "title": "Mario Gasbarri", "text": "Ha ricoperto per 16 anni, dal 1976 al 1992 la carica di sindaco di Monteflavio, suo paese natale.\n\u00c8 stato eletto senatore nel 2001 con i Democratici di Sinistra e riconfermato nel 2006 e nel 2008 con il Partito Democratico.\n\u00c8 scomparso improvvisamente nel 2012 all'et\u00e0 di 60 anni a seguito di un ictus."}
{"id": "1963189", "revid": "767487", "url": "https://it.wikipedia.org/wiki?curid=1963189", "title": "Black Society", "text": "Black Society \u00e8 il quinto album in studio degli Arthemis, uscito nel 2008 per l'Etichetta discografica Scarlet Records. \u00c8 stato registrato nel 2007 presso i Remaster Studio di Vicenza e masterizzato agli Thin Ice Studios di Surrey, Regno Unito."}
{"id": "1963190", "revid": "149466", "url": "https://it.wikipedia.org/wiki?curid=1963190", "title": "Torre di San Pietro in Bevagna", "text": ""}
{"id": "1963195", "revid": "36470880", "url": "https://it.wikipedia.org/wiki?curid=1963195", "title": "Catapano d'Italia", "text": ""}
{"id": "1963196", "revid": "729019", "url": "https://it.wikipedia.org/wiki?curid=1963196", "title": "VP Records", "text": "La VP Records \u00e8 un'etichetta discografica statunitense, con sede nel quartiere di Queens, a New York. L'etichetta \u00e8 conosciuta per le produzioni di cantanti caraibici, specialmente del genere reggae.\nLa storia.\nVP Records venne fondata nel 1979 da Vincent \"Randy\" Chin e da sua moglie Patricia Chin. Quando, verso la met\u00e0 degli anni settanta, la coppia si spost\u00f2 da Kingston a New York, apr\u00ec un negozio di dischi chiamato proprio \"VP Records\", nel Queens. Dato il successo del negozio, nel 1993 lo stesso venne trasformato in un'etichetta indipendente, che ha per nome le iniziali dei due fondatori, la \"V\" e la \"P\".\nL'etichetta si afferma subito come una delle pi\u00f9 grandi case discografiche indipendenti specializzate nel genere reggae, e, con il successo del suono riddim negli anni 2000, la casa si afferma a livello mondiale, annoverando tra i suoi artisti cantanti come Sean Paul e Shaggy. Alla casa discografica \u00e8 anche riconosciuto il merito di aver portato al successo Elephant Man, attualmente tra i pi\u00f9 accreditati cantanti reggae e dancehall di tutto il mondo. L'etichetta ha coniato il motto \"Miles Ahead in Reggae Music\", ossia \"Miglia avanti nella musica reggae\", per far intendere che l'etichetta si considera il futuro del genere.\nL'etichetta \u00e8 attualmente gestita dai figli di \"Vincent Chin\", Randy e Christopher, con la collaborazione di Patricia."}
{"id": "1963197", "revid": "1318658", "url": "https://it.wikipedia.org/wiki?curid=1963197", "title": "Rita Ghedini", "text": "\u00c8 stata Senatrice della Repubblica Italiana dal 2008 al 2014. Attualmente Presidente di Legacoop Bologna.\nBiografia.\nDal 1987 al 1999 dipendente e socia di Cadiai Cooperativa Sociale di Bologna con ruoli nella gestione dei servizi socio educativi, nella progettazione, formazione e sviluppo. Dal 1999 assume le funzioni di direttore commerciale e poi ne diventa Presidente sino al 2008. Nel 2002 viene nominata Vice Presidente di Legacoop Bologna, l\u2019Associazione di rappresentanza delle cooperative, delle imprese e degli enti bolognesi aderenti alla Lega Nazionale delle Cooperative e Mutue.\nDal 2006 al 2008 membro del Consiglio Direttivo di Fondazione Nomisma Terzo Settore.\nElezione a senatore.\nAlle elezioni politiche del 2008 viene eletta al Senato della Repubblica, nelle liste del Partito Democratico nella circoscrizione Emilia-Romagna.\nAlle elezioni politiche del 2013 viene rieletta senatrice.\nNel corso della XVI e XVII Legislatura \u00e8 stata membro della Commissione Lavoro e Previdenza Sociale, della Commissione bicamerale per l\u2019infanzia, della Commissione straordinaria per il controllo dei prezzi, della Commissione Politiche dell\u2019Unione Europea; da marzo 2013 \u00e8 stata Segretario d\u2019Aula del proprio Gruppo Parlamentare.\nIl 18 settembre 2014 Ghedini presenta le dimissioni dal Senato della Repubblica per poter assumere la presidenza di Legacoop Bologna.\nLegacoop Bologna, incarichi nel movimento cooperativo e altri incarichi.\nIl 10 novembre 2014 viene nominata Presidente di Legacoop Bologna, l\u2019Associazione di rappresentanza delle cooperative, delle imprese e degli enti bolognesi aderenti alla Lega Nazionale delle Cooperative e Mutue. Il 19 marzo 2019 la direzione di Legacoop Bologna, riunitasi al termine del 24\u00bacongresso dell\u2019associazione, ha confermato all\u2019unanimit\u00e0 Rita Ghedini nel ruolo di presidente. Nel 2019 le 176 imprese aderenti a Legacoop Bologna generano un giro di affari pari a 15 miliardi euro,dando lavoro a circa 53.000 occupati\u00a0\u2013di cui l\u201989 % sono contratti a tempo indeterminato. I soci cooperatori delle imprese aderenti si attestano circa a 2.600.000.\nPresidente dell\u2019Alleanza delle Cooperative Italiane di Bologna dal 2019. \u00c8 inoltre Presidente di Cooperare con LiberaTerra, l\u2019associazione che dal 2006 sostiene lo sviluppo delle cooperative che gestiscono beni e terreni confiscati alle mafie.\n\u00c8 Presidente di Finanziaria Bolognese Fi.bo. Spa, holding di partecipazioni che sviluppa interventi nei confronti di societ\u00e0 partecipate, sia in azioni di promozione (avvio di nuove iniziative imprenditoriali) sia in programmi di sviluppo che riguardano il riposizionamento, la qualificazione o la riorganizzazione di aziende esistenti.\nDa maggio 2015 \u00e8 Vice Presidente del Centro Italiano di Documentazione sulla Cooperazione e l\u2019Economia Sociale, punto di riferimento nazionale per la conservazione e la diffusione della cultura cooperativa,recuperando e valorizzando la documentazione archivistica, bibliografica, audiovisiva e le fonti orali sulla nascita e l\u2019evoluzione del movimento cooperativo italiano.\nDa dicembre 2014 a luglio 2019 Presidente di Cooperativa Murri, cooperativa fra abitanti (Bologna).\nDa luglio 2018 \u00e8 componente del Consiglio Camerale della CCIAA di Bologna.\nDa ottobre 2019 \u00e8 membro del Consiglio d\u2019Amministrazione di Fondazione Fico, operativa all\u2019interno della Fabbrica Italiana Contadina, il grande Parco agroalimentare di Bologna, fondazione che promuove l\u2019educazione alimentare e i saperi del cibo, il consumo consapevole, la produzione sostenibile, mettendo in rete le pi\u00f9 importanti realt\u00e0 della cultura agroalimentare e della sostenibilit\u00e0 in Italia. La Fondazione FICO \u00e8 operativa all\u2019interno della Fabbrica Italiana Contadina, il grande Parco agroalimentare di Bologna\nDal maggio 2020 \u00e8 Presidente di Assicoop Bologna Metropolitana Spa, Agente Generale UnipolSai Assicurazioni per Bologna, Imola\nIl 1 Febbraio 2021 \u00e8 stata confermata alla presidenza dell\u2019Alleanza delle Cooperative Italiane di Bologna, l\u2019associazione che rappresenta le cooperative aderenti a Legacoop Bologna, Confcooperative Bologna e Agci Bologna.\nPresidente e amministratrice di societ\u00e0 per lo sviluppo dei servizi socio-sanitari ed educativi in ambito cooperativo, ha ricoperto ruoli di rilievo negli organi provinciali e nazionali di Legacoop e di Legacoop Sociali."}
{"id": "1963198", "revid": "6923", "url": "https://it.wikipedia.org/wiki?curid=1963198", "title": "Campionato del mondo rally 1993", "text": "Il campionato del mondo rally 1993 \u00e8 la 21\u00aa edizione del campionato del mondo rally organizzato dalla Federazione Internazionale dell'Automobile.\nLe premesse.\nQuesto \u00e8 l'ultimo anno in cui la plurititolata Lancia partecipa ai rally; la presenza delle Delta HF Integrale nel massimo campionato viene gestita in maniera privata dallo storico team satellite Jolly Club ma, nonostante l'ingaggio di un pilota del calibro di Carlos Sainz, la stagione si conclude con risultati molto deludenti, causati solo in parte dalla mancanza di aggiornamenti tecnici della casa madre (che si era ritirata dalle competizioni nel 1991). Le difficolt\u00e0 economiche del team, costretto a \"saltare\" alcune gare, e soprattutto i numerosi ritiri per incidente di entrambi i piloti, non permisero alla Delta di ripetere l'impresa del 1992 quando, pur senza l'appoggio ufficiale di Lancia, vinse 8 gare e il titolo costruttori.\nLe vetture principali partecipanti alla nuova stagione 1993 erano la Ford Escort RS Cosworth, che aveva alla guida Miki Biasion e Fran\u00e7ois Delecour, la Subaru Impreza 555 in mano a Colin McRae, e la Toyota Celica Turbo 4WD che vinse al termine del campionato il titolo piloti grazie al finlandese Juha Kankkunen; alla Toyota and\u00f2 anche l'iride costruttori, diventando la prima casa asiatica a riuscire nell'impresa.\nLa stagione.\nQuesto campionato inizia con la supremazia della Toyota Celica Turbo 4WD. La prima gara, il Rally di Montecarlo, fu vinta subito dalla scuderia giapponese grazie al suo pilota Didier Auriol, seguito dalle due Ford; per\u00f2 questa gara dimostra ancora una volta la mancanza di sicurezza, difatti allo spagnolo Sainz, in procinto di passare al Colle del Turini, fu annullato il giro dai commissari a causa della poca sicurezza. La seconda prova, il rally di Svezia, vide invece la vittoria dello svedese Mats Jonsson, davanti al finlandese Juha Kankkunen (entrambi su Toyota) e a Colin McRae su Subaru.\nNel successivo rally del Portogallo, a causa di un errore del pilota portoghese Rui Madera che guidava una Citro\u00ebn AX Sport, venne ucciso uno spettatore portoghese e ferita la sua fidanzata. Tutto ebbe inizio quando il pilota portoghese Rui Madera sbagli\u00f2 ad abbordare una curva e and\u00f2 a schiantarsi contro un pino che, subendo l'urto si abbatt\u00e9 sulla povera vittima, uccidendolo sul colpo. Questo drammatico incidente dimostr\u00f2 quanto sicuro dovesse ancora essere il Rally. Un altro evento rilevante della prima tappa \u00e8 stato il ritiro del pilota Didier Auriol che era in testa quando, d'improvviso, il motore ebbe dei capricci; cos\u00ec a vincere fu Delecour su Ford davanti al compagno di squadra Biasion e ad Andrea Aghini.\nIl Safari Rally vide una nuova affermazione di Juha Kankkunen e il successivo Tour de Corse quella di Fran\u00e7ois Delecour. Nel rally di Grecia i due piloti che lottavano per il titolo, Delecour e Kankkunen, si ritirarono per lasciare strada spianata a Miki Biasion che non avrebbe pi\u00f9 vinto nessuna gara. I rally successivi si svolsero in territorio extraeuropeo con dapprima il Rally d'Argentina, vinto da Kankkunen, seguito dal Rally di Nuova Zelanda vinto da Colin McRae sulla Subaru Legacy RS.\nNelle due gare seguenti ancora due vittorie per il finlandese Kankkunen, la prima nella sua patria al Rally di Finlandia, la seconda in quello d'Australia. La prova svoltasi in Italia, il Rally di Sanremo vide l'affermazione di un pilota di casa, Gianfranco Cunico su una Ford. Le ultime due prove del campionato, il Rally della Costa Brava e il Rally di Gran Bretagna videro le vittorie dei due piloti in gara anche per l'affermazione nel mondiale, dapprima il francese Delecour e, per ultimo, il vincitore del titolo Kankkunen."}
{"id": "1963199", "revid": "1602064", "url": "https://it.wikipedia.org/wiki?curid=1963199", "title": "Jules Bass", "text": "Biografia.\nFormatosi presso la New York University, ha lavorato, fino al 1960, per un'agenzia pubblicitaria di New York. Nel 1960 assieme ad Arthur Rankin, Jr. fonda la societ\u00e0 Videocraft International, Ltd. (poi rinominata Rankin/Bass Productions, Inc.). Produce interessanti serie TV come \"King Kong\" o \"Le favole pi\u00f9 belle\".\nIn merito alla sua attivit\u00e0 di compositore ha collaborato con musicisti del calibro di Maury Laws.\nFilmografia.\nTra le sue opere:\nSerie TV (produttore).\nTra le sue opere:"}
{"id": "1963204", "revid": "326822", "url": "https://it.wikipedia.org/wiki?curid=1963204", "title": "Switch off", "text": ""}
{"id": "1963205", "revid": "1632387", "url": "https://it.wikipedia.org/wiki?curid=1963205", "title": "Legacy of Evil", "text": "Legacy of Evil \u00e8 il sesto album della symphonic black metal band norvegese Limbonic Art, registrato nel 2007 presso i MOF Studios da Morfeus e masterizzato da Tom Kvalsvoll allo Strype Audio. Tutti i testi sono scritti da Morfeus."}
{"id": "1963206", "revid": "974994", "url": "https://it.wikipedia.org/wiki?curid=1963206", "title": "Ritratto di Gallieno", "text": "Il ritratto di Gallieno del Museo nazionale romano di Roma \u00e8 una delle effigi pi\u00f9 note dell'imperatore romano che regn\u00f2 dal 253 al 268.\nStoria e descrizione.\nLa testa marmorea, alta 38 cm, raffigura l'imperatore in et\u00e0 matura ed \u00e8 particolarmente significativa delle tendenze espressive in voga a quel tempo a Roma, sotto l'influenza della singolare personalit\u00e0 di Gallieno. La testa \u00e8 infatti ispirata all'antica testa di Alessandro Magno di Lisippo, sia nella folta capigliatura a ciocche, sia nella leggera torsione del collo, che nell'espressione rivolta al cielo, che sottintende un'ispirazione divina del sovrano e un contatto diretto, privilegiato col sacro. \nDella testa, forse eseguita per il decennale di potere, si conoscono altre repliche a Roma e in Portogallo. \nLa barba, attributo tipico del filosofo (a differenza del soldato, che \u00e8 glabro), \u00e8 corta e trattata a fitti ricci aderenti, di forma globulare. La ricerca di effetti di chiaroscuro \u00e8 ricca e sapiente, con i morbidi passaggi di luce del volto dominato dalle profonde cavit\u00e0 orbitali e con le labbra sottili e sporgenti. "}
{"id": "1963207", "revid": "709565", "url": "https://it.wikipedia.org/wiki?curid=1963207", "title": "Jir\u014d Akagawa", "text": "\u00c8 meglio conosciuto per i suoi romanzi mystery. Il suo primo romanzo, \"Treno di Fantasmi\", \u00e8 stato pubblicato nel 1976 e vinse l'annuale All Yomimono New Mystery Writers' Prize assegnato alle novit\u00e0 della letteratura orientale. Altre opere importanti sono \"Incidente in camera da letto\" e \"Voce dal cielo\", che sono state poi apportate in anime, mentre un'altra opera importante fu trasportata sul grande schermo. I suoi scritti pi\u00f9 importanti sono i romanzi della serie \"Mike-neko\" (o, \"tartaruga Cat\") \"Holmes\". Egli \u00e8 estremamente prolifico, infatti nel mese di agosto 2006, aveva scritto pi\u00f9 di 480 romanzi, nel corso dei suoi trenta anni di carriera, ha venduto pi\u00f9 di 300 milioni di copie dei singoli volumi pubblicati."}
{"id": "1963209", "revid": "519091", "url": "https://it.wikipedia.org/wiki?curid=1963209", "title": "Miglior marcatore internazionale dell'anno IFFHS", "text": "Il Miglior marcatore internazionale dell'anno IFFHS (in inglese \"IFFHS World's Best International Goal Scorer\") \u00e8 un premio calcistico assegnato dall'IFFHS ogni anno solare all'attaccante che ha messo a segno il maggior numero di gol a livello internazionale, considerando sia il club che la nazionale.\nIl maggior vincitore del premio \u00e8 il portoghese Cristiano Ronaldo, con cinque affermazioni, seguito dall'iraniano Ali Daei, dall'argentino Lionel Messi e dal polacco Robert Lewandowski, con due affermazioni ciascuno.\nMiglior marcatore del secondo decennio del XXI secolo (2011-2020).\nNel conteggio sono incluse le reti segnate nel primo livello dei campionati nazionali, nelle coppe nazionali, e nelle competizioni nazionali e internazionali con il club e la nazionale nel periodo dal 1\u00ba gennaio 2011 al 31 dicembre 2020. Di seguito le prime dieci posizioni."}
{"id": "1963212", "revid": "974994", "url": "https://it.wikipedia.org/wiki?curid=1963212", "title": "Ritratto di Alessandro Magno", "text": "Il ritratto di Alessandro Magno di Lisippo, noto a noi grazie a numerose copie, come quella della Gliptoteca di Monaco di Baviera, del Louvre, del museo dell'Acropoli di Atene, Museo archeologico di Istanbul, \u00e8 uno dei capolavori del ritratto ellenistico e un modello copiatissimo per i futuri ritratti di sovrani e regnanti, sia in epoca ellenistica che romana e oltre.\nLa grande personalit\u00e0 di Lisippo e le mutate condizioni sociali e culturali fecero s\u00ec che venissero superate le ultime riluttanze dell'arte greca verso il ritratto fisiognomico e si arrivasse a rappresentazioni fedeli dei tratti somatici e del contenuto spirituale degli individui. \nNel realizzare il ritratto di Alessandro Magno trasform\u00f2 il difetto fisico che obbligava il condottiero, secondo le fonti, a tenere la testa sensibilmente reclinata su una spalla in un atteggiamento verso l'alto che sembra alludere a un certo rapimento celeste, \"un muto colloquio con la divinit\u00e0\". Le folte ciocche sono trattate con naturalezza con un doppio ciuffo sulla fronte e la superficie levigata \u00e8 trattata con sapienti passaggi, ma sufficientemente mossi per evitare uno sgradevole appiattimento.\nQuesta opera fu alla base del ritratto del sovrano \"ispirato\", che ebbe una duratura influenza nei ritratti ufficiali ben oltre l'et\u00e0 ellenistica."}
{"id": "1963213", "revid": "36426", "url": "https://it.wikipedia.org/wiki?curid=1963213", "title": "Testa di Alessandro Magno", "text": ""}
{"id": "1963214", "revid": "62004", "url": "https://it.wikipedia.org/wiki?curid=1963214", "title": "Peter van Houdt", "text": ""}
{"id": "1963216", "revid": "1762097", "url": "https://it.wikipedia.org/wiki?curid=1963216", "title": "La madre (Gor'kij)", "text": "La madre \u00e8 un romanzo di Maksim Gor'kij del 1906.\nTrama.\nProtagonista del romanzo \u00e8 Pelageja Nilvona Vlasova, moglie del fabbro ubriacone Vlasov. Dopo la morte del marito, una trasformazione radicale si produce nel modo di essere e di pensare di Pelageja. \nCausa del suo mutamento \u00e8 il figlio Pavel, operaio socialista, che fa di casa sua un covo di riunioni politiche; a contatto con il figlio e i suoi amici, Pelageja, affascinata dal pensiero politico dei ragazzi, si libera da ogni timore e pregiudizio.\nNel momento in cui Pavel e i suoi amici vengono imprigionati, rinata nella sua nuova fede politica, Pelageja si trasforma nella madre di tutti i compagni del figlio. Quando viene a sapere che i giovani sono stati condannati, distribuisce i volantini con il testo rivoluzionario pronunciato da Pavel in tribunale. Scoperta dai militari, lascia i volantini, invocando a gran voce il suo appello per i lavoratori, ma nel tumulto rimane uccisa.\nOpere derivate.\nDal romanzo \u00e8 stata tratta l'opera \"Mat' (Madre)\" del compositore russo Valerij Viktorovi\u010d \u017delobinskij rappresentata per la prima volta al Teatro Bol'\u0161oj di Mosca nel 1939."}
{"id": "1963218", "revid": "1776051", "url": "https://it.wikipedia.org/wiki?curid=1963218", "title": "Young, Wild and Free", "text": "Young, Wild and Free \u00e8 il primo album in studio dei Brighton Rock, pubblicato nel 1986 per l'etichetta discografica WEA Records."}
{"id": "1963225", "revid": "287204", "url": "https://it.wikipedia.org/wiki?curid=1963225", "title": "2004 FH", "text": "2004 FH \u00e8 un asteroide near-Earth scoperto il 15 marzo 2004 nell'ambito del \"Lincoln Near-Earth Asteroid Research program\" (LINEAR), un programma di ricerca per l'individuazione sistematica dei NEO.\nL'oggetto \u00e8 all'incirca di 30\u00a0m di diametro e possiede la pi\u00f9 bassa inclinazione orbitale tra gli asteroidi near-Earth conosciuti. Alle 22:08 UTC del 18 marzo 2004 \u00e8 passato a soli 43.000\u00a0km dalla superficie terrestre. Per confronto, i satelliti geostazionari orbitano a 35.790\u00a0km.\n2004 FH \u00e8 un asteroide Aten, sebbene secondo alcune definizioni dovrebbe essere classificato tra i meteoroidi, avendo un diametro inferiore ai 50\u00a0m. Se questo oggetto avesse colpito la Terra, sarebbe probabilmente detonato nell'alta atmosfera. L'esplosione avrebbe probabilmente raggiunto le centinaia di chilotoni di TNT, ma non avrebbe potuto produrre alcun effetto al suolo. A dispetto delle sue ridotte dimensioni, resta comunque il terzo asteroide per dimensioni ad aver sfiorato la Terra ad una distanza inferiore a quella dell'orbita della Luna.\nL'asteroide non eseguir\u00e0 un passaggio ravvicinato al nostro pianeta fino al 2044, quando passer\u00e0 a 1,4 milioni di km dalla Terra."}
{"id": "1963231", "revid": "767487", "url": "https://it.wikipedia.org/wiki?curid=1963231", "title": "Take a Deep Breath", "text": "Take a Deep Breath \u00e8 il secondo album in studio dei Brighton Rock, pubblicato nel 1988 per l'etichetta discografica WEA Records."}
{"id": "1963232", "revid": "298055", "url": "https://it.wikipedia.org/wiki?curid=1963232", "title": "Anna Engelhardt", "text": ""}
{"id": "1963243", "revid": "39900", "url": "https://it.wikipedia.org/wiki?curid=1963243", "title": "Skeleton alle olimpiadi invernali 2006", "text": ""}
{"id": "1963249", "revid": "729019", "url": "https://it.wikipedia.org/wiki?curid=1963249", "title": "Stazione di Verbania-Pallanza", "text": " \nLa stazione di Verbania-Pallanza \u00e8 una stazione ferroviaria della linea ferroviaria Domodossola\u2013Milano, posta nei pressi della frazione verbanese di Fondotoce a circa 7\u00a0km dal centro di Pallanza.\nStoria.\nLa stazione fu denominata \"Pallanza\" fino al 1939, dal nome dell'ex comune autonomo: in quell'anno la denominazione venne mutata in \"Verbania\"; gi\u00e0 nel 1940, tuttavia, il nome mut\u00f2 nuovamente in \"Verbania-Pallanza\", anche se si trova a Fondotoce.\nStrutture e impianti.\nLa gestione della stazione e dei suoi impianti \u00e8 di competenza di RFI.\nLa stazione \u00e8 posta alla progressiva chilometrica 26+074 della linea Domodossola-Milano.\nIl piazzale \u00e8 composto da due binari, impiegati dai treni provenienti dalla direzione Milano oppure da Domodossola.\nServizi.\nLa stazione, i cui spazi commerciali sono gestiti da Centostazioni, dispone di:\nMovimento.\nLa stazione \u00e8 servita dai regionali di Trenord nell'ambito del contratto stipulato con le regioni Piemonte e Lombardia. In dettaglio \u00e8 servita dai treni (R) Regionali di Trenitalia sulla linea Domodossola - Milano e dai treni (RE4) RegioExpress di Trenord sulla linea Domodossola - Milano Centrale."}
{"id": "1963250", "revid": "1869172", "url": "https://it.wikipedia.org/wiki?curid=1963250", "title": "Third Album", "text": "Third Album \u00e8 il terzo album del gruppo musicale statunitense The Jackson 5, pubblicato nel 1970."}
{"id": "1963252", "revid": "729019", "url": "https://it.wikipedia.org/wiki?curid=1963252", "title": "Love Machine (Brighton Rock)", "text": "Love Machine \u00e8 il secondo album in studio dei Brighton Rock, pubblicato nel 1991 per l'etichetta discografica WEA Records."}
{"id": "1963253", "revid": "767487", "url": "https://it.wikipedia.org/wiki?curid=1963253", "title": "The Rev\u00f6lution by Night", "text": "The Rev\u00f6lution by Night \u00e8 il nono album in studio della hard rock band Blue \u00d6yster Cult, pubblicato nel 1983."}
{"id": "1963269", "revid": "62004", "url": "https://it.wikipedia.org/wiki?curid=1963269", "title": "Armando Pellegrini", "text": "Professionista dal 1957 al 1969, vinse il Trofeo dell'U.V.I. del 1957 e due tappe al Giro d'Italia. Fu anche per due volte campione italiano di mezzofondo su pista."}
{"id": "1963272", "revid": "1776051", "url": "https://it.wikipedia.org/wiki?curid=1963272", "title": "A Room for Five Live", "text": "A Room for Five Live \u00e8 un live album dei Brighton Rock, uscito nel 2002 per l'Etichetta discografica Z Records."}
{"id": "1963275", "revid": "184755", "url": "https://it.wikipedia.org/wiki?curid=1963275", "title": "Panach\u00e9", "text": "La panach\u00e9 \u00e8 un cocktail alcolico di origine francese realizzato con birra e gassosa (sprite, acqua tonica o altri), nelle proporzioni 2/3 birra 1/3 gassosa, pi\u00f9 alcolico rispetto al radler.\nData la vicinanza con il paese transalpino \u00e8 abbastanza conosciuta anche nel ponente ligure, in Valle d'Aosta, in Piemonte, in Lombardia e in Sardegna. \u00c8 molto diffusa anche in tutta la Svizzera. Presente nei supermercati in forma industrializzata, . ."}
{"id": "1963278", "revid": "150109", "url": "https://it.wikipedia.org/wiki?curid=1963278", "title": "Mininova.org", "text": ""}
{"id": "1963288", "revid": "834", "url": "https://it.wikipedia.org/wiki?curid=1963288", "title": "Tuffi alla V Olimpiade", "text": ""}
{"id": "1963289", "revid": "834", "url": "https://it.wikipedia.org/wiki?curid=1963289", "title": "Tuffi alla VII Olimpiade", "text": ""}
{"id": "1963291", "revid": "834", "url": "https://it.wikipedia.org/wiki?curid=1963291", "title": "Tuffi alla VIII Olimpiade", "text": ""}
{"id": "1963292", "revid": "124123", "url": "https://it.wikipedia.org/wiki?curid=1963292", "title": "Sergio Pagliazzi", "text": "Professionista dal 1947 al 1955, vinse il Trofeo dell'Unione Velocipedistica Italiana.\nCarriera.\nPagliazzi si aggiudic\u00f2 il Trofeo dell'Unione Velocipedistica Italiana nel 1949, aggiudicandosi la quinta prova a Porto Sant'Elpidio e il Giro di Calabria. Concluse anche due volte il Giro d'Italia senza per\u00f2 ottenere risultati rilevanti. Ottenne alcuni piazzamenti al Giro dell'Emilia, dove fu secondo nel 1949 e terzo nel 1951 e fu anche terzo nel Giro del Piemonte 1950.\nSi ritir\u00f2 a soli ventisei anni."}
{"id": "1963294", "revid": "834", "url": "https://it.wikipedia.org/wiki?curid=1963294", "title": "Tuffi alla X Olimpiade", "text": ""}
{"id": "1963298", "revid": "834", "url": "https://it.wikipedia.org/wiki?curid=1963298", "title": "Tuffi alla XI Olimpiade", "text": ""}
{"id": "1963299", "revid": "834", "url": "https://it.wikipedia.org/wiki?curid=1963299", "title": "Tuffi alla XIV Olimpiade", "text": ""}
{"id": "1963301", "revid": "834", "url": "https://it.wikipedia.org/wiki?curid=1963301", "title": "Tuffi alla XV Olimpiade", "text": ""}
{"id": "1963302", "revid": "834", "url": "https://it.wikipedia.org/wiki?curid=1963302", "title": "Tuffi alla XVI Olimpiade", "text": ""}
{"id": "1963303", "revid": "1573940", "url": "https://it.wikipedia.org/wiki?curid=1963303", "title": "Zamenis lineatus", "text": "Il saettone occhirossi (Zamenis lineatus ()) \u00e8 un serpente non velenoso della famiglia dei Colubridi, endemico dell'Italia meridionale e della Sicilia.\nDescrizione.\n\"Zamenis lineatus\" raggiunge la lunghezza massima circa 2 metri. Il colore di fondo \u00e8 nocciola-giallastro brillante.\nLe squame sono lisce e lucenti con piccole macchie bianche ai margini, il ventre \u00e8 grigio-giallastro, le piastre ventrali e caudali hanno una carenatura laterale.\nSe presenti le strie longitudinali bruno scure sono molto sottili equidistanti tra loro e tutte della stessa larghezza.\nIl colore dell'iride \u00e8 spesso rosso, ha una stria sotto oculare e bande marroni postoculari molto evidenti ed arcuate verso il basso che raggiungono la commessura labiale.\nDistribuzione e habitat.\nLa specie \u00e8 endemica dell'Italia meridionale e della Sicilia; .\nBiologia.\nAlimentazione.\nSi nutre di sauri, uova di nidiacei e micromammiferi.\nRiproduzione.\n\u00c8 una specie ovipara.\nSpecie simili.\nConfronto con \"Zamenis longissimus\".\n\"Zamenis lineatus\" presenta colorazione pi\u00f9 chiara e si distingue anche per l'iride rossa, qualora presenti le strie longitudinali bruno scure sono molto sottili equidistanti tra loro e tutte della stessa larghezza. In \"Zamenis longissimus\", se presenti le strie sono pi\u00f9 grosse non equidistanti e le due centrali sono pi\u00f9 larghe rispetto alle esterne. In \"Zamenis longissimus\" le due bande marrone postoculari molto evidenti ed arcuate verso il basso si fermano \"sempre\" prima che raggiungano la commessura labiale.\nConfronto con \"Elaphe quatuorlineata\".\nIl cervone \u00e8 meno slanciato, presenta carenatura sulle squame dorsali che gli conferiscono un aspetto rugoso, \"Zamenis lineatus\" ha squame lisce. Il cervone ha due squame preoculari, \u00e8 sprovvisto della stria sotto oculare presente in \"Zamenis lineatus\". La stria post oculare nel cervone \u00e8 nera e rettilinea nell\"'Elaphe\" \u00e8 marrone e arcuata verso il basso. Il suo occhio \u00e8 di colore nero. \u00c8 privo delle piccole macchie a reticolo.\nCuriosit\u00e0.\nCome il cervone chiamato \"pasturavacche\", la credenza popolare vuole che sia attirato dal latte delle vacche e delle capre al pascolo e che per procurarselo si attacchi alle mammelle degli animali."}
{"id": "1963306", "revid": "834", "url": "https://it.wikipedia.org/wiki?curid=1963306", "title": "Tuffi alla XVII Olimpiade", "text": ""}
{"id": "1963307", "revid": "254401", "url": "https://it.wikipedia.org/wiki?curid=1963307", "title": "Piazza Sarzano", "text": "Piazza Sarzano (in ligure \"in Sarzan\") \u00e8 una delle principali piazze del centro storico di Genova, situata al limite orientale del sestiere del Molo.\nToponimo.\nSecondo varie fonti il nome deriverebbe dal latino \"Arx Jani\" ovvero \"Rocca di Giano\", perch\u00e9 secondo la leggenda il mitico fondatore di Genova, sbarcato nella sottostante insenatura, oggi interrata, chiamata \"seno di Giano\", avrebbe poi fondato proprio su questa altura il primo nucleo della citt\u00e0.\nDescrizione.\nPiazza Sarzano \u00e8 una delle piazze pi\u00f9 grandi del centro storico di Genova ed in epoca medioevale era l'unica vera piazza pubblica entro le mura cittadine.\nDi forma allungata, occupa una delle sommit\u00e0 del colle di Castello, sede del pi\u00f9 antico insediamento cittadino. Pu\u00f2 essere raggiunta da diverse strade: da piazza Dante, attraverso la Porta Soprana lungo via Ravecca, dal centro storico attraverso stradone Sant'Agostino, via di S. Croce o salita S. Maria di Castello, dalla circonvallazione a mare e dalle mura della Marina percorrendo salita S. Antonio o vico sotto le Murette ed infine, unico accesso veicolare, da via E. Ravasco, che attraverso il settecentesco ponte di Carignano collega piazza Sarzano alla piazza di Carignano sul prospiciente colle omonimo, dove sorge la basilica dell'Assunta. Il ponte scavalcando la valletta del Rio Torbido, dove un tempo sorgeva il popolare rione di Via Madre di Dio, scomparso negli anni settanta del Novecento e sostituito da centri direzionali. In un angolo della piazza una targa ricorda, in toni polemici, proprio i vicini quartieri del centro storico di Genova scomparsi con i piani urbanistici del dopoguerra\nUn tempo la via di accesso principale, quella seguita dai cortei ufficiali e dalle processioni delle casacce, era quello che partendo dal Palazzo Ducale si snodava lungo salita Pollaiuoli, piazza San Donato e stradone Sant'Agostino; questo percorso fu poi prolungato fino alla piazza di Carignano quando i Sauli fecero costruire, nel Settecento, il ponte di Carignano.\nDal 2006 la piazza \u00e8 servita dalla stazione \"Sarzano/Sant'Agostino\" della metropolitana.\nSulla piazza si affacciano alcuni storici edifici:\nIl pozzo e il busto di Giano.\nSul lato di levante della piazza si trova un pozzo, coperto da un chiosco colonnato a pianta esagonale eretto nel Seicento su disegno di Bartolomeo Bianco, che attingeva ad una grossa cisterna alimentata dall'antico acquedotto civico costruita nel 1583 ed ancora oggi presente sotto alla piazza \nIl chiosco \u00e8 sormontato da un busto di Giano bifronte, alto circa un metro, qui collocato nell'Ottocento, citato anche da Dino Campana, che nei ricordi del poeta diventa per\u00f2 l'effigie di un \"savio imperatore romano\".\nIn origine il chiosco era collocato in un altro punto della piazza, davanti alla chiesa di San Salvatore: venne restaurato nell'Ottocento da Giovanni Battista Resasco e spostato all'angolo con via E. Ravasco. In quell'occasione vi fu collocato anche il busto di Giano. Infatti la scultura (dal 2001 sostituita da una copia in resina, mentre l'originale in marmo di Carrara, molto deteriorato dalla lunga esposizione agli agenti atmosferici, \u00e8 conservata all'interno del museo di Sant'Agostino) non faceva parte della struttura originaria del chiosco, ma proveniva dalla monumentale fontana di piazza Vacchero, adiacente a via del Campo. Neppure questa era tuttavia la sua destinazione originaria, riscoperta solo nel 1866 da Santo Varni, che la restaur\u00f2. La statua era stata commissionata nel 1536 dai Padri del Comune agli scultori lombardi, trapiantati a Genova, Gian Giacomo e Guglielmo Della Porta, padre e figlio, ed era parte di un barchile (fontana pubblica) da collocare nella piazza Nuova (l'attuale piazza Matteotti). Circa un secolo pi\u00f9 tardi, nel 1628 la fontana venne trasferita nella piazza antistante la chiesa di San Domenico e da qui, dopo la demolizione della chiesa nell'Ottocento, in piazza Marsala, dove si trova tuttora. Il busto di Giano venne invece integrato nella fontana di piazza Vacchero, e vi rimase fino a quando il Resasco lo trasfer\u00ec in piazza Sarzano.\nNon vi \u00e8 certezza su quale dei due Della Porta sia l'autore del busto, il cui stato di conservazione non consente una valutazione pi\u00f9 approfondita; il Varni, che lo vide gi\u00e0 deteriorato ma senz'altro in migliori condizioni di quanto sia attualmente, lo attribu\u00ec a Guglielmo, ma secondo studiosi contemporanei non \u00e8 da escludere anche un contributo del padre Gian Giacomo.\nPassato indenne dai bombardamenti della seconda guerra mondiale, che colpirono duramente la piazza e gli edifici circostanti, il chiosco, che versava comunque in stato di degrado, fu restaurato nel 2001. Anche il busto fu restaurato da Axel Nielsen e quindi ricoverato nel museo di Sant'Agostino, mentre sulla cupoletta del chiosco venne collocata la copia in resina.\nStoria.\nIl campo di Sarzano, una vasta spianata alla base del castello vescovile, inizi\u00f2 a prender forma di piazza intorno alla met\u00e0 del XII secolo, quando un religioso della congregazione di S. Rufo ottenne dai consoli di Genova \"14 tavole di terra\" per costruirvi la chiesa di San Salvatore. Pochi anni dopo l'intera spianata, compresa la nuova chiesa, venne inglobata nelle le mura dette \"del Barbarossa\".\nVerso la fine del XII secolo al limite di ponente della piazza fu costruita la chiesa di Santa Croce (chiusa all'inizio dell'Ottocento e trasformata in abitazioni), con annesso un piccolo ospedale e nel 1260, su terreni adiacenti alla piazza, sul lato nord, il grande complesso conventuale degli agostiniani.\nLa spianata, unico vero spazio pubblico entro le mura cittadine, divenne, dalla met\u00e0 del XII secolo, il centro della vita pubblica: sede di mercati, tornei cavallereschi, manifestazioni pubbliche e delle processioni delle casacce.\nLe cronache riportano che il 1\u00ba novembre 1311 vi si riun\u00ec una grande assemblea popolare che, come proposto da Opizzino Spinola, stabil\u00ec di affidare per vent'anni la signoria della citt\u00e0 all'imperatore Arrigo VII, pagandogli un tributo di sessantamila fiorini. L'imperatore aveva fatto il suo ingresso a Genova il 21 ottobre 1311, accolto con entusiasmo dalla popolazione poich\u00e9 aveva promesso di riportare la pace tra le fazioni cittadine e ne part\u00ec il 16 febbraio 1312 lasciando come vicario Uguccione della Faggiola. Durante la sua permanenza in citt\u00e0, nel dicembre del 1311, mor\u00ec l'imperatrice Margherita di Brabante, che fu sepolta a Genova; quanto resta del suo monumento sepolcrale, opera di Giovanni Pisano, \u00e8 conservato nel museo di Sant'Agostino. La pace tuttavia non dur\u00f2 a lungo: morto prematuramente anche Arrigo VII nel 1313, il suo vicario abbandon\u00f2 la citt\u00e0 e le contese tra le fazioni ripresero con violenza."}
{"id": "1963309", "revid": "834", "url": "https://it.wikipedia.org/wiki?curid=1963309", "title": "Tuffi alla XVIII Olimpiade", "text": ""}
{"id": "1963311", "revid": "834", "url": "https://it.wikipedia.org/wiki?curid=1963311", "title": "Tuffi alla XIX Olimpiade", "text": ""}
{"id": "1963313", "revid": "834", "url": "https://it.wikipedia.org/wiki?curid=1963313", "title": "Tuffi alla XX Olimpiade", "text": ""}
{"id": "1963316", "revid": "729019", "url": "https://it.wikipedia.org/wiki?curid=1963316", "title": "Gran Premio del Canada 1983", "text": "Il Gran Premio del Canada 1983 \u00e8 stata l'ottava gara del Campionato mondiale di Formula 1 1983. Disputata il 12 giugno 1983 presso il Circuito di Montr\u00e9al, ha visto la prima vittoria di Arnoux al volante della Ferrari. Il francese \u00e8 stato costantemente il pi\u00f9 veloce durante tutto il fine settimana, facendo registrare il miglior tempo in entrambe le sessioni di qualifica e vincendo la gara, l'ultima per il modello 126 C2. A completare il podio giunsero Eddie Cheever su Renault e Patrick Tambay su Ferrari, autore anche del giro pi\u00f9 veloce. Solo quinto il leader del mondiale Alain Prost, afflitto da vari problemi durante la corsa e preceduto pure da Keke Rosberg, mentre Nelson Piquet, fu costretto al ritiro.\nVigilia.\nAspetti tecnici.\nPer l'appuntamento in terra canadese la Brabham fu la squadra che present\u00f2 pi\u00f9 novit\u00e0 tecniche. Venne portato un nuovo tipo di sospensioni, che aveva testato la settimana precedente alla gara sul circuito di Silverstone e che aveva fornito buone prestazioni, ma alla fine la casa inglese decise di montarle solamente sul muletto. Venne poi rinnovata la parte posteriore della vettura, con l'aggiunta di spoiler all'ingresso dei radiatori laterali e, infine, adott\u00f2 un nuovo cofano motore.\nNotevolmente minori le modifiche apportate dagli altri team, con la Renault che si limit\u00f2 a spostare il bocchettone a sinistra e la Ferrari che cambi\u00f2 le canalizzazioni per raffreddare meglio radiatori, cambio e batteria. La ATS modific\u00f2, poi, i propri scarichi sulla base di quelli della Renault, mentre la Ligier decise di abbandonare l'alettone posteriore utilizzato nella corsa precedente.\nAspetti sportivi.\nGli organizzatori del Gran Premio riuscirono a convincere Jacques Villeneuve Sr. a prendere parte alla gara con la RAM. Si intravide, poi, ai box della Tyrrell il calciatore Roberto Bettega, che sal\u00ec, pur senza provarla, sulla vettura di Alboreto e dichiar\u00f2 apertamente di tifare per il pilota italiano.\nProve libere.\nResoconto.\nNella prima sessione di prove Patrick Tambay ottenne il miglior tempo, scalzando a 10 minuti dalla fine il compagno di squadra Arnoux dalla prima posizione. Dietro di loro Patrese, Cheever e Rosberg, primo tra i piloti con motore aspirato. De Cesaris ebbe poi problemi con la pompa d'iniezione, ma nonostante ci\u00f2 piazz\u00f2 la sua Alfa Romeo all'ottavo posto. Anche De Angelis ebbe diversi inconvenienti con gli ammortizzatori e non and\u00f2 oltre il quindicesimo posto. Ancora peggio and\u00f2 ai piloti McLaren, con Lauda diciannovesimo afflitto da problemi di assetto e Watson venticinquesimo, rallentato dalla rottura del motore.\nAl sabato la Ferrari conferm\u00f2 le buone prestazioni del venerd\u00ec, piazzando nuovamente i suoi piloti nelle prime due posizioni. A seguire Piquet, Prost e De Cesaris. Ancora in difficolt\u00e0 De Angelis, afflitto da problemi di trazione, Watson e Lauda, autore anche di un testacoda. Baldi, al contrario del compagno di squadra, poi, non riusciva ad ottenere buoni tempi, tanto da chiudere ultimo, sostenendo che la sua vettura era inguidabile, pur senza capirne i motivi.\nRisultati.\nNella sessione del venerd\u00ec, si ebbe la seguente situazione:\nNella sessione del sabato, si ebbe la seguente situazione:\nQualifiche.\nResoconto.\nNella prima sessione del venerd\u00ec la Ferrari conferm\u00f2 quanto fatto nelle prove libere piazzando le sue vetture ai primi due posti, distanziate l'una dell'altra di appena otto millesimi. Dietro di loro le due Renault, con Prost, che ottenne il suo tempo con il muletto, davanti a Cheever. Il pilota statunitense, per\u00f2, critic\u00f2 Ren\u00e9 Arnoux, autore del miglior tempo, reo di averlo rallentato, impedendogli di migliorare il suo tempo sul giro. Seguirono, quindi, Nelson Piquet e Riccardo Patrese, autore quest'ultimo di un incidente a oltre duecento chilometri orari, in cui distrusse la parte anteriore della sua vettura. Rosberg risult\u00f2 il primo dei piloti con motore aspirato, ottenendo il settimo tempo, seguito da Manfred Winkelhock, Andrea De Cesaris e Jacques Laffite.\nAl sabato Prost e Piquet riuscirono a guadagnare posizioni, con il francese secondo e il brasiliano terzo. Arnoux mantenne la pole position migliorandosi ulteriormente rispetto ai tempi di venerd\u00ec e utilizzando pneumatici da gara. Scivol\u00f2, invece, al quarto posto Tambay, che non riusc\u00ec a migliorare la sua prestazione in quanto fu a lungo costretto ai box per la rottura del motore e con il muletto, non regolato per lui, non fu in grado di migliorare i propri tempi sul giro. Patrese, poi, scavalc\u00f2 Cheever guadagnando la quinta piazza, mentre dietro di loro recuperarono posizioni Winkelhock e De Cesaris, che relegarono Rosberg al nono posto. Giacomelli riusc\u00ec, poi, a portarsi al decimo posto, seguito da De Angelis, che aveva parzialmente risolto i problemi di trazione posteriore che lo avevano afflitto nella sessione precedente. Rimasero, invece, fuori dalla linea di partenza Jacques Villeneuve Sr. e Piercarlo Ghinzani. Rientr\u00f2 invece tra i qualificati Cecotto.\nGara.\nResoconto.\nIl Gran Premio, che si svolse davanti a 54.000 spettatori, part\u00ec in ritardo di trenta minuti per un guasto all'impianto elettrico di tutta l'area metropolitana. Alla partenza Arnoux mantenne la testa della corsa, seguito da Patrese, Prost, Piquet e Tambay. Gi\u00e0 nel corso dei primi giri si registrano i ritiri di Jarier, Surer e De Angelis. Nel frattempo Piquet si port\u00f2 in terza posizione, mentre Rosberg, dopo aver superato Giacomelli, si port\u00f2 all'ottavo posto, iniziando un lungo duello con Andrea De Cesaris, con grande partecipazione ed apprezzamento del pubblico.\nArnoux, intanto, riusciva a guadagnare circa mezzo secondo al giro sugli inseguitori, imponendo un ritmo gara elevatissimo. Prost, attorno al decimo giro, cominci\u00f2 ad accusare un calo di potenza del motore, cos\u00ec Tambay e Cheever riuscirono ad avere la meglio su di lui. Contemporaneamente Rosberg rischi\u00f2 di spegnere il propulsore, perdendo dieci secondi nei confronti di De Cesaris, ma riusc\u00ec comunque a recuperarli nel giro di poche tornate, complice un calo di potenza di mille giri del motore del pilota romano, ed effettu\u00f2 il sorpasso nel corso del sedicesimo giro. Due tornate pi\u00f9 tardi il romano venne superato pure da Jacques Laffite. Intanto, Piquet fu costretto al ritiro. Nel corso del ventesimo giro, poi, Tambay cominci\u00f2 ad accusare problemi di alimentazione, forse dovuti ad un violento salto su un cordolo, e venne superato da Cheever. Il problema, per\u00f2, si risolse da solo alcuni passaggi pi\u00f9 tardi.\nAl trentacinquesimo giro cominciarono le soste ai box, con Prost e De Cesaris che rifornirono per primi, seguiti da Arnoux, che lasci\u00f2 il comando della corsa a Patrese, rientrato per il pit stop due giri dopo. Terminate le soste, il francese della Ferrari riprese la testa della gara, seguito dall'italiano della Brabham, in duello con Cheever. Contemporaneamente De Cesaris, Giacomelli e Warwick furono costretti al ritiro. Patrese, in difficolt\u00e0 con il cambio, venne superato da Tambay e Prost, venendo poi costretto ad abbandonare nel corso del cinquantaseiesimo giro. Rosberg, intanto, era riuscito a rimontare fino al quarto posto, mentre per l'ultimo posto disponibile si scatena un duello tra Watson e Boutsen, con il belga che ebbe la peggio danneggiando la propria vettura. Le posizioni rimasero quindi invariate con Arnoux che vinse davanti a Cheever, Tambay, Rosberg, Prost e Watson.\nDopo gara.\nLa vittoria ottenuta rilanci\u00f2 Arnoux nella corsa al titolo mondiale e il francese stesso espresse la sua soddisfazione per il comportamento della vettura durante tutto il fine settimana. Il suo compagno di squadra, Tambay, pur non essendo pienamente contento della sua gara, conferm\u00f2 che la lotta per il mondiale era aperta e che non ci sarebbero stati giochi di squadra all'interno del team. Prost, leader della classifica piloti, si dichiar\u00f2 comunque fiducioso per il prosieguo del campionato, mentre Piquet espresse tutto il suo rammarico, ritenendo che avrebbe potuto lottare per la vittoria. Il pilota della Williams Keke Rosberg si dichiar\u00f2 felice della sua prestazione, ma fu anche coinvolto, al termine della corsa, di un singolare incidente con Bruno Giacomelli: il pilota italiano, fermo da met\u00e0 gara lungo la pista, chiese al finlandese un passaggio per ritornare ai box, ma, quest'ultimo, prese una chicane con troppa foga e Giacomelli scivol\u00f2 dalla vettura cadendo sulla pista e sbattendo contro il gard-rail. Il bresciano riport\u00f2 alcune contusioni e venne trasportato precauzionalmente all'ospedale.\nNel corso, poi, delle verifiche sui pesi delle monoposto venne squalificata la Tyrrell di Danny Sullivan, risultata sottopeso di quattro chili, rispetto ai 540 regolamentari. Venne invece riammessa la Arrows di Thierry Boutsen solo dopo che gli venne rimontato l'alettone, danneggiatosi durante un contatto con Watson.\nNote.\n\"Salvo indicazioni diverse le classifiche sono tratte da \""}
{"id": "1963318", "revid": "74801", "url": "https://it.wikipedia.org/wiki?curid=1963318", "title": "Luciano Frosini", "text": "Professionista dal 1949 al 1956, vinse una tappa al Giro d'Italia 1951.\nCarriera.\nMise insieme in sette anni di professionismo cinque vittorie, tra cui una tappa al Giro d'Italia 1951, sei le partecipazioni, ed il Trofeo dell'Unione Velocipedistica Italiana 1950.\nTra gli altri risultati di rilievo anche un secondo posto al Giro dell'Umbria 1950 ed i terzi al Giro del Lazio, al Giro di Campania 1952 e al Gran Premio Industria e Commercio di Prato 1953."}
{"id": "1963319", "revid": "499531", "url": "https://it.wikipedia.org/wiki?curid=1963319", "title": "Bully Kutta", "text": "Il Bully Kutta, anche noto come Bully Cutha, Pakistani Bully Dog o Mastino pakistano, \u00e8 una razza canina molossoide (tipo \"dogue\") originaria della regione indo-pakistana, non riconosciuta dalla FCI, ampiamente utilizzata nel combattimento di cani.\nStoria.\nLa razza venne selezionata durante il periodo coloniale incrociando molossoidi europei (presumibilmente mastiff ma il dibattito \u00e8 aperto tra i cinofili in ragione delle difficolt\u00e0 di adattamento al clima indiano che la razza avrebbe potuto avere) con molossoidi indo-pakistani (es. Alangu Mastiff). Non esiste comunque ad oggi uno standard di razza ed a seconda delle regioni, il Kutta varia notevolmente a livello morfologico.\nStandard.\nInesistente.\nAspetto.\nCani grossi e muscolosi con aspetto temibile, si possono trovare di qualsiasi variet\u00e0 di colore anche se principalmente il colore bianco \u00e8 quello dominante. Vengono generalmente amputate le orecchie.\nCarattere.\nRazza dal carattere aggressivo e protettivo, con un grosso istinto alla guardia. Cani molto difficili da gestire consigliati a soli proprietari esperti. Con l'adeguata socializzazione e un buon addestramento possono rivelarsi ottimi compagni."}
{"id": "1963320", "revid": "898277", "url": "https://it.wikipedia.org/wiki?curid=1963320", "title": "Femi Osofisan", "text": "In molte opere utilizza degli pseudonimi; il pi\u00f9 frequente \u00e8 Okinba Launko.\nBiografia.\nNato in una piccola localit\u00e0 Yoruba, nella regione occidentale della Nigeria, Osofisan si forma presso il Collegio di Ibadan e nel 1969 ottiene una borsa di studio per conseguire la sua prima laurea in Francia. \nIn seguito perfeziona e approfondisce i suoi studi presso le universit\u00e0 di Ibadan, Dakar e Parigi, praticando le arti del teatro e della performance con la compagnia Orisun Theatre, fondata da Wole Soyinka.\nNel 1983 diventa professore di Discipline teatrali all'Universit\u00e0 del Benin. \nDirettore del Teatro Nazionale di Lagos, \u00e8 stato Visiting Professor in molte universit\u00e0 africane ed europee; attualmente insegna presso il Dipartimento delle Arti Teatrali dell'Universit\u00e0 di Ibadan.\n\u00c8 sicuramente uno degli scrittori nigeriani pi\u00f9 prolifici; ha scritto, pubblicato e realizzato oltre 60 opere, diffuse capillarmente non solo attraverso pubblicazioni scritte ma anche ricorrendo ai mass media, dalla radio, al cinema, al teatro e alla televisione.\nI suoi drammi sono molto conosciuti soprattutto per l'impegno da sempre perseguito nei confronti della situazione socio-politica del suo paese, in particolare durante il passaggio dal regime coloniale all'indipendenza, nonch\u00e9 durante la guerra civile fino ai giorni nostri.\nPoetica teatrale.\nLa prospettiva di Osofisan \u00e8 fortemente radicata nella realt\u00e0 della sua terra e la sua visione del teatro e della \"performance\" in genere \u00e8 senza dubbio basata su un'ideologia politica potenzialmente rivoluzionaria. \nIn questo senso, l'autore sperimenta nuove forme di rappresentazione attraverso le tecniche e i saperi del cosiddetto teatro popolare Yoruba, il che rende i suoi lavori estremamente accessibili e fortemente legati alle simbologie della tradizione, seppur agganciate alla realt\u00e0 contemporanea e alle sue complesse dinamiche.\nL'elemento caratterizzate dei suoi lavori teatrali e performativi \u00e8 costituito dal ricorso alla mitologia e alla tradizione orale, finalizzato alla critica delle dinamiche politiche nigeriane, in particolare all'atteggiamento neo-coloniale di molti governatori, e soprattutto al riconoscimento da parte dei suoi connazionali dei valori e delle caratteristiche portanti della cultura africana in genere. \nLe storie cosmogoniche e mitologiche della tradizione Yoruba diventano il veicolo attraverso il quale Osofisan parla al pubblico delle questioni cogenti ancora irrisolte e della necessit\u00e0 di dar vita ad una \"insurrezione surrettizia\", ovvero una prospettiva ideologica e politica alternativa a quella vigente che risulti capace di sovvertire gli ordine del potere costituito.\nTutta la sua produzione teatrale e saggistica \u00e8 fondata sull'idea di dare maggiore visibilit\u00e0 alla cultura africana in genere, valorizzandone la ricchezza e le capacit\u00e0 di innovazione."}
{"id": "1963326", "revid": "709565", "url": "https://it.wikipedia.org/wiki?curid=1963326", "title": "Stenmin", "text": " Stenmin \u00e8 un personaggio immaginario del libro \"La Spada di Shannara\" scritto da Terry Brooks nel 1978.\nStoria.\nStenmin \u00e8 il consigliere di Palance Buckannah. \u00c8 lui che uccide il re, che suggerisce di sciogliere la Legione della Frontiera.\nMenion, lo incontra per la prima volta vicino al Mermidon, con Shirl Ravenlock intrappolata.\nStenmin fa imprigionare Balinor, Durin e Dayel e Hendel, quando cerca di salvarli.\nCerca di uccidere il principe di Leah nel sonno, ma Menion si sveglia e si fa condurre nelle prigioni, per poi liberare i suoi quattro amici.\nStenmin, riesce a fuggire e nella fuga pugnala Palance, con un coltello drogato. Si perdono le tracce del mistico, che ha aperto un passaggio segreto, per fare passare l'esercito del Signore degli Inganni.\nViene scoperto e dopo vari fatti, ucciso da Menion."}
{"id": "1963329", "revid": "834", "url": "https://it.wikipedia.org/wiki?curid=1963329", "title": "Tuffi alla XXI Olimpiade", "text": ""}
{"id": "1963330", "revid": "834", "url": "https://it.wikipedia.org/wiki?curid=1963330", "title": "Tuffi alla XXII Olimpiade", "text": ""}
{"id": "1963331", "revid": "117410593", "url": "https://it.wikipedia.org/wiki?curid=1963331", "title": "Giorgio Careri", "text": "Biografia.\nNacque a Roma il 16 luglio 1922, ma visse a Tripoli fino ali'et\u00e0 di quattordici anni. Nel 1946, dopo la laurea in Ingegneria Industriale Chimica, decise di iscriversi a Fisica. Appena laureato, su proposta di Edoardo Amaldi, inizi\u00f2 a costruire uno spettrometro di massa per analisi isotopiche, il primo del genere in Italia, che lo mise in grado di integrarsi nell'istituto romano. I suoi interessi, seppur non ancora ben definiti, furono tuttavia attratti dalla nascente chimica-fisica, orientata verso la fisica statistica, ben lontana da argomenti di ricerca come la fisica nucleare e i raggi cosmici, che all'epoca prevalevano a Roma. Lo spettrometro venne da lui completato successivamente e utilizzato per ricerche in due campi allora nuovi, la geochimica e la cinetica chimica. Un complesso di lavori che nel 1955 gli valsero la cattedra di Fisica Sperimentale.\nNella primavera del 1949, in occasione del primo congresso internazionale di fisica teorica del dopoguerra su argomenti di fisica statistica, venne in contatto con l'ambiente internazionale e prese coscienza dell'esistenza di campi di ricerca in cui avrebbe voluto operare. Invitato a Chicago da Joseph Edward Mayer, che lavorava sulla teoria dei liquidi, speriment\u00f2 la differenza tra l'ambiente collaborativo e familiare dell'Istituto romano e il pi\u00f9 freddo e competitivo mondo della fisica statunitense, ma fu molto colpito dall'alto livello dei seminari settimanali organizzati da Enrico Fermi.\nI suoi lavori sull'elio liquido, un argomento di cui Careri cominci\u00f2 ad interessarsi in concomitanza con la costruzione dell'elettrosincrotrone di Frascati, ebbero un ruolo fortemente innovatore verso la met\u00e0 degli anni '50. Successivamente confluirono nella scrittura del libro \"Ordine e disordine nella materia\", pubblicato nel 1981 e tradotto anche in altre lingue. Nel corso delle sue ricerche stabil\u00ec uno stimolante rapporto di amicizia e affinit\u00e0 scientifica con personaggi come Lars Onsager e Herbert Fr\u00f6hlich. Su loro consiglio, a partire dalla met\u00e0 degli anni '60, cominci\u00f2 a interessarsi dei problemi al confine tra fisica e biologia molecolare. Da allora la sua attivit\u00e0 di ricerca si svolse in questo campo.\nNel 1967 Careri divenne direttore dell'Istituto di Fisica di Roma, dove, dal 1964, aveva fatto attivare il primo corso di Struttura della Materia, che tenne lui stesso fino a 1995. Alla fine di questo\nperiodo, , collabor\u00f2 per qualche tempo con l'industria, allestendo un laboratorio di ricerca, finanziato dall'ENI, per problemi di ricerca di base.\nIntorno al 1980, e dopo pi\u00f9 di un ventennio di ricerche sulle propriet\u00e0 dell'elio liquido, Giorgio Careri inizi\u00f2 ad interessarsi allo studio delle propriet\u00e0 dielettriche delle proteine in uno stato quasi anidro. In particolare, l'attenzione venne posta su una proteina semplice e facilmente riscontrabile in molti sistemi biologici: il lisozima. Il principio motore di questi nuovi studi fu l'idea che lo spettro delle fluttuazioni nell'intorno del kHz e l'acqua legata sulla superficie delle proteine potessero in qualche modo rivestire un ruolo privilegiato nella catalisi enzimatica. A differenza di quanto fa la maggior parte dei ricercatori che affronta lo studio di questo tipo di problemi utilizzando i sofisticati strumenti matematici della dinamica molecolare e delle simulazioni ab initio delle proteine in ambiente acquoso, o complessi metodi sperimentali come la risonanza magnetica nucleare, Giorgio Careri prefer\u00ec utilizzare le metodologie semplici ma profonde associate alla misura delle propriet\u00e0 dielettriche degli enzimi debolmente idratati, ed insieme ai suoi collaboratori ha applicato a queste misure calcoli analitici e numerici derivati dalla meccanica statistica.\nQueste idee hanno prodotto una nuova comprensione e visualizzazione dell'attivit\u00e0 enzimatica in ambiente quasi anidro. In particolare, Careri ed i suoi collaboratori hanno chiaramente evidenziato:\nAltro.\nAlla sua profonda passione per l'arte si deve una serie di articoli pubblicati principalmente sulla rivista di scienze e arti \"Leonardo\" della quale Careri \u00e8 stato per un certo tempo co-editor insieme a Giulio Carlo Argan."}
{"id": "1963332", "revid": "7336", "url": "https://it.wikipedia.org/wiki?curid=1963332", "title": "Scarponi", "text": ""}
{"id": "1963333", "revid": "110157", "url": "https://it.wikipedia.org/wiki?curid=1963333", "title": "Regione di Pelagonia", "text": "La regione di Pelagonia \u00e8 una delle regioni statistiche della Macedonia del Nord situata nella parte sudoccidentale del paese al confine con Grecia e Albania. Comprende 9 comuni.\nSociet\u00e0.\nEvoluzione demografica.\nAl censimento del 2002 risultano 221.019 abitanti, circa l'11% dell'intera nazione.\nEtnie e minoranze straniere.\nDal punto di vista etnico la popolazione risulta cos\u00ec composta (in base ai dati del censimento 2002):"}
{"id": "1963334", "revid": "834", "url": "https://it.wikipedia.org/wiki?curid=1963334", "title": "Tuffi alla XXIII Olimpiade", "text": ""}
{"id": "1963336", "revid": "62004", "url": "https://it.wikipedia.org/wiki?curid=1963336", "title": "Joris van Hout", "text": ""}
{"id": "1963338", "revid": "834", "url": "https://it.wikipedia.org/wiki?curid=1963338", "title": "Tuffi alla XXIV Olimpiade", "text": ""}
{"id": "1963341", "revid": "322321", "url": "https://it.wikipedia.org/wiki?curid=1963341", "title": "Castion (Belluno)", "text": "Castion \u00e8 una frazione di circa abitanti del comune di Belluno.\nGeografia fisica.\nIl paese si trova a sud della citt\u00e0 di Belluno, a soli 2\u00a0km da essa, \u00e8 il secondo centro del comune per grandezza (se si escludono i quartieri cittadini limitrofi come Cavarzano o Baldenich) e costituisce il capoluogo di tutta la zona del Castionese (dalla citt\u00e0 alle cime delle Prealpi). Nelle vicinanze si trovano i borghi di: Cavessago, Caleipo, Cirvoi, Faverga, Madeago, Modolo, Pedecastello, San Cipriano, San Mamante, Sant'Antonio, Sossai.\nDa Castion si raggiungono gli impianti sciistici del Nevegal e il Col Visentin.\nStoria.\nPrende il nome da una pieve costruita nel XIV secolo dalla Confraternita di Santa Maria dei Battuti. In et\u00e0 tardoromana-altomediovale venne costruito il castello di Castellione (Castion) a difesa dei valichi prealpini. I resti vennero alla luce nel 1977 in localit\u00e0 Sant'Anna di Pedecastello. , conserva un\"'Assunzione della Vergine\" di Cesare Vecellio. Nel paese si trovano inoltre la chiesa di San Cipriano e quella di Santa Maria dei Battuti utilizzata oggi come battistero.\nVilla Miari Fulcis.\nNel paese (in localit\u00e0 Modolo) si trova la Villa Miari Fulcis risalente al XVII secolo. Alla costituzione originaria seguirono importanti interventi di ampliamento ed abbellimento nel secolo XVIII. Residenza dei conti Miari Fulcis, famiglia nobiliare tra le pi\u00f9 in vista della citt\u00e0 di Belluno, le cui origini risalgono al 1000, secondo alcuni studiosi sarebbe uno dei maggiori esempi di villa perfettamente inserito nella tradizione dei pi\u00f9 significativi modelli veneti.\nAl 1644 risalgono le parti pi\u00f9 antiche; la villa verr\u00e0 conclusa nella sua attuale configurazione nel 1806, diventando una delle maggiori e meglio conservate ville della provincia di Belluno, tuttora residenza del ramo primogenito della famiglia dei conti Miari Fulcis. Al professor Francesco Miari Fulcis (1855-1929), apprezzato professore di astronomia all'Universit\u00e0 di Padova, si deve la realizzazione delle particolari meridiane disegnate sulla chiesa e sui magazzini della Villa.\nSport.\nIl Castion detiene societ\u00e0 sportive, rispettivamente di calcio, la quale prima squadra partecipa al campionato di seconda categoria, e pallavolo.\nGinnastica artistica e ritmica presso la societ\u00e0 \"Artica Dolomiti\", le cui squadre gareggiano anche a livello nazionale."}
{"id": "1963343", "revid": "834", "url": "https://it.wikipedia.org/wiki?curid=1963343", "title": "Tuffi alla XXVI Olimpiade", "text": ""}
{"id": "1963348", "revid": "834", "url": "https://it.wikipedia.org/wiki?curid=1963348", "title": "Tuffi alla XXVII Olimpiade", "text": ""}
{"id": "1963349", "revid": "834", "url": "https://it.wikipedia.org/wiki?curid=1963349", "title": "Tuffi alla XXV Olimpiade", "text": ""}
{"id": "1963357", "revid": "767487", "url": "https://it.wikipedia.org/wiki?curid=1963357", "title": "Wrong Turn 3 - Svolta mortale", "text": "Wrong Turn 3 - Svolta mortale (\"Wrong Turn 3: Left for Dead\") \u00e8 un film horror direct-to-video del 2009, diretto da Declan O'Brien.\nCostituisce il terzo capitolo della saga splatter \"Wrong Turn\", iniziata nel 2003 con \"Wrong Turn - Il bosco ha fame\" e continuata nel 2007 con \"Wrong Turn 2 - Senza via di uscita\".\nIl film usc\u00ec negli Stati Uniti d'America in DVD e Blu-Ray Disc il 20 ottobre, mentre in Italia fu distribuito il 10 marzo 2010.\nTrama.\nAlex sta facendo rafting con altri 3 amici, che vengono uccisi per mano del cannibale Tre Dita, ultimo rimasto dei mutanti. Sono passati diversi anni dalla nascita del figlio di Tre Dita e ora, diventato adolescente, comincia a costruire trappole insieme al padre.\nIn una prigione i detenuti Chavez e Floyd, intendono evadere durante il trasferimento ad un'altra prigione. Il loro piano tuttavia viene ascoltato dalla spia William. Le guardie decidono cos\u00ec di anticipare il trasporto e di avvertire i poliziotti Nate e Walter dei loro intenti. Il giorno del trasferimento, Nate, Walter, Chavez, Floyd, Crawford, Willy e Brandom si ritrovano tutti nello stesso pulmino, e la loro destinazione \u00e8 la nuova prigione. Durante il lungo viaggio, sostano alla stazione dello sceriffo del paese. Dopo pochi minuti di strada il pullman viene attaccato da Tre Dita che lo fa sbandare facendolo cadere da una rupe. Tutti riescono ad uscire e poco dopo il pulmino scoppier\u00e0.\nApprofittando di questa occasione, Chavez e Floyd si ribellano e prendono i due poliziotti in ostaggio. Presto il gruppo si accorge di non essere solo, difatti Tre Dita inizia a scagliare frecce e coltelli verso di loro. Il gruppo decide dunque, guidati da Nate, di raggiungere una torretta di emergenza per poter chiamare aiuto. Successivamente nel percorso, si imbattono in Alex che, sopravvissuta, rivela agli altri che c'\u00e8 un mutante che sta dando loro la caccia e che ha gi\u00e0 ucciso i suoi amici. Il gruppo, tranne Nate, la crede pazza, ma la usano come ostaggio. Arrivati ad un furgone portavalori sbandato, Chavez scopre che \u00e8 pieno di soldi, e la contesa di tale bottino causa una violenta lite tra i membri del gruppo che culmina con la morte dell'agente Walter.\nDopo che ognuno ha preso due borse con i soldi, come ordinato da Chavez, quest'ultimo incontra il figlio di Tre Dita. Il bambino ancora inesperto si fa sconfiggere facilmente dai fuggitivi. Chavez, capito che \u00e8 il figlio dell'altro mutante, decide di scuoiargli la testa e di metterla in bella vista su un paletto. Il mutante Tre Dita, scoperto il misfatto, inizia quindi una caccia spietata contro gli assassini del figlio. Il primo a morire \u00e8 Willy, colpito da una trappola, poi tocca a Crawford che credendo di poter rubare il camioncino di Tre Dita resta intrappolato nel filo spinato.\nBrandom capisce che Nate sta girando in tondo per guadagnare tempo: il ragazzo decide di mantenere il segreto. Quando per\u00f2 Chavez e Floyd iniziano a litigare Nate e Alex riescono a scappare. Chavez lascia Floyd mezzo morto per terra e decide di continuare con il solo Brandom, lasciando tutti i soldi per terra in modo tale da potersi muovere pi\u00f9 velocemente.\nLo sceriffo del paese e l'agente Sophie vanno alla ricerca di Nate.\nNel frattempo, Floyd riesce a risvegliarsi, prende tutti e soldi lasciati da Chavez e inizia la sua fuga, dopo pochi metri si ritrova in mezzo a dei grossi massi dove si fa male ad una gamba, Tre Dita lo sente e da fuoco a lui e a tutti i soldi. Il resto del gruppo sentendo le urla si avvicina a Floyd scoprendo che Tre Dita lo aveva ucciso, eliminando anche i soldi.\nSuccessivamente, quando finalmente lo sceriffo trova Nate, Alex, Chavez e Brandom viene ucciso dal mutante Tre Dita con una lancia.\nPochi metri dopo, si imbattono nuovamente in Tre Dita e Chavez consegna al mutante Alex, e lui la porta via fino alla casa nel bosco.\nBrandom dunque, approfittando di un momento di distrazione, colpisce Chavez alla testa facendolo svenire. Nate dunque cerca di raggiungere Alex e Brandom scappa alla ricerca di un paese vicino. Nate raggiunge la casa e libera Alex, inizia una lunga lotta con Tre Dita che viene ferito ma non ucciso. Dunque Nate e Alex prendono il furgoncino di Tre Dita per uscire dal bosco ma durante la fuga, Tre Dita si fa vivo nuovamente attaccando il furgoncino. Una volta schiantati contro un albero, ricompare Brandom che soccorre la coppia e li aiuta ad uscire dal furgoncino ormai in fiamme. Tre Dita dunque tenta un nuovo attacco dove per\u00f2 Nate ha la meglio. Il furgoncino prende fuoco e Tre Dita insieme ad esso. Nate, sfinito, decide di fare finta che Brandom sia morto per permettere a quest'ultimo di scappare e farsi una nuova vita, senza finire di nuovo in prigione. Tuttavia, vario tempo dopo, Nate fa ritorno al furgone portavalori per raccogliere dei soldi che Chavez e Floyd non avevano raccolto. Brandom per\u00f2 lo tradisce uccidendolo con una freccia ed inizia a raccogliere i soldi. Di li a poco un altro mutante, armato di una mazza chiodata irromper\u00e0 sulla scena uccidendo Brandom.\nProduzione.\nDopo il successo commerciale riscosso dai primi due \"Wrong Turn\", la Fox Home Entertainment annunci\u00f2 nel 2008 la futura realizzazione di un terzo episodio anch'esso diretto al mercato casalingo, per la regia di Declan O'Brian. La selezione del cast artistico inizi\u00f2 nel luglio 2008, ed entro agosto il cast principale era stato confermato.\nIl film \u00e8 stato girato in 24 giorni.\nLuoghi.\nLe riprese si svolsero a Sofia, nel 2008, dal 4 agosto al 4 settembre.. La maggior parte del film per\u00f2 \u00e8 stata girata nel monte Vitosha, molto vicino a Sofia. Nel monte \u00e8 anche presente un fiume di sassi, dove sono state girate la sequenza iniziale e la sequenza dell'incendio.\nCritica.\nIl film viene ritenuto dalla maggior parte dei fans della serie il peggiore Wrong Turn di sempre. Su Rotten Tomatoes ha il 23% di critiche positive."}
{"id": "1963366", "revid": "290948", "url": "https://it.wikipedia.org/wiki?curid=1963366", "title": "Termodinamica classica", "text": ""}
{"id": "1963372", "revid": "1782831", "url": "https://it.wikipedia.org/wiki?curid=1963372", "title": "Coppa Italia Serie C 2002-2003", "text": "La Coppa Italia di Serie C 2002-2003 \u00e8 stata la ventiduesima edizione di quella che oggi si chiama Coppa Italia Lega Pro. Il vincitore \u00e8 stato il , che si \u00e8 aggiudicato il trofeo per la sua prima volta nella storia battendo la Pro Patria nella finale a doppia sfida.\nLa formula.\nVengono ammesse alla competizione tutte le squadre che risultano regolarmente iscritte ad un campionato di Serie C.\nFase ad eliminazione diretta.\nSedicesimi di finale.\n \n \n \n \n \n \n \n \nOttavi di finale.\n \n \n \n \nQuarti di finale.\n \n \nSemifinali.\n \nTabellini finale.\nAndata.\nPro Patria: Di Sarno, Colombo, Cresta, Zaffaroni, Salvalaggio, Arioli , Trezzi, Carbone (55' Chiarotto), Ruopolo , Boscolo (6' Asara), Romano (55' Karasavvidis). All. Muraro.\nBrindisi: Adami, Calabro , Paratici, Iennaco (75' Berti), Trinchera, Taurino , Pinciarelli (85' Binchi), Menolascina, Puccinelli (69' D'Ambl\u00e8), Terrevoli, Corona. All. Giorgini.\nRitorno.\nBrindisi: Adami; Binchi, Di Meo , Trinchera, Paratici, Puccinelli, Menolascina, Iennaco , Pinciarelli (12' Terrevoli), Sardelli (77' Francioso), Corona (82' Orlandini). All. Giorgini.\nPro Patria: Capelletti; Gilardengo (73' Vecchio), Zaffaroni, Salvalaggio, Cresta , Turazza (59' Ruopolo), Colombo , Carbone , Chiarotto, Karasavvidis, Romano (73' Erba). All. Muraro."}
{"id": "1963373", "revid": "119203037", "url": "https://it.wikipedia.org/wiki?curid=1963373", "title": "Eros Baldissera", "text": "Biografia.\nSi \u00e8 laureato con Maria Nallino discutendo una tesi di storia moderna siriana. Gi\u00e0 docente di Lingua e Letteratura araba nella Facolt\u00e0 di Lingue e Letterature Straniere all'universit\u00e0 Ca' Foscari di Venezia dal 1972, si \u00e8 occupato di storia contemporanea dei Paesi arabi come redattore della rivista \"Oriente Moderno\", edita dall'Istituto per l'Oriente.\nPur non trascurando questo suo iniziale campo di ricerca, ben presto i suoi interessi principali si sono rivolti al campo della letteratura araba contemporanea, in particolare siriana.\nEsortato dall'esempio e dagli insegnamenti di Giovanni Oman (all'epoca docente di \"Lingua e Letteratura Araba\" nell'Istituto Universitario Orientale di Napoli), prende a occuparsi anche di epigrafia araba. Per conto del ministero del Patrimonio nazionale e della Cultura del Sultanato dell'Oman, tra il 1986 e il 2001, ha pubblicato cinque opere in arabo ottenendone vari riconoscimenti. Di particolare interesse gli studi sulle iscrizioni nelle moschee tradizionali dell'Om\u00e0n, quelle nel palazzo di Jabr\u00ecn e le altre del mausoleo dell'im\u00e0m Ahmad Bin Sa'\u00ecd al-Busa'idi (1710 \u2013 15 dicembre 1783), fondatore nel 1744 della dinastia attualmente al potere nel Sultanato.\nApprofondendo le sue conoscenze filologico-lessicali della lingua araba, nel 1994 ha dato alle stampe, per i tipi della Zanichelli, un \"Dizionario compatto Italiano-Arabo e Arabo Italiano\" che conoscer\u00e0 una buona fortuna editoriale. Nel 2004 ne seguir\u00e0 una versione maggiore, \"Il dizionario di arabo\", stampato dalla stessa casa editrice bolognese. Nel 2008 \u00e8 uscito l'\"Arabo compatto\", seconda edizione completamente rinnovata della prima opera. Nell'autunno 2009 ne \u00e8 uscita una versione 'mini' e nel 2014 la seconda edizione riveduta corretta e ampliata del Maggiore, con la possibilit\u00e0 della consultazione on line. La terza edizione del compatto \u00e8 stata pubblicata nel 2017.\nNel 1968 ha frequentato un corso estivo al Bourghiba School di Tunisi e ha visitato Algeria e Marocco. Negli anni successivi si recher\u00e0 varie volte in Egitto, Libano, Siria; in Giordania nell'agosto 1970, alla vigilia del Settembre nero, seguita dall'Iraq, e ancora in Oman e Yemen.\nIn \"ORIENT\"aleggiando\"\", Roma, MMC Edizioni, 2007, ha descritto la sua genesi d'arabista e i suoi primi viaggi nel M\u00e0greb e nel M\u00e0shreq arabi aprendo interessanti e curiose finestre su quei mondi. Nell'aprile 2010 ne \u00e8 uscita a Damasco una versione araba dal titolo \u0627\u0644\u062a\u062c\u0648\u0627\u0644 \u0627\u0633\u062a\u0634\u0631\u0627\u0642\u0627\u064b.\nIn \"Assalto sul Nilo\", Roma, Il Filo Ed., 2007, ha narrato l'avventura di una giovane arabista veneziana in crociera su una nave turistica lungo il fiume egiziano assalita da commando islamisti, e i fatti che ne conseguono, entrando nella vita spicciola e nella psicologia degli abitanti di un povero villaggio sul Nilo. Nel 2011 ha pubblicato la raccolta di racconti \"Arabismi\", Roma, Albatros Il Filo Ed., in cui ha proposto alcune sue esperienze di viaggio in veste di storie dove realt\u00e0 e fantasia si fondono e si confondono, quale libera interpretazione di dati forniti da quel vissuto. Nel 2014 \u00e8 seguito il romanzo \"Arletta e Irina col Prof e Igor da Damasco a Venezia via Mosca\", un pot pourri in cui - su uno sfondo che fa da storia-cornice - si tratta di lingua araba, della sua letteratura, di vita e abitudini in diversissimi ambienti arabi, di viaggi, con momenti di thriller, ma anche di curiosit\u00e0 relative alle tre citt\u00e0 del titolo. Nel 2020 il Centro internazionale della grafica di Venezia ha pubblicato \"SIRIA - Immagini d'epoca e memorie (1971-1979)\", libro con 150 fotografie scelte fra le numerose relative al suo primo decennio di frequentazione del Paese. Nello stesso anno il Centro gli pubblica \"il mio Oman - 1986-2001\", con un repertorio di note e immagini di quel periodo. Nel 2021 il Centro gli ha pure pubblicato \"La mia Tanzania - 2008-2017\", immagini e note sulle sue esperienze di volontariato in quel paese.\nAl di l\u00e0 dei suoi interessi arabistici ha pubblicato \"Una saga veneta - storie povere di Storia tra pace e guerre\", Padova, Linea Edizioni, 2017, presentando, in forma romanzata, le vicende di una famiglia del Sandonatese nella prima met\u00e0 del secolo scorso.\nMusicista in giovent\u00f9, ha composto testi in italiano e in arabo musicandoli e cantandoli alla chitarra. In questa veste ha partecipato a trasmissioni della televisione siriana.\nBibliografia.\nRecensioni.\n1. W.L. Cleveland, The making of an Arab Nationalist - Ottomanism and Arabism in the life and Thought of Sati` al-Husri, \"Oriente moderno\", LII, 1972, pp. 615-616.\n2. Gabrieli, Cultura araba del Novecento, Bari, Laterza, 1985, \"Corriere del Ticino\", 23/3/1985, p. 36.\n3. H. Schreiber, Gli arabi in Spagna, Milano, Garzanti, 1985, \"Corriere del Ticino\", 12/10/1985, p. 36.\n4. T. al-Hakim, Shahraz\u00e0d, Roma, Salerno Ed., s.d., \"Corriere del Ticino\", 14/12/1985, p. 34.\n5. Nezami, Leyl\u00e0 e Majn\u00f9n, Milano, Adelphi Ed., 1985, \"Corriere del Ticino\", 8/2/1986, p. 33.\n6. Abu Nuwas, Antologia bacchica, a cura di F.Gabrieli, Alpignano (TO) 1990, \"Corriere del Ticino\", 26/5/1990, p. 42.\n7. N. Mahfuz, Il tempo dell'amore, Napoli, Pironti Ed., 1990, \"Corriere del Ticino\", 8/9/1990, p. 36.\n8. Ghada Samman, Vedova d'allegria, Catanzaro, Abramo, 1991, \"Corriere del Ticino\", 3/8/1991, p. 14.\n9. Il Corano pi\u00f9 antico, a cura di S. Noja, Venezia, Marsilio Ed., 1991, \"Corriere del Ticino\", 31/8/1991, p. 31.\n10. Il libro della scala di Maometto, trad. di R.R.Testa, note di C.Saccone, Milano, Studio Editoriale, 1991, \"Corriere del Ticino\", 23/11/1991, p. 41.\n11. Le mu`allaq\u00e0t - Alle origini della poesia araba, a cura di Daniela Amaldi, Venezia, Marsilio Editori, 1991, p. 96, \"Corriere del Ticino\", 8/2/1992, p.33.\n12. Bernard Lewis, La rinascita islamica, Bologna, Il mulino, 1991, \"Corriere del Ticino\", 21/3/1992, p. 34.\n13. Mag\u00ecd T\u00f9biya, \"La vergine del Gur\u00f9b\", a cura di Lucia Avallone, pp. 143, e Fathi G\u00e0nim, \"Il recinto di ferro appuntito\", a cura di Claudia Giuliano, pp. 128, Pagus Edizioni, Paese (TV), 1991, \"Corriere del Ticino\", 30/5/1992, p. 30.\n14. Tayyeb S\u00e0leh, \"La stagione della migrazione a Nord\", Palermo, Sellerio Ed., 1992, \"Corriere del Ticino\", 8/9/1992, p. 43.\n15. Mag\u00ecd T\u00f9biya, \"Duello con la luna\", Catanzaro, Abramo, 1992, \"Corriere del Ticino\", 9/1/1993, p. 33.\n16. Muhammad ibn Sirin, \"Il libro del sogno veritiero\", Torino, Einaudi, 1992, \"Corriere del Ticino\", 29/3/1993, p. 37.\n17. Sulaiman Fayyad, \"Voci\", Palermo, Sellerio Ed., 1994, \"Corriere del Ticino\", 19/12/1994, p. 29.\nA.V.V., \"Narratori arabi del Novecento\", Milano, Bompiani, 1994, \"Corriere del Ticino\", 9/2/1995, p. 37.\n19. \"Biancifiori - Works of Architectural Restoration in Oman\", Edited by Antonietta Biancifiori, Roma, De Luca, 1995, \"Quaderni di studi arabi\", 14 1996, pp. 223-225.\n20. Blair, Sheila S., \"Islamic Inscriptions\", Edinburgh, Edinburgh University Press, 1998, \"Bibliotheca Orientalis\", LVII n. 1/2, 2000, pp. 211-213 e \"Quaderni di studi arabi\", 16 1998, pp. 197-198.\n21. AA.VV., \"Oman in History\", London, Immel Pub., 1995, \"Quaderni di studi arabi\", 17 1999, pp. 223-225.\n22. Carboni, Stefano, \"Glass from Islamic Lands\", London, Thames &amp; Hudson, 2001, \"Quaderni di studi arabi\", 20-21 2002-2003, pp. 228-229. \n23. Michalak-Pikulska, Barbara, \"Modern Poetry and Prose of Oman \u2013 1970-2000\", Krakow, The Enigma Press, 2002, \u201cMiddle Eastern Literatures\u201d, Vol. 8, No. 1, January 2005, pp. 96-99\nVoci enciclopedie.\n\"DIZIONARIO DEI CAPOLAVORI\", Torino, UTET, 1987:\nCanzoniere (di al-Mutanabbi), p. 239.\nCollare della colomba, Il (di Ibn Hamz), p. 320.\nCorano, Il, p. 365.\nEpistola del perdono, L' (di Abu l-`Al\u00e0' al-Ma`\u00e0rri), pp. 546-7.\nGente della caverna, La (di Tawf\u00ecq al-Hak\u00ecm), pp. 680-1.\nGiorni, I (di Taha Husayn), p. 708.\nHayy ibn Yaqz\u00e0n (di Ibn Tufayl), p. 759.\nL\u00e0miyyat al-Arab (di Sh\u00e0nfara), p. 850.\nLibro degli avari, Il (di al-Gi\u00e0hiz), pp. 887-888.\nMille e una notte, Le, pp. 1007-8.\nMu`allaq\u00e0t, p. 1051.\nProlegomeni, Le (di Ibn Khald\u00f9n), p. 1352.\nRomanzo di `Antar, p. 1470.\nSollievo dopo la distretta, Il (di Tan\u00f9khi), pp. 1589-90.\nTrilogia, La (di Nag\u00ecb Mahf\u00f9z), p. 1730.\nAGGIORNAMENTO ENCICLOPEDIA EUROPEA GARZANTI 1990\nLetteratura araba.\nADONIS.\nBEN GIALLUN al-Tahir.\nDARWISH Mahmud.\nKANAFANI Ghassan.\nMAHFUZ Nagib.\nNU`AYMA Mikha'il.\nSA`DAWI Nawwal.\nSALEH al-Tayyib.\nVoci DIZIONARIO DEI PERSONAGGI LETTERARI, Torino, UTET, 2001.\nAbd e-Giaww\u00e0d, Ahmad, p. xxx.\nAbu l-Fath al-Isk\u00e0ndari, p. xxx.\nAbu Z\u00e0yd al-Hil\u00e0li, p. xxx.\nAbu Z\u00e0yd al-Sar\u00f9gi, p. xxx.\nAladino, p. xxx.\nAli B\u00e0ba, p. xxx.\nAm\u00ecna, p. xxx.\nAntara, p. xxx.\nGiuha, p. xxx.\nShahraz\u00e0d, p. xxx. \nSindb\u00e0d il marinaio, p. xxx."}
{"id": "1963375", "revid": "1573940", "url": "https://it.wikipedia.org/wiki?curid=1963375", "title": "Li Zhen (1914-1973)", "text": "Biografia.\nLi Zhen nacque a Gaocheng nel 1914 ed entr\u00f2 nel Partito Comunista Cinese nel 1937. Fu un ufficiale minore dell'Esercito Popolare di Liberazione e nel 1955 gli fu conferito l'alto rango di \"Shao Jiang\" (maggiore generale).\nNel 1972, dopo la morte di Xie Fuzhi, Li divenne ministro di pubblica sicurezza e venne eletto membro del Comitato centrale dal X Congresso nazionale del Partito Comunista Cinese (1973). Mantenne entrambi gli incarichi per pochi mesi, in quanto mor\u00ec nell'ottobre dello stesso anno, a 59 anni."}
{"id": "1963380", "revid": "123542902", "url": "https://it.wikipedia.org/wiki?curid=1963380", "title": "I'll Be There (The Jackson 5)", "text": "I'll Be There \u00e8 una canzone soul scritta da Berry Gordy Jr, Bob West, Hal Davis e Willie Hutch per il disco \"Third Album\" del gruppo musicale statunitense The Jackson 5, pubblicato nel 1970.\n\"I'll Be There\" fu registrata dai Jackson 5 per l'etichetta Motown e fu il primo singolo estratto dal \"Third Album\" del 1970. Prodotto dagli stessi autori del brano, \"I'll Be There\" fu il quarto numero uno consecutivo per il quintetto dopo \"I Want You Back\", \"ABC\" e \"The Love You Save\". \"I'll Be There\" divenne anche il brano di maggior successo pubblicato dalla Motown durante il periodo di Detroit (1959-1972).\nIl brano raggiunse il primo posto delle classifiche USA restandoci per cinque settimane.\nNel 1992 la cantante statunitense Mariah Carey ne fece una versione in duetto con Trey Lorenz. In seguito fu interpretato anche dalla boy band Westlife, da Leona Lewis e dalla sorella dei Jackson 5, La Toya Jackson, nel suo album \"Stop in the Name of Love\" del 1995.\nVersione di Mariah Carey.\nMariah Carey incluse \"I'll Be There\" nella scaletta della sua esibizione a \"MTV Unplugged\" all'ultimo momento, dopo essere stata informata che la maggior parte degli artisti avrebbe eseguito una cover. \"I'll Be There\" fu quindi inclusa anche nell'EP \"MTV Unplugged\". Si trattava di un duetto con il cantante rhythm and blues Trey Lorenz.\nNel 1993 fu nominata per un Grammy Award per la \"Miglior performance rhythm and blues di un gruppo o duo\". Il video di \"I'll Be There\", diretto da Larry Jordan, fu realizzato utilizzando il filmato dell'esibizione della Carey a \"MTV Unplugged\"."}
{"id": "1963387", "revid": "287204", "url": "https://it.wikipedia.org/wiki?curid=1963387", "title": "Ultime lettere da Stalingrado (libro)", "text": "Ultime lettere da Stalingrado \u00e8 il titolo di un'antologia di lettere pubblicata nella Germania Occidentale nel 1950. Contiene le missive presumibilmente autentiche scritte da soldati tedeschi nell'ultimo periodo della battaglia di Stalingrado, nel dicembre 1942.\nStoria.\nNel dicembre 1942, mentre la battaglia di Stalingrado sta vivendo le sue fasi pi\u00f9 drammatiche, i soldati della 6\u00aa Armata tedesca cercano di sopravvivere nella citt\u00e0 accerchiata; i viveri ed i rifornimenti sono sempre pi\u00f9 scarsi, i feriti non possono essere pi\u00f9 curati ne evacuati, cominciano i primi tentativi di diserzione ed i primi casi di suicidio.\nIn quello che i soldati tedeschi chiamano \"il calderone\" c'\u00e8 chi riesce ancora a scrivere a casa cercando un conforto od anche semplicemente un addio ai propri cari in Germania.\nL'attenta censura tedesca sequestr\u00f2 sette pacchi di corrispondenza dall'ultimo aereo proveniente dalla sacca con l'intento di conoscere lo stato d'animo della fortezza di Stalingrado ed estrapol\u00f2 la seguente statistica:\nLa raccolta di tali scritti doveva offrire materiale al fine di una pubblicazione sulla battaglia ma l'ufficio della propaganda, dipendente dal Ministero presieduto da Joseph Goebbels, ne viet\u00f2 la divulgazione in quanto \"insopportabile per il popolo tedesco\" e ne ordin\u00f2 la distruzione; le poche ritrovate sono state raccolte formando il contenuto del libro.\nI contenuti.\nIl libro contiene 39 lettere, o frammenti di lettere, che i soldati scrissero nei momenti di pausa della battaglia.\nSono scritti in cui tra le righe si riesce a leggere non solo la diversit\u00e0 degli uomini ma anche del loro stato d'animo e del loro carattere: si va dal figlio dell'ufficiale di stato maggiore che non capisce pi\u00f9 il perch\u00e9 dell'azione militare al giovane padre di un bambino appena nato con la paura di non vederlo mai; dal figlio di un Pastore protestante che non trova Dio nell'orrore che lo circonda al soldato che ha perso la speranza e che aspetta la morte con consapevole rassegnazione.\nNon tutte le lettere sono complete o leggibili (alcune sono state ritrovate danneggiate) ma forniscono in ogni caso una forte ed autentica testimonianza di uno degli avvenimenti pi\u00f9 tragici della storia moderna. \nNegli anni successivi, sono stati avanzati dubbi sull'autenticit\u00e0 delle lettere; tra gli scettici, si cita il giurista Wilhelm Raimund Beyer, che si basa sulla propria esperienza a Stalingrado, e la constatazione dell'uniformit\u00e0 dello stile testuale che accomuna le missive."}
{"id": "1963390", "revid": "290948", "url": "https://it.wikipedia.org/wiki?curid=1963390", "title": "Coefficiente di comprimibilit\u00e0", "text": ""}
{"id": "1963394", "revid": "767487", "url": "https://it.wikipedia.org/wiki?curid=1963394", "title": "Bedekov\u010dina", "text": "Bedekov\u010dina \u00e8 un comune della Croazia di 8.482 abitanti della regione di Krapina e dello Zagorje."}
{"id": "1963395", "revid": "36426", "url": "https://it.wikipedia.org/wiki?curid=1963395", "title": "Domenico da Cesariano", "text": "Biografia.\nNacque verso il 1450 a Cesariano, frazione del comune di Montereale dell'Aquila, nella diocesi di Rieti (ora diocesi dell'Aquila), da nobili genitori perugini della famiglia Alessi che si erano trasferito nel villaggio. Si spos\u00f2 ed ebbe una figlia, ma successivamente e col consenso della moglie prese l'abito del terz'ordine di San Francesco nella chiesa di San Bernardino all'Aquila. Il Beato Domenico attendeva continuamente all'esercizio dell'orazione, della mortificazione e della penitenza, distribuiva abbondanti elemosine ai poveri, visitava e serviva gli infermi e i carcerati, alcuni dei quali liber\u00f2 dal carcere pagandone i debiti. Secondo la tradizione risolse dubbi e questioni difficilissime bench\u00e9 privo di istruzione, vide pi\u00f9 volte il suo angelo custode, risan\u00f2 uno storpio dalla nascita e diede la parola a una fanciulla nata muta. Mor\u00ec il 22 agosto (ottava dell'Assunzione) 1510 nello stesso paesino di Cesariano, e il suo corpo fu tumulato nella chiesa di Santa Maria in Pantanis, (nel comune di Montereale), chiamata anche Madonna del piano, dove tuttora \u00e8 conservato all'interno di una grande teca di vetro. Il Beato Domenico, nei vari cataloghi dei beati terziari francescani \u00e8 registrato come: \"Beatus Dominicus De Tilis, sive De Alexiis, Perusinus\".\nIl 22 agosto di ogni anno la popolazione di Cesariano festeggia questo beato nella piccola chiesetta a lui dedicata."}
{"id": "1963396", "revid": "111433", "url": "https://it.wikipedia.org/wiki?curid=1963396", "title": "Zierscheibe", "text": "Il termine Zierscheibe (versione tedesca di \"disco ornamentale\") viene usato in archeologia per indicare un tipo di gioielleria in metallo risalente all'et\u00e0 del ferro europea. Questi manufatti sono stati ritrovati in tombe femminili, e si crede fossero indossati come pendenti appesi ad una tunica, o come parte di una borsa da cintura.\nI primi esemplari sono stati datati alla tarda et\u00e0 del bronzo (800 a.C. circa). Il loro aspetto estetico miglior\u00f2 notevolmente col tempo, come dimostrato dalle tombe alemanniche risalenti al periodo delle migrazioni."}
{"id": "1963398", "revid": "767487", "url": "https://it.wikipedia.org/wiki?curid=1963398", "title": "Budin\u0161\u010dina", "text": "Bedekov\u010dina \u00e8 un comune della Croazia di 2.793 abitanti della regione di Krapina e dello Zagorje."}
{"id": "1963403", "revid": "1305772", "url": "https://it.wikipedia.org/wiki?curid=1963403", "title": "Trouble in Mind", "text": ""}
{"id": "1963404", "revid": "1793900", "url": "https://it.wikipedia.org/wiki?curid=1963404", "title": "Desini\u0107", "text": "Desini\u0107 \u00e8 un comune della Croazia di 3.478 abitanti della regione di Krapina e dello Zagorje.\nNelle vicinanze sorge il Castello di Veliki Tabor risalente al XII secolo."}
{"id": "1963406", "revid": "123008189", "url": "https://it.wikipedia.org/wiki?curid=1963406", "title": "Campionato sudamericano di pallavolo femminile 1975", "text": "L'XI campionato sudamericano di pallavolo femminile si \u00e8 svolto nel 1975 ad Asuncion, in Paraguay. Al torneo hanno partecipato 6 squadre nazionali sudamericane e la vittoria finale \u00e8 andata per la quinta volta, la terza consecutiva, al Per\u00f9.\nPodio.\nCampione.\nPer\u00f9(Quinto titolo)\nSecondo posto.\nBrasile\nTerzo posto.\nArgentina"}
{"id": "1963410", "revid": "767487", "url": "https://it.wikipedia.org/wiki?curid=1963410", "title": "\u0110urmanec", "text": "\u0110urmanec \u00e8 un comune della Croazia di 4.481 abitanti della regione di Krapina e dello Zagorje."}
{"id": "1963413", "revid": "18731718", "url": "https://it.wikipedia.org/wiki?curid=1963413", "title": "Juan les Pins", "text": ""}
{"id": "1963416", "revid": "6923", "url": "https://it.wikipedia.org/wiki?curid=1963416", "title": "Gornja Stubica", "text": "Gornja Stubica \u00e8 un comune della Croazia di 5.726 abitanti della regione di Krapina e dello Zagorje."}
{"id": "1963417", "revid": "729019", "url": "https://it.wikipedia.org/wiki?curid=1963417", "title": "Heckler &amp; Koch P11", "text": "P11 \u00e8 un'arma da fuoco subacquea prodotta dall'azienda tedesca Heckler &amp; Koch.\nCaratteristiche.\nLa pistola ha una configurazione del tutto particolare: non dispone di un caricatore di colpi e n\u00e9 di un tamburo bens\u00ec di cinque canne indipendenti, disposte circolarmente.\nL'arma utilizza munizioni lunghe quasi 10\u00a0cm, di calibro 7,62 \u00d7 36 mm, poich\u00e9 le tradizionali cartucce non sono efficaci sott'acqua; sono infatti imprecise, vengono deviate dall'acqua, e hanno una gittata molto inferiore.\nNell'impugnatura si trovano le batterie, che permettono l'azionamento elettrico della pistola.\nUna volta esauriti i 5 colpi, l'arma deve essere riconsegnata al produttore per essere ricaricata.\nOperatori.\nLa pistola H&amp;K P11 \u00e8 utilizzata dalla marina militare di diversi paesi:"}
{"id": "1963421", "revid": "767487", "url": "https://it.wikipedia.org/wiki?curid=1963421", "title": "Hum na Sutli", "text": "Hum na Sutli \u00e8 un comune della Croazia di 5.476 abitanti della regione di Krapina e dello Zagorje."}
{"id": "1963426", "revid": "1516087", "url": "https://it.wikipedia.org/wiki?curid=1963426", "title": "Gran Premio d'Australia 2000", "text": "Il Gran Premio d'Australia 2000 \u00e8 stato un Gran Premio di Formula 1 disputato il 12 marzo 2000 sul Circuito Albert Park a Melbourne, in Australia. La gara, la prima del Campionato mondiale di Formula 1 2000, fu vinta da Michael Schumacher alla guida della Ferrari, davanti al compagno di squadra Rubens Barrichello e al fratello Ralf Schumacher, su Williams - BMW.\nLa gara vide il debutto del futuro campione del mondo Jenson Button, di Nick Heidfeld e di Gast\u00f3n Mazzacane, e la prima apparizione del team Jaguar Racing, dopo che la casa inglese aveva rilevato la Stewart Grand Prix.\nVigilia.\nAspetti tecnici.\nNelle verifiche tecniche svolte gioved\u00ec, l'argomento pi\u00f9 dibattuto furono le protezioni ai lati della testa dei piloti, la cui forma era stata ridefinita nel nuovo regolamento tecnico. Nonostante durante i test invernali le soluzioni adottate da Ferrari e Jordan per ridurre l'impatto della nuova configurazione avessero destato polemiche, le verifiche non rilevarono irregolarit\u00e0 sulle monoposto delle due scuderie; risult\u00f2 non regolare, invece, la Arrows, che fu quindi costretta ad alzare le protezioni laterali con materiale posticcio, in attesa di una sistemazione definitiva nel successivo Gran Premio del Brasile. Risult\u00f2 irregolare anche la McLaren di Coulthard: il pilota scozzese aveva chiesto di limare leggermente le protezioni laterali per consentire un maggiore movimento laterale della testa.\nProve libere.\nResoconto.\nLe prove libere della prima gara della stagione furono, come prevedibile, caratterizzate da diversi problemi tecnici. Ne fecero le spese, tra gli altri, il campione del mondo in carica Mika H\u00e4kkinen, fermato sabato mattina da un guasto al motore Mercedes, e il suo rivale pi\u00f9 accreditato Michael Schumacher, la cui Ferrari ebbe un problema elettrico durante la prima sessione di prove libere. Il pilota tedesco fu anche protagonista, venerd\u00ec pomeriggio, di un violento incidente, dopo aver segnato il miglior tempo.\nJohnny Herbert, alla guida della nuova Jaguar, ebbe un weekend particolarmente tormentato: venerd\u00ec mattina il pilota inglese fu costretto a fermarsi per un guasto al motore, nel pomeriggio accus\u00f2 problemi al cambio, alla frizione e allo sterzo, e sabato mattina sulla sua monoposto cedette il motore.\nRisultati.\nI tempi migliori della prima sessione di prove libere di venerd\u00ec furono i seguenti:\nI tempi migliori della seconda sessione di prove libere di venerd\u00ec furono i seguenti:\nI tempi migliori delle sessioni di prove libere di sabato mattina furono i seguenti:\nQualifiche.\nResoconto.\nNelle qualifiche la McLaren piazz\u00f2 entrambi i propri piloti in prima fila. H\u00e4kkinen conquist\u00f2 la sua ventiduesima pole position in carriera, infliggendo un distacco di quasi quattro decimi al compagno di squadra Coulthard, protagonista di un violento incidente che port\u00f2 alla sospensione della sessione. Alle spalle delle monoposto anglo - tedesche si schierarono le due Ferrari di Michael Schumacher e Barrichello, con il pilota tedesco costretto a rinunciare al proprio tentativo migliore in seguito all'incidente di Coulthard. La terza fila fu occupata dalle due Jordan di Frentzen e Trulli, seguite da Eddie Irvine alla guida della nuova Jaguar e da Jacques Villeneuve sulla BAR ora motorizzata Honda.\nNon brill\u00f2, almeno in qualifica, la Williams, dotata del nuovo motore BMW: Ralf Schumacher si piazz\u00f2 undicesimo, l'esordiente Button, alla guida del muletto, addirittura penultimo. La Arrows comp\u00ec invece un salto di qualit\u00e0 rispetto al 1999, abbandonando le ultime file dello schieramento con De la Rosa dodicesimo e Verstappen subito dietro. Prosegu\u00ec, infine, il difficile fine settimana di Herbert, vittima di una seconda rottura del motore dopo quella avvenuta in mattinata.\nWarm up.\nRisultati.\nI tempi migliori fatti segnare nel warm up di domenica mattina furono i seguenti:\nGara.\nResoconto.\nAlla partenza le due McLaren mantennero il comando della corsa, con H\u00e4kkinen davanti a Coulthard. Dietro di loro Barrichello fu superato da Frentzen; il pilota della Jordan attacc\u00f2 anche Michael Schumacher, senza per\u00f2 riuscire a superarlo. Trulli conserv\u00f2 la sesta posizione, mentre Irvine ne perse due, scivolando al nono posto. Al sesto giro entrambe le Arrows subirono la rottura di un braccetto dello sterzo: de la Rosa and\u00f2 a sbattere contro le barriere e, per evitarlo, Irvine fin\u00ec in testacoda e fu costretto ritirarsi.\nEntr\u00f2 in pista la safety car: alla ripartenza, all'inizio del decimo passaggio, Coulthard rallent\u00f2 improvvisamente per un problema idraulico; il pilota scozzese fu in grado di raggiungere i box, dove furono effettuate delle riparazioni, ma nel giro di rientro in pista il motore cedette definitivamente. H\u00e4kkinen rimase in testa, ma Schumacher sembr\u00f2 riuscire a tenere il ritmo del finlandese, ottenendo per due volte il giro pi\u00f9 veloce; il loro duello a distanza fu per\u00f2 interrotto al diciottesimo giro, quando sulla monoposto di H\u00e4kkinen si ruppe il motore. Da questo momento Schumacher pot\u00e9 quindi permettersi di amministrare la corsa.\nAlle sue spalle, invece, il suo compagno di squadra Barrichello era bloccato dietro a Frentzen, apparentemente senza la possibilit\u00e0 di superarlo; alla Ferrari si decise di modificare la strategia del brasiliano, anticipando il primo pit stop ed aggiungendone un secondo a fine gara. Lo stratagemma funzion\u00f2, anche grazie a problemi al cambio che rallentarono il pilota della Jordan, costringendolo al ritiro poco dopo la sua sosta, al 39\u00ba giro; poco prima anche Trulli si era ritirato a causa di un problema al motore. Barrichello si ritrov\u00f2 cos\u00ec secondo ed avendo meno carburante a bordo rispetto al compagno di squadra lo raggiunse, arrivando a superarlo al 45\u00ba giro; tuttavia il brasiliano dovette fermarsi di nuovo appena una tornata pi\u00f9 tardi.\nSchumacher vinse davanti a Barrichello, autore del giro pi\u00f9 veloce per la prima volta in carriera, mentre alle loro spalle giunse Ralf Schumacher, autore di una gara regolare. Villeneuve, quarto, conquist\u00f2 i primi punti nella storia della BAR dopo il disastroso 1999, mentre Fisichella e Salo chiusero rispettivamente al quinto ed al sesto posto, dopo aver superato negli ultimi giri Zonta. Tuttavia a fine gara il pilota finlandese della Sauber fu squalificato a causa di un'irregolarit\u00e0 tecnica dell'alettone anteriore, troppo vicino alle ruote; Zonta conquist\u00f2 quindi il primo punto in carriera. Fuori dalla zona punti conclusero Wurz, Gen\u00e9 e Heidfeld.\nFonti.\nTutti i dati statistici provengono da Autosprint n.11/2000"}
{"id": "1963427", "revid": "767487", "url": "https://it.wikipedia.org/wiki?curid=1963427", "title": "Jesenje", "text": "Jesenje \u00e8 un comune della Croazia di 1.643 abitanti della regione di Krapina e dello Zagorje."}
{"id": "1963428", "revid": "118497075", "url": "https://it.wikipedia.org/wiki?curid=1963428", "title": "Radio button", "text": "In informatica un radio button (anche option button oppure pulsante di opzione) \u00e8 un controllo grafico che consente all'utente di effettuare una scelta singola esclusiva nell'ambito di un insieme predefinito di opzioni o possibili scelte. Il nome deriva dai pulsanti presenti sulle autoradio che permettono la scelta univoca tra stazioni radio preselezionate. \nDescrizione.\nI radio button sono riuniti a gruppi di due o pi\u00f9 e mostrati sullo schermo come dei cerchi che contengono spazi bianchi (quando non sono selezionati) o un punto (quando sono selezionati). Accanto ai radio button \u00e8 solitamente mostrata una breve descrizione. Quando un utente seleziona un radio button, qualsiasi radio button precedentemente selezionato nello stesso gruppo diventa deselezionato. La selezione di un radio button avviene tramite un clic sul cerchio o sull'etichetta.\n\u00c8 possibile che inizialmente (installazione appena eseguita o eliminazione file di configurazione utente) nessuno dei radio button appartenenti ad un gruppo sia selezionato. Generalmente questo stato non pu\u00f2 essere ripristinato tramite l'interazione con lo stesso controllo (ma potrebbe essere possibile tramite altri elementi dell'interfaccia o re-inizializzazione).\nSintassi HTML.\nNel linguaggio HTML il radio button \u00e8 un sottoelemento del form ed ha la seguente sintassi: \nSintassi Java.\nIn Java, il radio button dev'essere contenuto all'interno di un pannello, o direttamente nel ContentPane del JFrame:\npublic class MyFrame extends JFrame{\n public MyFrame(){\n getContentPane().add(new JRadioButton(\"...\"));\nPi\u00f9 radio button possono essere connessi fra loro in modo che la selezione dei bottoni sia mutuamente esclusiva:\npublic class MyFrame extends JFrame{\n JRadioButton a=new JRadioButton(\"...\");\n JRadioButton b=new JRadioButton(\"...\");\n JRadioButton c=new JRadioButton(\"...\");\n public MyFrame(){\n ButtonGroup bg=new ButtonGroup();\n bg.add(a);\n bg.add(b);\n bg.add(c);\n this.getContentPane().add(a);\n this.getContentPane().add(b);\n this.getContentPane().add(c);"}
{"id": "1963430", "revid": "123008218", "url": "https://it.wikipedia.org/wiki?curid=1963430", "title": "Campionato sudamericano di pallavolo femminile 1989", "text": "Il XVIII campionato sudamericano di pallavolo femminile si \u00e8 svolto nel 1989 a Curitiba, in Brasile. Al torneo hanno partecipato 6 squadre nazionali sudamericane e la vittoria finale \u00e8 andata per l'undicesima volta, la quarta consecutiva, al Per\u00f9.\nPodio.\nCampione.\nPer\u00f9(Undicesimo titolo)\nSecondo posto.\nBrasile\nTerzo posto.\nArgentina"}
{"id": "1963431", "revid": "767487", "url": "https://it.wikipedia.org/wiki?curid=1963431", "title": "Konj\u0161\u010dina", "text": "Konj\u0161\u010dina \u00e8 un comune della Croazia di 1.643 abitanti della regione di Krapina e dello Zagorje."}
{"id": "1963432", "revid": "599013", "url": "https://it.wikipedia.org/wiki?curid=1963432", "title": "Episodi di The Starter Wife (prima stagione)", "text": "Negli Stati Uniti la prima stagione \u00e8 stata trasmessa dal 31 maggio 2007 al 28 giugno 2007, sul canale televisivo USA Network.\nIn Italia la prima stagione \u00e8 stata trasmessa dal 4 settembre 2008 al 9 ottobre 2008, ogni gioved\u00ec alle ore 21:00, su Mya, canale pay della piattaforma Mediaset Premium.\nIn chiaro, la prima stagione \u00e8 stata trasmessa dal 4 luglio 2009 al 18 luglio 2009, ogni sabato alle ore 16:00, su Canale 5.\nSpietata Hollywood.\nMolly Kagan si considera una donna realizzata con una vita quasi perfetta: un'adorabile figlia, un ricco marito produttore cinematografico e tante conoscenze ottenute dall'alta posizione sociale occupata dalla sua famiglia.\nAlla vigilia del suo 10\u00ba anniversario per\u00f2 il marito la chiama per telefono e le comunica l'intenzione di divorziare: gli \"amici\" ricchi incominciano a evitarla costringendola a cambiare la vita sociale che si era costruita.\nMolly si trasferisce cos\u00ec a Malib\u00f9, dove grazie alle vecchie amicizie che non l'hanno mai abbandonata prover\u00e0 a ricostruirsi una vita.\nInvito a cena.\nMolly scopre che il marito l'ha lasciata perch\u00e9 si era invaghito di una donna aspirante attrice molto pi\u00f9 giovane di lei, cos\u00ec decide di invitare a cena Lou, un collega di suo marito che aveva mostrato apprezzamenti su di lei.\nMa alla cena Lou non si presenta.\nLa scomparsa di Lou.\nVisto che Lou ha disertato la sua cena, Molly decide di dare spazio a un uomo conosciuto sulla spiaggia: Sam, un uomo che non ha un lavoro fisso, n\u00e9 una dimora fissa.\nNel frattempo per\u00f2 scopre che Lou \u00e8 scomparso, apparentemente sembra un suicidio, ma la polizia sospetta che possa essere stato anche rapito e/o ucciso; la stessa Molly scoprir\u00e0 un indizio che sembra ricondurre proprio a Sam.\nL'ultima lettera.\nLa polizia indaga sulla scomparsa di Lou e Sam \u00e8 il principale indiziato, proprio a causa degli \"indizi\" notati da Molly. Ma Molly in realt\u00e0 \u00e8 pianamente convinta dell'innocenza di Sam, convinzione che si trasforma in certezza quando riesce a ritrovare Lou.\nLou non si era ucciso ma aveva finto un suicidio; per scagionare Sam, Lou affida una lettera che annuncia il suicidio a Molly, che dovr\u00e0 fingere di averla ricevuta settimane prima.\nColpo di scena.\nAlla cerimonia per la sua scomparsa, Lou si ripresenta e svela a tutti che \u00e8 ancora vivo, cogliendo l'occasione di riprendersi il posto occupato da Kevin, licenziandolo.\nMolly nel frattempo continua la sua storia con Sam, che gli rivela parte del suo passato (ovvero di aver ucciso un suo amico mentre era alla guida ubriaco), ma sembra non esser destinata a durare a lungo.\nInfatti quando gli amici di Molly organizzano una cena per conoscere meglio Sam, le differenze tra i due vengono palesemente a galla e Molly finisce col riavvicinarsi a Lou.\nL'abito rosso.\nMolly si ritrova a dover scegliere se iniziare una relazione passionale con Sam o stabilirsi con Lou ritornando nel mondo del lusso. Ma alla fine non sceglier\u00e0 nessuno dei due uomini e decider\u00e0 di rimanere nello status di divorziata.\nTuttavia, alla fine dell'episodio, viene mostrata la situazione un anno dopo: Molly sta celebrando il suo compleanno e sembra pronta per iniziare una relazione con Sam."}
{"id": "1963433", "revid": "1048993", "url": "https://it.wikipedia.org/wiki?curid=1963433", "title": "Declan O'Brien", "text": " \u00c8 presidente dello studio televisivo \"Utopia Pictures &amp; Television\"; che nel 2007 ha prodotto - in collaborazione con Sci Fi Pictures original film - il \"tv movie\" francoamericano \"Savage Planet\".\nIl film \"Snakeman\" risulta come la miglior sceneggiatura stesa da O'Brien, e \"Harpies\" quella peggiore (il film \u00e8 infatti entrato nella lista dei peggiori film di sempre). \nO'Brien, nel 2008 \u00e8 stato impegnato alla regia di \"Wrong Turn 3 - Svolta mortale\", splatter della 20th Century Fox uscito in home video durante il 2009."}
{"id": "1963435", "revid": "110157", "url": "https://it.wikipedia.org/wiki?curid=1963435", "title": "Kraljevec na Sutli", "text": "Kraljevec na Sutli \u00e8 un comune della Croazia di 1.643 abitanti della regione di Krapina e dello Zagorje."}
{"id": "1963437", "revid": "1305772", "url": "https://it.wikipedia.org/wiki?curid=1963437", "title": "P11", "text": ""}
{"id": "1963439", "revid": "298229", "url": "https://it.wikipedia.org/wiki?curid=1963439", "title": "Nuoto ai XIII Giochi paralimpici estivi", "text": "Le gare di nuoto ai XIII Giochi paralimpici estivi si sono tenute a Pechino nel Centro acquatico nazionale di Pechino tra il 7 e il 15 settembre 2008. Sono state distribuite un totale di 140 medaglie d'oro.\nClassificazioni.\nAgli atleti sono assegnate una classificazione per ogni gara in base alla loro disabilit\u00e0 per consentire una concorrenza pi\u00f9 leale tra gli atleti di simili disabilit\u00e0. Le classificazioni per il nuoto sono:\nS11-S13 \nS1-S10 (Stile libero, dorso e farfalla) \nSB1-SB9 (Rana) \nSM1-SM10 (Misti)"}
{"id": "1963440", "revid": "62748", "url": "https://it.wikipedia.org/wiki?curid=1963440", "title": "Richard Hell and The Voidoids", "text": ""}
{"id": "1963441", "revid": "54253", "url": "https://it.wikipedia.org/wiki?curid=1963441", "title": "Mafia foggiana", "text": ""}
{"id": "1963445", "revid": "36426", "url": "https://it.wikipedia.org/wiki?curid=1963445", "title": "Famiglia Conti di Brienne", "text": ""}
{"id": "1963448", "revid": "123526649", "url": "https://it.wikipedia.org/wiki?curid=1963448", "title": "Hero (Mariah Carey)", "text": "Hero \u00e8 un brano musicale scritto e prodotto dalla cantante statunitense Mariah Carey e dal compositore Walter Afanasieff, estratto come secondo singolo dal terzo album in studio della Carey, \"Music Box\", in ottobre 1993. Nel testo del brano la protagonista dichiara che se pur a volte ci si sente scoraggiati o tristi in realt\u00e0 si \u00e8 tutti \"eroi\" in considerazione della propria forza interiore.\nIl brano arriv\u00f2 alla 1\u00aa posizione della classifica \"Billboard\" Hot 100 ed ebbe grande successo commerciale a livello internazionale. \"Hero\" \u00e8 infatti considerata una delle canzoni pi\u00f9 rappresentative della Carey, eseguita regolarmente ad ogni concerto o evento in cui partecipa. Nel 1995 il brano \u00e8 stato nominato al premio Grammy come \"miglior interpretazione femminile pop\", ma perdette contro \"All I Wanna Do\" di Sheryl Crow. Tuttavia \"Hero\" ha vinto tre riconoscimenti dalla associazione fonografica ASCAP, due di cui nella sezione R&amp;B ed uno per la musica pop. Anche da parte della associazione BMI il brano \u00e8 stato premiato per la musica pop. Nella classifica decennale, stilata da \"Billboard\", \"Hero\" si \u00e8 aggiudicato il 53\u00ba posto tra i migliori singoli degli anni novanta.\nNegli anni successivi il brano \u00e8 stato soggetto di numerose cover, alcune delle quali molto prestigiose, come quella interpretata da Aretha Franklin ai Essence Awards 1994. Altre celebri cover comprendono quella del gruppo musicale Il Divo, Natalie Bassingthwaighte e della cantante giapponese Miho Nakayama, quest'ultima molto di successo in Giappone. Anche la cantante Rihanna ancor prima che venisse notata dai produttori partecip\u00f2 con \"Hero\" ad una manifestatazione scolastica dell'istituto che frequentava vincendolo. Inoltre, nel 1997, il brano \u00e8 stato inciso anche in italiano da Annalisa Minetti con il titolo \"L'eroe che sei tu\", incluso poi nel suo primo album \"Treno blu\".\nNel 2001 \u00e8 stato pubblicato il singolo \"Never Too Far/Hero Medley\", un mashup tra \"Hero\" e \"Never Too Far\" usato per promuovere la raccolta \"Greatest Hits\". Nel 2008, invece, \"Hero\" \u00e8 stata registrata nuovamente in studio e fatta uscire come singolo promozionale della raccolta \"The Ballads\"."}
{"id": "1963451", "revid": "1305772", "url": "https://it.wikipedia.org/wiki?curid=1963451", "title": "Tiradentes (disambigua)", "text": ""}
{"id": "1963452", "revid": "123008212", "url": "https://it.wikipedia.org/wiki?curid=1963452", "title": "Campionato sudamericano di pallavolo femminile 1985", "text": "Il XVI campionato sudamericano di pallavolo femminile si \u00e8 svolto dal 27 luglio al 2 agosto 1985 a Caracas, in Venezuela. Al torneo hanno partecipato 4 squadre nazionali sudamericane e la vittoria finale \u00e8 andata per la nona volta, la seconda consecutiva, al Per\u00f9.\nPodio.\nCampione.\nPer\u00f9(Nono titolo)\nSecondo posto.\nBrasile\nTerzo posto.\nVenezuela"}
{"id": "1963457", "revid": "1428919", "url": "https://it.wikipedia.org/wiki?curid=1963457", "title": "Abreus", "text": "Abreus \u00e8 un comune di Cuba, situato nella provincia di Cienfuegos. \nAltri progetti.\n "}
{"id": "1963461", "revid": "59975", "url": "https://it.wikipedia.org/wiki?curid=1963461", "title": "Young Wild and Free", "text": ""}
{"id": "1963465", "revid": "628767", "url": "https://it.wikipedia.org/wiki?curid=1963465", "title": "Aguada de Pasajeros", "text": "Aguada de Pasajeros \u00e8 un comune di Cuba, situato nella provincia di Cienfuegos. \nAltri progetti.\n "}
{"id": "1963467", "revid": "339392", "url": "https://it.wikipedia.org/wiki?curid=1963467", "title": "The doctor", "text": ""}
{"id": "1963469", "revid": "599013", "url": "https://it.wikipedia.org/wiki?curid=1963469", "title": "Knorr", "text": "La Knorr \u00e8 una storica azienda tedesca che produce alimentari, in particolare cibi \"gi\u00e0 pronti\" e condimenti per pietanze. Dal 2000 fa parte della multinazionale Unilever.\nStoria.\nLa Knorr viene fondata da Carl Heinrich Theodor Knorr (1800-1875) nel 1838 a Heilbronn, una cittadina del sud-ovest della Germania, nei pressi di Stoccarda. \nNasce come fabbrica per la lavorazione della cicoria destinata all'industria del caff\u00e8.\nSuccessivamente, col progressivo sviluppo industriale, inizia a sperimentare la produzione di cibi veloci da preparare, ma comunque nutrienti e con un buon sapore, e destinati principalmente ai lavoratori delle fabbriche.\n\u00c8 da questa idea di partenza che si sviluppa la successiva produzione di zuppe disidratate in scatola. Tale produzione ha inizio di fatto nel 1873 e comincia ad espandersi a livello internazionale a partire dal 1885 (in Italia \u00e8 presente dagli inizi del novecento). Negli anni a seguire la variet\u00e0 di zuppe, e pi\u00f9 in generale la linea di prodotti, si estende progressivamente.\nNel 1899 la Knorr diventa una Public company. Nel 1912 inizia la produzione del dado da cucina.\nNel secondo dopoguerra un'enorme produzione, che per\u00f2 tende ad andare a scapito della qualit\u00e0, porta la Knorr in una cattiva condizione finanziaria. Il 1947 segna in tal senso un'inversione di rotta nelle politiche produttive, con la decisione di investire nella qualit\u00e0, nella ricerca e nella realizzazione di prodotti dotati di prezzi concorrenziali. L'anno successivo viene cos\u00ec introdotto l'uso del glutammato monosodico nella preparazione delle zuppe, che ne migliora il sapore; si abbassano i tempi necessari per cucinare le pietanze \"gi\u00e0 pronte\"; le vecchie scatole di cartone vengono sostituite con confezione ermetiche in alluminio.\nNegli anni cinquanta viene raffinata la linea di prodotti, e alcuni di questi ottengono un significativo successo.\nNel 1958 la Knorr viene acquisita dalla CPC International (poi Best Foods).\nNei decenni successivi la produzione si evolve per far fronte alle esigenze del mercato pur rimanendo sostanzialmente nell'area dei piatti pronti.\nNell'ottobre del 2000 la Best Foods viene acquisita dalla Unilever, e con essa la Knorr. Al momento dell'acquisto la Knorr \u00e8 diffusa in 87 paesi del mondo e va a costituire uno dei pi\u00f9 importanti marchi del gruppo Unilever.\nNel 2002 inizia la produzione di cibi surgelati."}
{"id": "1963472", "revid": "228587", "url": "https://it.wikipedia.org/wiki?curid=1963472", "title": "Hero", "text": ""}
{"id": "1963474", "revid": "628767", "url": "https://it.wikipedia.org/wiki?curid=1963474", "title": "Cruces", "text": "Abreus \u00e8 un comune di Cuba, situato nella provincia di Cienfuegos. "}
{"id": "1963476", "revid": "116995118", "url": "https://it.wikipedia.org/wiki?curid=1963476", "title": "Baldo d'Agugliano", "text": "Biografia.\nSoprannominato da Dante Alighieri nel Paradiso, Canto XVI, 55-57, come il \"villan d'Aguglion\" divenne noto nella citt\u00e0 toscana per la sua corruzione e facilit\u00e0 nell'emettere sentenze o \"aggiustarle\" in favore di personaggi ricchi, potenti o comunque influenti. Il \"Sommo Poeta\" colpevolizzava tale personaggio additandolo come colui che aveva importato il \"puzzo della baratteria e dei brogli\" tanto che nel Purgatorio, Canto XII, 104-105 viene riferita una frode dallo stesso commessa nella speranza di cancellare le tracce di una falsa testimonianza resa da un suo collega, tal Niccol\u00f2 Acciaiuoli al tempo in cui era podest\u00e0 un altro personaggio discusso, Monfiorito da Coderta.\nSempre il Baldo, dopo un anno di confino, dovuto proprio alla scoperta della detta malversazione, ritorn\u00f2 a Firenze e fu scelto come arbitro in una controversia patrimoniale nata tra Corso Donati e Giovanna degli Ubertini. Ricopr\u00ec a Firenze anche l'incarico di priore delle Arti: in tale veste promulg\u00f2 la \"Riforma di Baldo d'Agugliano\" con la quale si autorizzava il rientro nella citt\u00e0 toscana dei Guelfi Bianchi condannati precedentemente al bando, escludendo per\u00f2 dal rientro lo stesso Dante Alighieri che morir\u00e0 poi esule nella citt\u00e0 romagnola di Ravenna.\nCuriosit\u00e0.\nSecondo un\u2019antica tradizione, (F.G. Romeo, vedi bibliografia) dal colle di Aguglione di Scandicci, oggi occupato da Villa Antinori di Monte Aguglioni o Aguglione, in localit\u00e0 Rinaldi, discenderebbe il giurista in questione."}
{"id": "1963479", "revid": "628767", "url": "https://it.wikipedia.org/wiki?curid=1963479", "title": "Cumanayagua", "text": "Cumanayagua \u00e8 un comune di Cuba, situato nella provincia di Cienfuegos.\nGeografia fisica.\nSituato a est della Baia di Cienfuegos, Cumanayagua si estende per oltre 1099\u00a0km2, tra pianura, colline e 42\u00a0km di costa. Le colline, che occupano il 70% del territorio, fanno parte del sistema montagnoso del Guamuhaya (Monti Escambray), dove si trova il Pico San Juan, che \u00e8 la maggiore elevazione del centro e occidente di Cuba, con i suoi 1140 metri di altezza. La popolazione \u00e8 concentrata maggiormente nella pianura o a valle delle colline.\nCumanayagua confina al norte con il comune di Cruces e a ovest con quello di Cienfuegos; mentre a est confina con Manicaragua, in provincia di Villa Clara, e Trinidad in provincia di Sancti Sp\u00edritus. A sud si trovano le calde acque del Mar dei Caraibi. Tra i vari fiumi che attraversano il territorio, i pi\u00f9 importanti sono il fiume Arimao e Hanabanilla. Esiste anche un lago artificiale chiamato Avil\u00e9s che contiene 190 milioni di metri cubi di acqua. Il clima \u00e8 quello tipico tropicale, con piogge abbondanti quasi tutto l'anno e qualche periodo di secca. Le temperature sono relativamente alte.\nStoria.\nNon si sa esattamente quando Cumanayagua divenne una zona abitata, ma esistono prove concrete che dimostrano come fosse gi\u00e0 popolata dagli indiani quando gli spagnoli sono arrivati alle Americhe nel 1492. E infatti, il nome Cumanayagua deriva proprio dagli indiani.\nViene fondata ufficialmente come villa il 3 di maggio del 1804, con il nome di San Felipe di Cumanayagua, che mantenne fino al 1878 quando fu denominata Santa Cruz de Cumanayagua. Nel 1963 ottenne la categoria di Comune di Cuba tornando al nome originario Cumanayagua.\nAltri progetti.\n "}
{"id": "1963482", "revid": "628767", "url": "https://it.wikipedia.org/wiki?curid=1963482", "title": "Lajas (Cuba)", "text": "Lajas \u00e8 un comune di Cuba, situato nella provincia di Cienfuegos. \nAltri progetti.\n "}
{"id": "1963484", "revid": "260612", "url": "https://it.wikipedia.org/wiki?curid=1963484", "title": "Santa Batilde", "text": ""}
{"id": "1963486", "revid": "628767", "url": "https://it.wikipedia.org/wiki?curid=1963486", "title": "Palmira (Cuba)", "text": "Palmira \u00e8 un comune di Cuba, situato nella provincia di Cienfuegos. \nAltri progetti.\n "}
{"id": "1963489", "revid": "196390", "url": "https://it.wikipedia.org/wiki?curid=1963489", "title": "San Bobuleno abate", "text": ""}
{"id": "1963492", "revid": "1982", "url": "https://it.wikipedia.org/wiki?curid=1963492", "title": "Baldo d'agugliano", "text": ""}
{"id": "1963493", "revid": "47767", "url": "https://it.wikipedia.org/wiki?curid=1963493", "title": "San Bonifacio (Wynfrith)", "text": ""}
{"id": "1963494", "revid": "439868", "url": "https://it.wikipedia.org/wiki?curid=1963494", "title": "Rodas", "text": "Rodas \u00e8 un comune di Cuba, situato nella provincia di Cienfuegos. \nAltri progetti.\n "}
{"id": "1963495", "revid": "399", "url": "https://it.wikipedia.org/wiki?curid=1963495", "title": "I dialoghi delle Carmelitane (opera)", "text": "I dialoghi delle Carmelitane (\"Dialogues des Carm\u00e9lites\") \u00e8 un'opera di Francis Poulenc composto su un libretto tratto dall'omonimo testo di Georges Bernanos.\nLa storia si ispira a un fatto realmente accaduto, e cio\u00e8 all'esecuzione, nel luglio 1794, durante il regime del Terrore, di sedici religiose francesi, note come le \"martiri di Compi\u00e8gne\", che si erano rifiutate di rinunciare ai loro voti.\nSoggetto.\nLa vicenda aveva dapprima ispirato Gertrud von Le Fort, che aveva scritto un romanzo dal titolo \"Die Letzte am Schafott\" (\"L'ultima al patibolo\", 1931). Quindi, nel 1947, il padre domenicano e regista Raymond Leopold Bruckberger pens\u00f2 di trarne un film, chiedendo a Georges Bernanos di farne la sceneggiatura. Il progetto non and\u00f2 in porto, ma i dialoghi scritti da Bernanos furono pubblicati postumi l'anno dopo. Il dramma teatrale riscosse in Francia e all'estero grande successo.\nL'idea per un'opera lirica venne per primo all'editore Ricordi che la propose a Poulenc nel 1953. La composizione richiese circa tre anni.\nRappresentazioni.\nL'opera and\u00f2 in scena con successo per la prima volta nella versione in lingua italiana di Flavio Testi il 26 gennaio 1957 al Teatro alla Scala di Milano, come previsto dal contratto con Ricordi: del \"cast\" facevano parte Scipio Colombo (il marchese de la Force), Nicola Filacuridi (il cavaliere de la Force), Virginia Zeani (Blanche de la Force), Gianna Pederzini (Madame de Croissy), Gigliola Frazzoni (madre Marie), Eugenia Ratti (sorella Constance), Leyla Gencer (Madame Lidoine), Fiorenza Cossotto (Suor Matilde) ed Alvinio Misciano (Il cappellano del Carmelo) diretta da Nino Sanzogno.\nLa prima della versione francese ebbe luogo all'Op\u00e9ra di Parigi sei mesi dopo, il 21 giugno, diretta da Pierre Dervaux con Rita Gorr e R\u00e9gine Crespin.\nNegli Stati Uniti la premi\u00e8re \u00e8 stata il 20 settembre 1957 al San Francisco Opera diretta da Erich Leinsdorf con Dorothy Kirsten e Leontyne Price.\nAl Teatro Verdi (Trieste) la prima \u00e8 stata il successivo 23 novembre diretta da Oliviero De Fabritiis con Alfredo Kraus, la Pederzini ed Eno Mucchiutti.\nNel Regno Unito la premi\u00e8re \u00e8 stata il 16 gennaio 1958 al Royal Opera House, Covent Garden di Londra diretta da Rafael Kubel\u00edk con Joan Sutherland.\nAl Wiener Staatsoper la premi\u00e8re \u00e8 stata il 14 febbraio 1959 con Anneliese Rothenberger ed Anton Dermota e fino al 1964 ha avuto 20 recite.\nIn Scozia nel 1992 avviene la prima nel New Athenaeum Theatre di Glasgow per la Royal Scottish Academy of Music and Drama (RSAMD) nella traduzione di Machlis."}
{"id": "1963497", "revid": "207432", "url": "https://it.wikipedia.org/wiki?curid=1963497", "title": "Tre fantastiche quattordicenni", "text": ""}
{"id": "1963499", "revid": "260612", "url": "https://it.wikipedia.org/wiki?curid=1963499", "title": "San Carlo Lwanga", "text": ""}
{"id": "1963500", "revid": "276178", "url": "https://it.wikipedia.org/wiki?curid=1963500", "title": "Monastero dell'Arcangelo", "text": ""}
{"id": "1963503", "revid": "78273", "url": "https://it.wikipedia.org/wiki?curid=1963503", "title": "San Casimiro", "text": ""}
{"id": "1963505", "revid": "260612", "url": "https://it.wikipedia.org/wiki?curid=1963505", "title": "San Casto e san Secondino", "text": ""}
{"id": "1963508", "revid": "1223843", "url": "https://it.wikipedia.org/wiki?curid=1963508", "title": "Rosmonda d'Inghilterra", "text": "Rosmonda d'Inghilterra \u00e8 un'opera in due atti di Gaetano Donizetti, su libretto di Felice Romani.\nLa trama \u00e8 basata sulla leggenda inglese di Rosamund Clifford, amante di Enrico II.\nPrime rappresentazioni e fortuna dell'opera.\nOriginariamente, Romani aveva scritto il libretto per l'opera \"Rosmunda\" (1829) del compositore Carlo Coccia, poi lo adatt\u00f2 per Donizetti, abbreviando l'introduzione, dilatando il ruolo di Arturo e rimaneggiando un terzetto.\nDopo la prima fiorentina del 1834, l'opera venne ripresa solo a Livorno nel 1845 e poi completamente dimenticata. Donizetti ne scrisse una nuova versione dal titolo \"Eleonora di Gujenna\", che fu rappresentata per la prima volta a Napoli nel 1837. \"Rosmonda\" fu nuovamente eseguita in forma di concerto solo nel 1975 nella Queen Elizabeth Hall a Londra, con il soprano australiano Yvonne Kenny nel ruolo della protagonista. Nel 1996 fu incisa per l'etichetta Opera Rara, con il celebre soprano Ren\u00e9e Fleming nel ruolo di Rosmonda. L'opera ha avuto la prima nel 2016 all'Opera di Firenze in forma di concerto con Jessica Pratt, Eva Mei e Nicola Ulivieri e per il Festival Donizetti al Teatro Donizetti di Bergamo in forma scenica con lo stesso cast, trasmessa da Classica HD, grazie a una collaborazione tra le due istituzioni musicali.\nL'unico pezzo rimasto in repertorio dell'opera \u00e8 l'aria della protagonista \"Perch\u00e9 non ho del vento\", diventata in alcune produzioni un'aria alternativa a \"Regnava nel silenzio\" della pi\u00f9 nota \"Lucia di Lammermoor\".\nTrama.\nLa regina Leonora \u00e8 conscia del tradimento del marito, Enrico II d'Inghilterra, ed \u00e8 intenzionata a scoprire la rivale. L'amante \u00e8 la bella Rosmonda, figlia del consigliere del re, Clifford, ignara che il suo amante sia il re d'Inghilterra. Enrico la tiene nascosta dalla corte per timore della vendetta di Leonora, ma la regina riuscir\u00e0 comunque a scoprire il castello, con la complicit\u00e0 del paggio Arturo, invaghito segretamente di Rosmonda. Clifford, intanto, \u00e8 deciso a far redimere il re e la sua amante, ma quando scopre che l'amante non \u00e8 altri che la figlia, le rivela l'identit\u00e0 di Enrico e il suo matrimonio con Leonora. Enrico afferma di poterlo sciogliere, scatenando le ire di Leonora, che medita vendetta. Rosmonda allora decide di fuggire dall'Inghilterra, temendo di poter essere una causa di contrasto tra i regnanti, e decide di partire con Arturo. Ma non riesce a fuggire perch\u00e9 viene accoltellata nel giardino dalla gelosa regina, tra il dolore di tutti quanti."}
{"id": "1963512", "revid": "640389", "url": "https://it.wikipedia.org/wiki?curid=1963512", "title": "Cimitero monumentale austro-ungarico di Bondo", "text": "Il cimitero monumentale austro-ungarico di Bondo \u00e8 un cimitero di guerra commemorativo dei militari dell'Impero austro-ungarico caduti nella prima guerra mondiale. Si trova a Bondo in Trentino.\nFu costruito, su progetto di Fabian Barcata, nel 1916 presso le valli Giudicarie, tra i fiumi Chiese e Sarca. Presenta una scalinata in granito lungo la quale si trova una parete decorata dall'aquila bicipite, simbolo dell'impero, con al centro la sigla FJI (Franz Joseph I) che si dirama sui due lati opposti lati fino a raggiungere la sommit\u00e0 del monumento. Negli spazi del bosco di conifere si trovano riquadri irregolari che raggruppano i militari. La numerazione progressiva \u00e8 contrassegnata da cippi di calcestruzzo e i nomi dei caduti sono scritti su croci nere.\nAll'interno del cimitero si trovano piccoli monumenti funerari, cippi e lapidi e sono ospitati 702 caduti austro-ungarici, ventisette dei quali sono ignoti. In questo cimitero \u00e8 sepolta anche la salma del tenente germanico del 10\u00ba battaglione J\u00e4ger dell'Hannover, morto nel giugno 1915, quando si trovava a far parte di truppe di rinforzo alle forze austro-ungariche con altri reparti germanici, all'inizio della campagna."}
{"id": "1963515", "revid": "486946", "url": "https://it.wikipedia.org/wiki?curid=1963515", "title": "San Cataldo vescovo", "text": ""}
{"id": "1963517", "revid": "726373", "url": "https://it.wikipedia.org/wiki?curid=1963517", "title": "Episodi di Doctor Who (diciottesima stagione)", "text": "Questa voce contiene l'elenco dei 28 episodi della diciottesima stagione della serie TV Doctor Who, l'ultima interpretata da Tom Baker nel ruolo del Quarto Dottore: egli \u00e8 tuttora, con i suoi sette anni nella parte, l'attore che pi\u00f9 a lungo ha interpretato questo ruolo. Nella parte finale di \"Logopolis IV\", compare brevemente per la prima volta Peter Davison nel ruolo del Quinto Dottore. \nUn filo conduttore incentrato sul tema dell'entropia lega tutti gli episodi qui elencati, le cui vicende si allacciano senza soluzione di continuit\u00e0. Questa impostazione, gi\u00e0 seguita nelle primissime stagioni, verr\u00e0 mantenuta fino alla ventesima, anche tra episodi di differenti stagioni.\nGli episodi di questa stagione sono andati in onda nel Regno Unito dal 30 agosto 1980 al 21 marzo 1981 e sono del tutto inediti in Italia. Come per tutte le stagioni della serie classica, gli episodi vengono suddivisi in \"macrostorie\" (in inglese, \"serial\") con una propria continuit\u00e0 narrativa e un proprio titolo, qui indicato nella colonna \"Titolo serial\" della tabella.\nThe Leisure Hive.\nTrama.\nVolendosi concedere una vacanza, il Dottore e Romana viaggiano fino al celebre \"Leisure Hive\" su Argolis, un pianeta devastato anni prima da una guerra nucleare con i rettiliani Foamasi. L'attrazione principale di Hive \u00e8 un dispositivo chiamato \"Tachyon Recreation Generator\", ma quando le cose iniziano misteriosamente ad andare male con la macchina, il Dottore si rende conto che il male \u00e8 nei paraggi. Lui e Romana cominciano a svelare una cospirazione intricata che potrebbe portare a una nuova, micidiale guerra tra gli Argolin e i Foamasi.\nMeglos.\nTrama.\nIl Dottore \u00e8 richiamato sul pianeta Tigella, dove la popolazione \u00e8 divisa tra fazioni religiose e scientifiche. Qualcosa va terribilmente storto con la principale fonte di energia di Tigella, il \"Dodecaedro\", ma ai Savant (\"gli scienziati\") viene impedito di indagare dagli zelanti Deon (i fanatici \"religiosi\"). A peggiorare le cose, prima che il Dottore possa risolvere il problema con il Dodecaedro, viene accusato del suo furto. Il vero colpevole \u00e8 Meglos, un mutaforma Zolfa-Thuran, che intende scatenare tutta la potenza del Dodecaedro sull'universo.\nFull Circle.\nTrama.\nRomana viene richiamata a Gallifrey, ma mentre si trova in viaggio, il TARDIS viene risucchiato in un altro universo, chiamato \"E-Space\". Atterrando sul pianeta Alzarius, il Dottore incontra un gruppo di umani che stanno cercando di ricostruire la loro navicella spaziale, schiantatasi varie generazioni fa, in modo da poter tornare al loro pianeta nativo. Quando i Marshmen, esseri mostruosi simili a uomini-pesce, iniziano a sorgere dalle paludi durante il temuto periodo di Mistfall; il Dottore si rende conto che c'\u00e8 qualcosa di sbagliato su Alzarius, ed inizia a risolvere un indovinello genetico che risale a secoli prima.\nState of Decay.\nTrama.\nAncora intrappolato nell'E-Space, il TARDIS si materializza su un pianeta medievale. I cittadini vivono nel timore dei \"Tre che regnano\", potenti esseri che governano dal loro possente castello. Investigando, il Dottore scopre che i tre sono antichi astronauti trasformatisi in vampiri molto tempo fa, e il loro castello \u00e8 in realt\u00e0 la loro vecchia astronave. Quando Romana ed Adric vengono rapiti, il Dottore deve allearsi con una banda di contadini rinnegati per fermare la risurrezione di uno dei pi\u00f9 grandi nemici di Gallifrey: il Grande Vampiro stesso.\nWarrior's Gate.\nTrama.\nTentando di fuggire dall'E-Space, il Dottore, Romana, Adric e K-9 atterrano invece in un inquietante spazio vuoto bianco la cui unica caratteristica \u00e8 la presenza di una vecchia fortezza in rovina. Intrappolatata anch'essa nel vuoto c'\u00e8 una nave corsara capitanata dal crudele Rorvik, il cui pilota, il leonino Tharil Biroc, scappa ed attira il Dottore nell'ingresso della fortezza. L\u00ec, il Dottore \u00e8 testimone dell'ascesa e caduta del potente impero dei Tharil. Egli si rende conto sia necessario liberare i Tharil ridotti in schiavit\u00f9 sulla nave pirata, e fuggire attraverso il portale spazio-temporale, prima che le azioni vendicative di Rorvik li distruggano tutti per sempre.\nThe Keeper of Traken.\nTrama.\nL'Unione di Traken \u00e8 governata dal \"Custode\", essere dotato dei poteri della Sorgente. L'attuale Custode si sta avvicinando alla fine del suo mandato di mille anni, e chiede al Dottore ed Adric - appena fuggiti da E-Space - di andare su Traken e fermare un'entit\u00e0 malvagia che crede stia tramando per distruggere l'Unione. Ma la fonte del male, il Melkur, si \u00e8 gi\u00e0 infiltrata nei Consoli di Traken, e il Dottore viene dichiarato un criminale e messo fuorilegge. Alleandosi con il Console Tremas e sua figlia, Nyssa, il Signore del Tempo deve scoprire il vero potere nascosto dietro il Melkur - qualcuno che conosce il Dottore da molto tempo...\nLogopolis.\nTrama.\nDopo che sua zia \u00e8 stata assassinata dal Maestro, Tegan Jovanka, hostess di una compagnia aerea, diventa un'inconsapevole clandestina a bordo del TARDIS mentre esso viaggia verso il pianeta Logopolis. L\u00ec, il Dottore scopre che l'interferenza del Maestro con la matematica avanzata dei Logopolitani ha scatenato un'ondata di entropia che minaccia di consumare l'intero universo. I due Signori del Tempo si alleano malvolentieri, insieme ad Adric, Tegan, e Nyssa, che si \u00e8 recata a Logopolis per confrontarsi con il Maestro. La loro unica speranza si trova sulla Terra... ma, nel momento di maggiore crisi, il Maestro gioca la sua carta vincente. Al termine della vicenda, il Quarto Dottore, rimasto gravemente ferito dopo una caduta, si rigenera nel Quinto Dottore."}
{"id": "1963518", "revid": "628767", "url": "https://it.wikipedia.org/wiki?curid=1963518", "title": "Caimanera", "text": "Caimanera \u00e8 un comune di Cuba, situato nella provincia di Guant\u00e1namo situato a poca distanza dalla Base navale di Guant\u00e1namo (Stati Uniti). \nAltri progetti.\n "}
{"id": "1963519", "revid": "78273", "url": "https://it.wikipedia.org/wiki?curid=1963519", "title": "San Geronzio", "text": ""}
{"id": "1963521", "revid": "188323", "url": "https://it.wikipedia.org/wiki?curid=1963521", "title": "Rapporto potenza peso", "text": ""}
{"id": "1963523", "revid": "628767", "url": "https://it.wikipedia.org/wiki?curid=1963523", "title": "El Salvador (Cuba)", "text": "El Salvador \u00e8 un comune di Cuba, situato nella provincia di Guant\u00e1namo. \nAltri progetti.\n "}
{"id": "1963528", "revid": "339392", "url": "https://it.wikipedia.org/wiki?curid=1963528", "title": "Ponente ligure", "text": ""}
{"id": "1963531", "revid": "121824888", "url": "https://it.wikipedia.org/wiki?curid=1963531", "title": "Carlos Nicol\u00eda", "text": "Carriera.\nClub.\nHa cominciato a giocare nell'Olimpia di San Juan, per poi passare al Centro Valenciano nel 2003 (dove arriva terzo in classifica marcatori). L'anno successivo conquista il secondo posto in campionato (la Liga Nacional de Argentina) dietro l'Union Vecinal de Trinidad.\nViene quindi acquistato dalla squadra spagnola del Tordera, dove in un ambiente difficile rimane per due mesi e poi ritorna in Argentina, ma per questioni regolamentari non pu\u00f2 giocare in un'altra squadra fino alla fine dell'anno. Viene comprato l'anno successivo dall'Union Vecinal de Trinidad con la quale vince la Coppa dei Campioni sudamericana (la \"Copa de Clubes Campeones\") e perde la finale scudetto l'anno successivo contro il suo ex-club dell'Olimpia.\nNel gennaio 2005 viene acquistato dall'Infoplus Bassano Hockey 54, dove per due anni \u00e8 stato vicecapocannoniere di Serie A1.\nNel 2007 passa all'Hockey Valdagno dove vince lo scudetto nella stagione 2009\u20132010, primo scudetto per la formazione dell'Hockey Marzotto Valdagno.\nIl 16 giugno 2012 vince il suo secondo scudetto con la formazione valdagnese, ripetendosi l'11 giugno dell'anno successivo.\nNazionale.\nHa giocato numerose partite con la maglia della Nazionale Under 20 dell'Argentina, tra cui i Mondiali di categoria svoltisi in Uruguay nel 2003 ed \u00e8 capitano della nazionale senior."}
{"id": "1963532", "revid": "120149602", "url": "https://it.wikipedia.org/wiki?curid=1963532", "title": "L'adolescente (Dostoevskij)", "text": "L'adolescente (in russo: \u041f\u043e\u0434\u0440\u043e\u0441\u0442\u043e\u043a, \"Podrostok\") \u00e8 un romanzo di F\u00ebdor Dostoevskij.\nTrama.\nProtagonista del romanzo \u00e8 il giovane Arkadij Dolgorukij, figlio illegittimo di Versilov e della umile Sofia Andreevna, che Versilov strappa al marito Makar Ivanovic. La donna, che vive in povert\u00e0, ha avuto dall'amante (il pi\u00f9 delle volte assente) due figli, Arkadij e Liza: quest'ultima ha sempre vissuto con la mamma, mentre Arkadij \u00e8 stato messo nella pensione del rozzo M. Touchard in giovane et\u00e0. Conscio dell'abbandono, Arkadij medita una rivincita che gli sembra realizzabile solo con l'isolamento ed il potere; inizia dunque a risparmiare sul piccolo stipendio che riceve da Versilov, anche a costo di grandi sacrifici materiali, non facendo per\u00f2 i conti con se stesso.\nIl primo segno di cedimento nei riguardi della sua \"rivincita\", avviene quando Arkadij spende i soldi risparmiati per soccorrere la piccola Arinu\u0161ka, neonata abbandonata di fronte a casa sua, altri cedimenti seguiranno; la sua disperata ammirazione per Versilov, che odia e ammira allo stesso tempo, al cui destino burrascoso si trova legato proprio per i sentimenti che prova.\nVersilov: uomo elegante, arguto e sensuale \u00e8 tragicamente diviso tra la passione per la bella Katerina ricca e nobile, e l'affetto compassionevole che gli ispira Sofia Andreevna.\nSeguono ricatti e intrighi (il denaro sembra l'argomento principale), nel quale emerge la figura di Lambert: il fidanzamento di Katerina col barone Bjoring; la morte, in casa di Sofia, di Makar Ivanovic, tutto ci\u00f2 porta Versilov alla pazzia. Cosicch\u00e9 Arkadij verr\u00e0 definitivamente distratto dai suoi sogni di rivincita, a causa della disgrazia del padre cui egli ha partecipato, inconsciamente burattino di Lambert.\nNello sfondo altre disfatte: la sorella di Arkadij, Liza, incinta del principe Sokolskij; questi poi, imprigionato, impazzisce e muore; Anna, figlia legittima di Versilov, a freddo decide di sposare, per interesse, un anziano principe, un altro Sokolskij; senza successo per\u00f2."}
{"id": "1963545", "revid": "125770929", "url": "https://it.wikipedia.org/wiki?curid=1963545", "title": "Guant\u00e1namo (citt\u00e0)", "text": "Guant\u00e1namo \u00e8 un comune di Cuba, capoluogo della provincia di Guant\u00e1namo, situata all'estremo est dell'isola.\u00a0La citt\u00e0 era in origine abitata da migranti franco-haitiani afflitti dallo scoppio della rivoluzione di Haiti. \u00c9 conosciuta a livello internazionale per la presenza della base militare statunitense, il cui perimetro non pu\u00f2 essere oltrepassato e risulta visibile dall'Altura Malones. \nLa citt\u00e1 \u00e9 rinomata per la Guantanamera, composta da Jose\u00edto Fern\u00e1ndez negli anni Trenta e resa celebre da Celia Cruz. \nLo stile coloniale di Guant\u00e1namo rappresenta l\u2019influenza francese e spagnola dell\u2019epoca. Tra i luoghi pi\u00f9 emblematici si citano: la Tumba y los Cafetales Franceses (Tomba e le piantagioni di caff\u00e8 francesi), entrambi classificati come Patrimonio dell\u2019Umanit\u00e0 e simboli della cultura afro-discendente a Cuba e la Cattedrale Santa Caterina di Ricci, contraddistinta da un\u2019architettura patrimoniale del XIX secolo. \nCultura.\nPresso il comune si svolge ogni anno nel mese di agosto il Carnevale di Guant\u00e1namo, caratterizzato da musica tipica, costumi e carrozze. Durante l'ultima settimana di febbraio si celebra la Settimana della Cultura Guantanamera e Baracoense con manifestazioni artistiche e fiere artigianali. "}
{"id": "1963550", "revid": "33921", "url": "https://it.wikipedia.org/wiki?curid=1963550", "title": "Arcipelago Hanish", "text": ""}
{"id": "1963554", "revid": "628767", "url": "https://it.wikipedia.org/wiki?curid=1963554", "title": "Im\u00edas", "text": "Im\u00edas \u00e8 un comune di Cuba, situato nella provincia di Guant\u00e1namo. \nAltri progetti.\n "}
{"id": "1963563", "revid": "1492444", "url": "https://it.wikipedia.org/wiki?curid=1963563", "title": "Mais\u00ed", "text": "Mais\u00ed \u00e8 un comune di Cuba, situato nella provincia di Guant\u00e1namo. \nAltri progetti.\n "}
{"id": "1963569", "revid": "339392", "url": "https://it.wikipedia.org/wiki?curid=1963569", "title": "Cannone 60 pounder", "text": ""}
{"id": "1963570", "revid": "770813", "url": "https://it.wikipedia.org/wiki?curid=1963570", "title": "Dassault Falcon 20", "text": "Il Dassault Falcon 20, conosciuto inizialmente come Dassault-Breguet Myst\u00e8re 20, \u00e8 un business jet di fabbricazione francese, costruito dalla Dassault Aviation, ed \u00e8 stato il primo di una famiglia di aerei \"business\" costruiti dalla Dassault.\nStoria.\nMarcel Dassault diede il via libera alla produzione di 8-10 jet esecutivi o militari chiamati \"Dassault-Breguet Mist\u00e8r\u00e8 20\" nel Dicembre 1961. Il primo prototipo del Myst\u00e8re 20 era un aereo, ad ala bassa, dotato di due motori Pratt &amp; Witney JT1A-8i e vol\u00f2 per la prima volta il 4 maggio 1963 a Bordeaux-Merignac. Il modello fu in seguito dotato di nuovi motori General Electric CF700 sotto suggerimento della Pan American World Airways ed alcune dimensioni furono aumentate. In seguito la Pan American ne ordin\u00f2 40 nuovi velivoli alla Dassault Aviation. Il velivolo con i nuovi motori vol\u00f2 per la prima volta il 10 giugno 1964 e in seguito La Pan American aument\u00f2 gli ordini fino a 160 aerei. Nel 1966 la compagnia ri-disegn\u00f2 l'aereo che prese inizialmente il nome \"Fan Jet Falcon\", per poi diventare \"Falcon 20\", il nome usato tuttora.\nVersioni derivate.\nDall'aereo derivano, oltre che il Falcon 200, il Dassault Falcon 900, il Dassault Falcon 10 - anche se nel caso del Falcon 10 la numerazione farebbe supporre che il Falcon 10 sia stato sviluppato prima - ed il Falcon Guardian/Gardian.\nFalcon 200.\nDal Falcon 20 fu sviluppato il Dassault Falcon 200, che includeva migliorie, come l'aumento della potenza dei motori, maggior autonomia e maggior confort.\nFalcon Guardian/Gardian.\nFalcon Guardian/Gardian utilizzato dalla Guardia Costiera Statunitense, chiamato anche \"hu-25\", e dalla Marine nationale.\nFalcon 30.\nBimotore, una versione pi\u00f9 grande, da 30 posti, del Falcon 20, solo prototipo.\nFalcon 40.\nBimotore, variante del Falcon 30 per il mercato non Nord-Americano, da 40 posti, non costruito."}
{"id": "1963571", "revid": "1305772", "url": "https://it.wikipedia.org/wiki?curid=1963571", "title": "Rio Pomba", "text": "&lt;onlyinclude&gt;* Rio Pomba \u2013 fiume del Brasile"}
{"id": "1963573", "revid": "628767", "url": "https://it.wikipedia.org/wiki?curid=1963573", "title": "Manuel Tames", "text": "Manuel Tames \u00e8 un comune di Cuba, situato nella provincia di Guant\u00e1namo. \nAltri progetti.\n "}
{"id": "1963576", "revid": "254401", "url": "https://it.wikipedia.org/wiki?curid=1963576", "title": "Presa diretta", "text": ""}
{"id": "1963580", "revid": "628767", "url": "https://it.wikipedia.org/wiki?curid=1963580", "title": "Niceto P\u00e9rez", "text": "Niceto P\u00e9rez \u00e8 un comune di Cuba, situato nella provincia di Guant\u00e1namo. \nAltri progetti.\n "}
{"id": "1963581", "revid": "18733191", "url": "https://it.wikipedia.org/wiki?curid=1963581", "title": "Mare Baltico", "text": ""}
{"id": "1963583", "revid": "339392", "url": "https://it.wikipedia.org/wiki?curid=1963583", "title": "Cannone ROF Mk 8", "text": ""}
{"id": "1963588", "revid": "628767", "url": "https://it.wikipedia.org/wiki?curid=1963588", "title": "San Antonio del Sur", "text": "San Antonio del Sur \u00e8 un comune di Cuba, situato nella provincia di Guant\u00e1namo. \nAltri progetti.\n "}
{"id": "1963589", "revid": "339392", "url": "https://it.wikipedia.org/wiki?curid=1963589", "title": "Light gun 105mm", "text": ""}
{"id": "1963590", "revid": "19933", "url": "https://it.wikipedia.org/wiki?curid=1963590", "title": "Greater St Lucia Wetland Park", "text": ""}
{"id": "1963598", "revid": "628767", "url": "https://it.wikipedia.org/wiki?curid=1963598", "title": "Yateras", "text": "Yateras \u00e8 un comune di Cuba, situato nella provincia di Guant\u00e1namo. \nAltri progetti.\n "}
{"id": "1963602", "revid": "287204", "url": "https://it.wikipedia.org/wiki?curid=1963602", "title": "Rio Piracicaba", "text": ""}
{"id": "1963613", "revid": "33921", "url": "https://it.wikipedia.org/wiki?curid=1963613", "title": "Hanish", "text": ""}
{"id": "1963619", "revid": "834", "url": "https://it.wikipedia.org/wiki?curid=1963619", "title": "Rio Parana\u00edba (Minas Gerais)", "text": ""}
{"id": "1963631", "revid": "188323", "url": "https://it.wikipedia.org/wiki?curid=1963631", "title": "Frizione centrifuga", "text": ""}
{"id": "1963639", "revid": "599013", "url": "https://it.wikipedia.org/wiki?curid=1963639", "title": "He\u00f0in \u00e1 Lakjuni", "text": ""}
{"id": "1963647", "revid": "729019", "url": "https://it.wikipedia.org/wiki?curid=1963647", "title": "Malattia di Niemann-Pick", "text": "La malattia di Niemann-Pick (da non confondersi con la malattia di Pick) \u00e8 una malattia ereditaria, caratterizzata dall'accumulo di sfingomielina, colesterolo e glicolipidi. Questa malattia tecnicamente \u00e8 una sfingolipidosi e fa parte dell'eterogeneo gruppo delle malattie da accumulo lisosomiale; che coinvolgono il metabolismo, causate da mutazioni genetiche.\nLe tre forme di pi\u00f9 comune riscontro sono denominate malattia di Niemann-Pick tipo A, B e C.\nLa patologia prende il nome dal pediatra Albert Niemann (1880\u20131921) e dal patologo Ludwig Pick (1868\u20131944) che per primi la descrissero.\nTipi A e tipo B.\nEpidemiologia.\nIn tutto il mondo vi sono approssimativamente 1200 casi di tipo A e B (per la maggior parte di tipo B o una forma intermedia).\nEziologia.\nQuesti due tipi sono caratterizzati dal deficit (assenza o funzionamento errato) di un enzima specifico, la sfingomielinasi acida (ASM). Questo enzima si trova all'interno di speciali comparti intracellulari chiamati lisosomi, ed \u00e8 necessario per metabolizzare un lipide denominato sfingomielina. A causa di questo deficit enzimatico, la sfingomielina non pu\u00f2 essere correttamente metabolizzata e si accumula all'interno della cellula, finendo col provocarne la morte e determinando il malfunzionamento di importanti organi e apparati.\nTipo C.\nEpidemiologia.\nQuesta variante \u00e8 molto rara: in tutto il mondo ne sono stati diagnosticati circa 500 casi. Si ritiene, tuttavia, che il numero di soggetti colpiti dalla NPC potrebbe essere pi\u00f9 alto, ma, a causa della difficolt\u00e0 a diagnosticarla, non \u00e8 possibile una valutazione accurata della sua prevalenza.\nEziologia.\nLa malattia di Niemann-Pick di tipo C (NPC) \u00e8 molto diversa da quelle di tipo A o B. I pazienti che ne sono colpiti non sono in grado di metabolizzare correttamente n\u00e9 il colesterolo n\u00e9 altri lipidi all'interno delle cellule.\nPresentazione clinica.\nLa malattia di Niemann-Pick di tipo C si presenta inizialmente con incapacit\u00e0 nell'apprendimento, lieve ritardo mentale, impaccio nei movimenti e ritardato sviluppo della motricit\u00e0 fine. Pu\u00f2 capitare che trascorrano diversi anni prima che venga posta la diagnosi di NPC.\nPrognosi.\nLa malattia di Niemann-Pick di tipo C \u00e8 sempre fatale. La grande maggioranza delle persone affette muore prima dei 20 anni (e molti muoiono prima dei 10). La comparsa tardiva dei sintomi pu\u00f2 portare a un'aspettativa di vita pi\u00f9 lunga, ma \u00e8 estremamente raro che un soggetto con malattia di Niemann-Pick di tipo C raggiunga i 40 anni."}
{"id": "1963654", "revid": "1573940", "url": "https://it.wikipedia.org/wiki?curid=1963654", "title": "Sony Labou Tansi", "text": "Poeta, drammaturgo, romanziere nonch\u00e9 attivista politico, Tansi \u00e8 uno degli autori pi\u00f9 importanti della letteratura dell'Africa sub-sahariana.\nLe sue opere ruotano attorno a temi sociali come la corruzione della classe dirigente e delle forze dell'ordine, i movimenti di resistenza e insubordinazione, la posizione delle classi meno abbienti.\nIl suo lavoro \u00e8 noto soprattutto per la vena ironica e satirica che lo attraversa nella moltitudine di opere, stili e generi, nonch\u00e9 per l'impegno socio-politico.\nTansi si \u00e8 occupato di teatro e di tradizioni orali ed ha scritto opere, romanzi e racconti su temi universali come l'amore, la vita e la morte.\nBiografia.\nNato a Kinshasa, attuale Repubblica Democratica del Congo, primo di sette figli, impara il francese a scuola e all'et\u00e0 di dodici anni completa la sua formazione all'Ecole Normale Sup\u00e9rieure d'Afrique Centrale.\nNel 1971 inizia a insegnare inglese e francese a Kindauba e nello stesso anno comincia a scrivere per il teatro. \nNel 1979 fonda il Rocardo Zulu Theatre e pubblica il suo primo racconto, \"La Vie et demie\". Da questo momento comincia la sua ascesa in Europa e nel mondo. Le sue opere sono state rappresentate a Parigi, Dakar e New York. \nTuttavia, nel suo stesso paese Tansi \u00e8 stato molto criticato e osteggiato dal Partito Congolese del Lavoro per le sue posizioni ideologiche. \nDiventato membro attivo del Mouvement Congolais pour le D\u00e9veloppement de la D\u00e9mocratie Int\u00e9grale (M.C.D.D.I.), un movimento che si opponeva fermamente al partito unico congolese, nel 1992, viene eletto deputato di Mak\u00e9l\u00e9k\u00e9l\u00e9 e in seguito alle sue attivit\u00e0 pubbliche e politiche, il suo passaporto viene ritirato dalle autorit\u00e0. \nNel frattempo, scopre di avere contratto l'AIDS, ma non potendo curarsi all'estero, cerca di sopravvivere attraverso le cure e la farmacopea tradizionale. Si spegne due settimane dopo la moglie Pierrette, il 14 giugno del 1995, a Foufoudou (distretto di Brazzaville) a soli 48 anni.\nPremi e riconoscimenti.\nTansi ha vinto numerosi premi e riconoscimenti, tra cui il Grand Prix Litt\u00e9raire de l'Afrique Noire, la Palme de la Francophonie e l'Ibsen Foundation Prize.\nNel 1986, ha ricevuto il premio della Fondazione Mattei.\nDal 2003, a suo nome, \u00e8 stato organizzato un premio letterario per drammaturgia francofone, vinto l'anno successivo da Wajdi Mouawad."}
{"id": "1963661", "revid": "767487", "url": "https://it.wikipedia.org/wiki?curid=1963661", "title": "Krapinske Toplice", "text": "Krapinske Toplice \u00e8 un comune della Croazia di 5.744 abitanti della regione di Krapina e dello Zagorje."}
{"id": "1963663", "revid": "767487", "url": "https://it.wikipedia.org/wiki?curid=1963663", "title": "The Complete Studio Recordings (The Doors)", "text": "The Complete Studio Recordings \u00e8 un cofanetto del gruppo musicale The Doors pubblicato nel 1999; contiene tutti gli album del gruppo registrati con Jim Morrison (\"The Doors\", \"Strange Days\", \"Waiting for the Sun\", \"The Soft Parade\", \"Morrison Hotel\", \"L.A. Woman\") e una compilation di brani inediti e rarit\u00e0, \"Essential Rarities\".\nTutte le canzoni contenute nella raccolta \"Essential Rarities\" erano gi\u00e0 state pubblicate nel cofanetto \"The Doors Box Set\" del 1997 ad eccezione del brano \"Woman Is a Devil\" che era l'unico ancora inedito.\nTutti i brani sono in versione rimasterizzata. Il cofanetto \u00e8 stato ripubblicato nel 2003 in versione cubo cartonato.\nIl set non include i tre album post-Morrison \"Other Voices, Full Circle\" e \"An American Prayer\", n\u00e9 i loro relativi singoli. Mancano inoltre alcuni brani che erano stati pubblicati come lati B di alcuni singoli: \"Treetrunk del singolo Get Up and Dance\" e \"(You Need Meat) Don't Go No Further\" del singolo \"Love Her Madly\", e una canzone di Willie Dixon cantata da Manzarek."}
{"id": "1963664", "revid": "125830028", "url": "https://it.wikipedia.org/wiki?curid=1963664", "title": "Consiglio di guerra di Corte", "text": "Il Consiglio di guerra di Corte austriaco (\"Hofkriegsrat\"), detto anche Consiglio aulico, fu la prima autorit\u00e0 militare autonoma istituita in Austria.\nL'autorit\u00e0.\nIl Consiglio aulico fu istituito nel 1556 ed era formato da un certo numero di esperti nell'arte militare, specialmente nel comando delle armate. Sottoposti al Consiglio stavano l'intera conduzione della guerra sul campo ed il giudizio su tutte le decisioni di natura militare durante i periodi di pace. Esso era collegato direttamente con la Camera di Corte e con la Cancelleria di Corte e nel 1564 ricevette un proprio sigillo. Nel 1565 fu istituito in Graz un secondo consiglio, del tutto indipendente da quello di Vienna, che si occupava delle vicende militari interne e della difesa delle province confinanti con l'Impero ottomano. Questo consiglio fu sciolto da Maria Teresa d'Austria.\nL'imperatore Mattia modific\u00f2 nel 1615 con le cosiddette \"Nuove Istituzioni\" l'ambito di competenza del Consiglio. Ferdinando III istitu\u00ec la carica di Presidente del Consiglio di guerra di Corte. Anche Leopoldo II e Maria Teresa ne modificarono l'organizzazione. L'imperatore Giuseppe II introdusse anche l'accentramento dell'amministrazione delle forze armate nei compiti del Consiglio.\nAllorch\u00e9 l'arciduca Carlo assunse la presidenza del Consiglio Aulico, introdusse per la prima volta in Austria il titolo di Ministro della Guerra e divise il Consiglio in tre Dipartimenti: quello per gli affari militari in quanto tali, quello per la giustizia e quello per le questioni amministrative. Quello per l'amministrazione fu diretto da un presidente piuttosto indipendente.\nNel 1848 il Consiglio Aulico fu trasformato in Ministero della Guerra e poich\u00e9 l'imperatore Francesco Giuseppe assunse personalmente il comando supremo delle forze armate, al Consiglio rimasero solo le questioni amministrative dell'esercito e della flotta. Fra il 1853 ed il 1860 il comando supremo delle forze armate torn\u00f2 al Ministero della Guerra che venne chiamato Comando Supremo delle Forze Armate ed esercit\u00f2 tutti i vecchi poteri del precedente Consiglio ma nel 1860 fu ribattezzato Ministero della Guerra.\nSedi.\nLa sede del Consiglio di guerra di Corte si trovava nella famosa piazza di Vienna, \"Am Hof\" al n. 17 (oggi reindirizzato con il n. 2).\nDopo la soppressione dell'Ordine dei gesuiti, la sua sede divenne quella del Consiglio. Il palazzo fu ristrutturato fra il 1774 ed il 1775, secondo i piani dell'architetto Franz Anton Hillebrand. Fra il 1776 ed 1848 vi fu domiciliato il Consiglio, fra il 1848 ed il 1853 il Ministero della Guerra, dal 1853 al 1860 il Comando superiore delle forze armate, dal 1860 al 1867 nuovamente il Ministero della Guerra e dal 1867 al 1912 il Ministero Imperiale della Guerra.\nNel 1912 esso fu raso al suolo, nonostante le numerose proteste ed al suo posto fu eretto uno stabile oggi sede della Banca d'Austria."}
{"id": "1963665", "revid": "188323", "url": "https://it.wikipedia.org/wiki?curid=1963665", "title": "Cambio a presa diretta", "text": ""}
{"id": "1963669", "revid": "188323", "url": "https://it.wikipedia.org/wiki?curid=1963669", "title": "Cambio a frizione automatica", "text": ""}
{"id": "1963683", "revid": "188323", "url": "https://it.wikipedia.org/wiki?curid=1963683", "title": "Frizione automatica", "text": ""}
{"id": "1963687", "revid": "33921", "url": "https://it.wikipedia.org/wiki?curid=1963687", "title": "Scrappy-Doo", "text": "Scrappy Doo \u00e8 un immaginario cucciolo di alano creato da Hanna-Barbera nel 1979, nipote di Scooby-Doo. Scrappy \u00e8 apparso in numerose incarnazioni della serie di cartoni animati \"Scooby-Doo\". Nella prima serie del 1979, la sua voce era di Lennie Weinrib, dal 1980 in poi la sua voce \u00e8 stata quella di Don Messick (la stessa di Scooby).\nIl personaggio.\n\u00c8 nipote di Scooby e aiuta lui e i ragazzi a risolvere i misteri.\nScrappy-Doo fece la sua prima comparsa nel 1979 nell'episodio \"The Scarab Lives\": la sua aggiunta improvvisa salv\u00f2 lo show dalla cancellazione da parte dei produttori televisivi. Subito dopo che Scrappy fu aggiunto come nuovo personaggio della banda lo show fu rinominato \"The Scooby and Scrappy Doo Show\". Il suo carattere simpatico e combattivo (infatti \"scrappy\" in inglese vuol dire rissoso) lo ha reso uno dei personaggi pi\u00f9 affascinanti e simpatici della serie di \"Scooby-Doo\". Scrappy Doo \u00e8 stato affidato a suo zio Scooby quando era appena nato e da allora egli non fa altro che aiutare lo zio nella risoluzione di alcuni misteri.\nScrappy Doo ha un carattere del tutto diverso da quello di suo zio Scooby; egli infatti tenta di sconfiggere a pugni tutti i mostri e i fantasmi che incontra (urlando le sue tipiche frasi: \"Potere ai piccoli!\" e \"Viva i bassetti!\") costringendo il resto della banda a salvarlo. Inoltre Scrappy \u00e8 molto allegro e vivace e riesce grazie alla sua astuzia a risolvere molti misteri. Pur essendo un cucciolo \u00e8 molto forte, infatti quando Scooby-Doo ha paura e scappa, Scrappy lo tira per la coda e cerca di affrontare il mostro con lui.\nScrappy Doo ha fatto la sua comparsa nei cartoni di Scooby Doo in pi\u00f9 di 180 episodi diversi dal 1979 al 1986. Tuttavia, nonostante un iniziale successo nelle prime apparizioni, la sua presenza negli anni successivi \u00e8 stata criticata per aver avuto un effetto negativo sulle varie serie Scooby-Doo degli anni '80. Il personaggio \u00e8 stato pertanto rimosso dalla serie.\n\u00c8 anche apparso nei film \"Scooby-Doo e i Boo Brothers\", \"Scooby-Doo e la scuola del brivido\" e \"Scooby-Doo e il lupo mannaro\". Ha fatto anche diversi cameo nei film e serie successive, che ironizzano sul suo scarso successo.\nNel film con attori in live-action del 2002, Scrappy viene relegato al ruolo dell'antagonista principale che cerca di attuare il suo malefico piano di vendetta nei confronti della Misteri &amp; Affini che lo aveva scaricato nella strada deserta, venendo alla fine smascherato dal quintetto come ogni cattivo della serie. In questa occasione \u00e8 stato doppiato da Scott Innes.\nIn una funzione bonus del DVD del film \"Aloha, Scooby-Doo!\" del 2005, Fred menziona un sesto membro della banda, causando shock e sgomento al resto del gruppo. Shaggy gli risponde dicendo che non avrebbero dovuto parlare di Scrappy, ma Fred rivela che in realt\u00e0 si stava riferendo alla Mystery Machine.\nIn \"Scooby-Doo e il re dei Goblin\" del 2008 appare una bancarella con dei pupazzi che lo raffigurano.\nNell'episodio \"Il canto della Sirena\" della serie animata del 2012, \"Scooby-Doo! Mystery Incorporated\", mentre Fred e Daphne visitano un museo con delle statue dei loro vecchi nemici sconfitti, scorgono anche una statua di Scrappy. Daphne dice di non essersene mai accorta prima, e Fred la trascina via ricordandogli che avevano giurato di non parlare mai pi\u00f9 di lui. Questo \u00e8 nuovamente un riferimento agli eventi del film live-action del 2002 e anche al fatto che fu rimosso dalla serie perch\u00e9 considerato causa del declino dello show.\nIn \"Scooby-Doo! e la maledizione del tredicesimo fantasma\" viene nominato nel finale da Flim Flam, ma i membri della gang sembrano non conoscerlo e Velma addirittura chiede \"Chi \u00e8 Scrappy?\".\nApparizioni.\nSerie.\n\u00c8 anche apparso nell'episodio \"Persi nel parcheggio (Parte seconda)\" della serie \"Drawn Together\"."}
{"id": "1963694", "revid": "767487", "url": "https://it.wikipedia.org/wiki?curid=1963694", "title": "Lobor", "text": "Lobor \u00e8 un comune della Croazia di 3.669 abitanti della regione di Krapina e dello Zagorje."}
{"id": "1963698", "revid": "110157", "url": "https://it.wikipedia.org/wiki?curid=1963698", "title": "Ma\u010de", "text": "Ma\u010de \u00e8 un comune della Croazia di 2.715 abitanti della regione di Krapina e dello Zagorje."}
{"id": "1963700", "revid": "180559", "url": "https://it.wikipedia.org/wiki?curid=1963700", "title": "Ko\u0161arka\u0161ki klub Vr\u0161ac", "text": "Il Ko\u0161arka\u0161ki klub Vr\u0161ac (cir. serbo: \u041a\u043e\u0448\u0430\u0440\u043a\u0430\u0448\u043a\u0438 \u043a\u043b\u0443\u0431 \u0412\u0440\u0448\u0430\u0446) \u00e8 una societ\u00e0 cestistica avente sede nella citt\u00e0 di Vr\u0161ac, in Serbia.\nFondata nel 1946, dal 1992 e fino al 2012, per ragioni di sponsor, era conosciuta come \"Hemofarm Vr\u0161ac\".\nDisputa il campionato serbo e la Lega Adriatica."}
{"id": "1963703", "revid": "729019", "url": "https://it.wikipedia.org/wiki?curid=1963703", "title": "Nazionali di pallavolo femminile nordamericane", "text": "Le nazionali di pallavolo femminile nordamericane sono poste sotto l'egida della NORCECA: queste nazionali partecipano sia agli eventi organizzati dalla NORCECA, e quindi i campionati continentali, sia a quelli organizzati dall'FIVB.\nLe squadre inserite in questo raggruppamento in realt\u00e0 non sono tutte nordamericane, ma vi sono anche le squadre dell'America Centrale e della zona caraibica: attualmente le nazionali facenti capo alla NORCECA sono 35.\nLe nazionali pi\u00f9 titolate sono quelle di Cuba e degli Stati Uniti; negli ultimi anni ha avuto risultati significativi la Repubblica Dominicana, mentre di seconda fascia sono le nazionali di Messico, Canada e Porto Rico. Le altre squadre hanno un livello di gioco scarso e spesso non partecipano neanche ai campionati continentali."}
{"id": "1963704", "revid": "188323", "url": "https://it.wikipedia.org/wiki?curid=1963704", "title": "Presa diretta (meccanica)", "text": ""}
{"id": "1963709", "revid": "767487", "url": "https://it.wikipedia.org/wiki?curid=1963709", "title": "Marija Bistrica", "text": "Marija Bistrica \u00e8 un comune della Croazia di 5.976 abitanti della regione di Krapina e dello Zagorje, sulle pendici del monte Medvednica.\nIl santuario.\nMarija Bistrica \u00e8 sede di un santuario mariano dove si conserva una statua della Madonna Nera. Le origini risalgono al XVI secolo, quando si ritenne che la Madonna Nera salv\u00f2 la Croazia dalle invasioni dei Turchi e da allora ricevette il titolo di \"Regina dei Croati\" e di \"Protettrice dei Croati\". Il santuario attuale, in origine una chiesa dedicata ai santi Pietro e Paolo, si deve in gran parte all'architetto franco-tedesco Hermann Boll\u00e9, che lo ristruttur\u00f2 in stile neo-rinascimentale tra il 1878 ed il 1883.\nNel 1923 papa Pio XI elev\u00f2 il santuario al rango di basilica minore; nel 1971 fu dichiarato Santuario nazionale e nel 1984 ospit\u00f2 il Congresso eucaristico nazionale. Il 3 ottobre 1998 papa Giovanni Paolo II visit\u00f2 il santuario per la beatificazione del cardinale Alojzije Viktor Stepinac, che negli Quaranta aveva promosso numerosi pellegrinaggi alla basilica."}
{"id": "1963711", "revid": "1718925", "url": "https://it.wikipedia.org/wiki?curid=1963711", "title": "Piano operativo di sicurezza", "text": "Il piano operativo di sicurezza (POS) \u00e8 il documento che un datore di lavoro deve redigere prima di iniziare le attivit\u00e0 operative in un cantiere esterno. Il POS rappresenta il dettaglio della valutazione dei rischi gi\u00e0 prevista dall'art. 4 del D.Lgs. 626/94, ora abrogato e sostituito dal Testo unico in materia di tutela della salute e della sicurezza nei luoghi di lavoro approvato con decreto legislativo 9 aprile 2008 , n. 81 e successive modifiche, articoli 17 e 28, per le attivit\u00e0 che si prevede di eseguire in un cantiere edile. Lo stesso deve essere sviluppato secondo i contenuti previsti nel Titolo IV - allegato XV.\nObiettivi.\nObiettivo del POS \u00e8 quello di descrivere le migliori contromisure da adottare nelle attivit\u00e0 di cantiere al fine di salvaguardare l'incolumit\u00e0 fisica dei lavoratori. In effetti dall'introduzione del D.Lgs. 626/94 era prassi comune redigere un documento che conteneva solo un elenco di leggi, definizioni e procedure generiche prodotte in ciclostile che non potevano in alcun caso risultare utili. Per ovviare a ci\u00f2 il legislatore ha definito, attraverso il DPR 222/03 poi confluito nel punto 3. allegato XV D.Lgs. 81/08, i contenuti minimi di un Piano Operativo di Sicurezza.\nContenuti minimi del POS.\nIl POS deve contenere almeno i seguenti elementi:\n2. Ove non sia prevista la redazione del P.S.C., il P.S.S., quando previsto, \u00e8 integrato con gli elementi del POS.\nModello semplificato Piano Operativo Sicurezza.\nDal 2014 le aziende hanno la possibilit\u00e0 di redigere il Piano Operativo di Sicurezza attraverso il modello semplificato, al fine di consentire alle imprese poter compilare il POS in maniera del tutto autonoma. Questa tipologia di modello, infatti, \u00e8 pensato per semplificare il lavoro delle imprese, nel momento in cui si trovano a produrre i dati necessari alla sicurezza, tramite l'inserimento di alcune informazioni in maniera schematica.\nLa scelta da parte delle aziende tra l'utilizzare il modello semplificato o la versione classica del modello \u00e8 arbitraria e non \u00e8 assolutamente legata n\u00e9 alla tipologia di attivit\u00e0 svolta n\u00e9 dalla tipologia di cantiere. La scelta del modello POS semplificato consente, indubbiamente, di fornire tutti i dati necessari alla sicurezza dei lavori in modo pi\u00f9 semplice, riducendo il rischio di eventuali errori nella compilazione."}
{"id": "1963716", "revid": "4711", "url": "https://it.wikipedia.org/wiki?curid=1963716", "title": "KK Hemofarm", "text": ""}
{"id": "1963718", "revid": "767487", "url": "https://it.wikipedia.org/wiki?curid=1963718", "title": "Mihovljan", "text": "Mihovljan \u00e8 un comune della Croazia di 2.234 abitanti della regione di Krapina e dello Zagorje."}
{"id": "1963723", "revid": "4711", "url": "https://it.wikipedia.org/wiki?curid=1963723", "title": "KK Hemofarm Vrsac", "text": ""}
{"id": "1963726", "revid": "767487", "url": "https://it.wikipedia.org/wiki?curid=1963726", "title": "Novi Golubovec", "text": "Novi Golubovec \u00e8 un comune della Croazia di 1.073 abitanti della regione di Krapina e dello Zagorje."}
{"id": "1963728", "revid": "4711", "url": "https://it.wikipedia.org/wiki?curid=1963728", "title": "Hemofarm Vr\u0161ac", "text": ""}
{"id": "1963730", "revid": "4711", "url": "https://it.wikipedia.org/wiki?curid=1963730", "title": "Hemofarm Vrsac", "text": ""}
{"id": "1963731", "revid": "767487", "url": "https://it.wikipedia.org/wiki?curid=1963731", "title": "Petrovsko", "text": "Petrovsko \u00e8 un comune della Croazia di 3.022 abitanti della regione di Krapina e dello Zagorje."}
{"id": "1963734", "revid": "647919", "url": "https://it.wikipedia.org/wiki?curid=1963734", "title": "KK Vrsac", "text": ""}
{"id": "1963737", "revid": "647919", "url": "https://it.wikipedia.org/wiki?curid=1963737", "title": "KK Vr\u0161ac", "text": ""}
{"id": "1963744", "revid": "767487", "url": "https://it.wikipedia.org/wiki?curid=1963744", "title": "Radoboj", "text": "Radoboj \u00e8 un comune della Croazia di 3.513 abitanti della regione di Krapina e dello Zagorje."}
{"id": "1963746", "revid": "75421", "url": "https://it.wikipedia.org/wiki?curid=1963746", "title": "Germs (MIA) - The Complete Anthology", "text": ""}
{"id": "1963752", "revid": "277167", "url": "https://it.wikipedia.org/wiki?curid=1963752", "title": "Indice di saturazione", "text": ""}
{"id": "1963753", "revid": "599013", "url": "https://it.wikipedia.org/wiki?curid=1963753", "title": "Suore di carit\u00e0 di Nostra Signora del Buono e Perpetuo Soccorso", "text": "Le Suore di Carit\u00e0 di Nostra Signora del Buono e Perpetuo Soccorso sono un istituto religioso femminile di diritto pontificio: i membri di questa congregazione pospongono al loro nome la sigla S.B.P.S.\nStoria.\nLa congregazione venne fondata sull'isole Mauritius da Caroline Lenferna de Laresle (1824-1900) insieme con il missionario Xavier Masuy (1813-1880).\nNel 1851 la congregazione inizi\u00f2 ad ammettere anche aspiranti suore indigene.\nDiffusasi notevolmente a Maurizio, l'istituto apr\u00ec filiali a Bruxelles e, nel 1878, a Roma, dove venne stabilita la casa generalizia.\nL'istituto ricevette il decreto di lode dalla congregazione di Propaganda fide il 5 settembre 1871 e l'approvazione definitiva della Santa Sede il 30 agosto 1882. Il 12 settembre 1910 il priore generale Tommaso Rodr\u00edguez, a istanza di madre Maria della Nativit\u00e0, superiora della congregazione, concesse all'istituto l'aggregazione all'Ordine di Sant'Agostino.\nAttivit\u00e0 e diffusione.\nLe suore della congregazione si dedicano all'istruzione e all'educazione cristiana della giovent\u00f9 e all'assistenza ai malati.\nL'istituto conta case in Europa (Belgio, Francia, Italia, Polonia, Regno Unito), in Asia (Corea del Sud, Filippine, India), in Africa (Mauritius, Repubblica Democratica del Congo), e in Argentina; la sede generalizia \u00e8 in via Merulana a Roma.\nAlla fine del 2008 la congregazione contava 226 suore in 40 case."}
{"id": "1963758", "revid": "767487", "url": "https://it.wikipedia.org/wiki?curid=1963758", "title": "Sveti Kri\u017e Za\u010dretje", "text": "Sveti Kri\u017e Za\u010dretje \u00e8 un comune della Croazia di 6.619 abitanti della regione di Krapina e dello Zagorje."}
{"id": "1963763", "revid": "729019", "url": "https://it.wikipedia.org/wiki?curid=1963763", "title": "Campionato sudamericano di pallavolo femminile 1962", "text": "Il V campionato sudamericano di pallavolo femminile si \u00e8 svolto nel 1962 a Santiago, in Cile. Al torneo hanno partecipato 4 squadre nazionali sudamericane e la vittoria finale \u00e8 andata per la quinta volta consecutiva al Brasile.\nPodio.\nCampione.\nBrasile(Quinto titolo)\nSecondo posto.\nPer\u00f9\nTerzo posto.\nArgentina"}
{"id": "1963764", "revid": "767487", "url": "https://it.wikipedia.org/wiki?curid=1963764", "title": "Stubi\u010dke Toplice", "text": "Stubi\u010dke Toplice \u00e8 un comune della Croazia di 2.752 abitanti della regione di Krapina e dello Zagorje."}
{"id": "1963771", "revid": "767487", "url": "https://it.wikipedia.org/wiki?curid=1963771", "title": "Tuhelj", "text": "Tuhelj \u00e8 un comune della Croazia di 2.181 abitanti della regione di Krapina e dello Zagorje."}
{"id": "1963775", "revid": "18734210", "url": "https://it.wikipedia.org/wiki?curid=1963775", "title": "Ossuario", "text": ""}
{"id": "1963778", "revid": "767487", "url": "https://it.wikipedia.org/wiki?curid=1963778", "title": "Zagorska Sela", "text": "Zagorska Sela \u00e8 un comune della Croazia di 1.197 abitanti della regione di Krapina e dello Zagorje."}
{"id": "1963780", "revid": "260612", "url": "https://it.wikipedia.org/wiki?curid=1963780", "title": "Santa Rosa da Lima", "text": ""}
{"id": "1963783", "revid": "260612", "url": "https://it.wikipedia.org/wiki?curid=1963783", "title": "Santa Rosa da Viterbo", "text": ""}
{"id": "1963785", "revid": "260612", "url": "https://it.wikipedia.org/wiki?curid=1963785", "title": "San Ruperto di Bingen", "text": ""}
{"id": "1963791", "revid": "339392", "url": "https://it.wikipedia.org/wiki?curid=1963791", "title": "Sant'Anselmo I Biglia", "text": ""}
{"id": "1963792", "revid": "767487", "url": "https://it.wikipedia.org/wiki?curid=1963792", "title": "Zlatar-Bistrica", "text": "Zlatar-Bistrica \u00e8 un comune della Croazia di 2.830 abitanti della regione di Krapina e dello Zagorje."}
{"id": "1963794", "revid": "260612", "url": "https://it.wikipedia.org/wiki?curid=1963794", "title": "Santo Stefano di Calagonis", "text": ""}
{"id": "1963797", "revid": "339392", "url": "https://it.wikipedia.org/wiki?curid=1963797", "title": "San Satiro vescovo", "text": ""}
{"id": "1963803", "revid": "260612", "url": "https://it.wikipedia.org/wiki?curid=1963803", "title": "San Secondo di Asti", "text": ""}
{"id": "1963820", "revid": "111433", "url": "https://it.wikipedia.org/wiki?curid=1963820", "title": "Nerthus", "text": "Nerthus, in italiano Nerto, \u00e8 una divinit\u00e0 femminile del paganesimo germanico associata con la fertilit\u00e0. Venne citata da Tacito, storico romano del I secolo, nella sua opera \"De origine et situ Germanorum\". Esistono varie teorie riguardo alla sua divinit\u00e0, e potenziali tracce del suo culto tra le trib\u00f9 germaniche.\nEtimologia.\nNerthus viene spesso identificata con la divinit\u00e0 maschile Vanir Nj\u00f6r\u00f0r, citata in varie opere del XIII secolo in antico norreno, ed in molti toponimi scandinavi. La connessione tra i due \u00e8 dovuta alla relazione tra il termine \"Nj\u00f6r\u00f0r\" e la versione ricostruita \"*Ner\u00feus\". \"Nerthus\" \u00e8 la forma femminile latinizzata di quello che era \"Nj\u00f6r\u00f0r\" attorno all'anno zero. Ci\u00f2 ha portato allo sviluppo di varie teorie circa una relazione tra i due, inclusa quella secondo cui Nj\u00f6r\u00f0r possa essere stato un dio ermafrodita o, opinione maggiormente considerata, che i loro nomi indicassero una coppia di divinit\u00e0 fratello/sorella, come gli dei Vanir Freyr e Freyja. Sono state avanzate ipotesi di collegamento anche tra la madre di Freyja e Freyr (senza nome), la sorella di Nj\u00f6r\u00f0r citata nel \"Lokasenna\", e Nerthus. Ci\u00f2 con riferimento al fatto che tra le divinit\u00e0 della stirpe dei Vanir era ampiamente accettato, nella prassi matrimoniale e famigliare, sposare la propria sorella, prima dell\u2019arrivo degli \u00c6sir. Evidente \u00e8 anche la connessione etimologica con i termini inglese \"Earth\" e tedesco \"Erde\", per indicare la Terra.\nDa \"Nerthus\" deriva il moderno nome tedesco \"Hertha\" (con cambio della consonante iniziale per via di un errore di lettura).\n\"Germania\".\nTacito, nell'opera del I secolo intitolata \"Germania\", racconta un rito religioso dedicato a Nerthus dai popoli germanici settentrionali:\nTeorie generali.\nSono state avanzate numerose teorie riguardo alla figura di Nerthus, compresa la localizzazione degli eventi descritti, relazioni con altri dei e dee conosciuti ed il suo ruolo nelle trib\u00f9 germaniche. Edgar Polom\u00e9 sostenne che \"Nj\u00f6r\u00f0r\" e \"Nerthus\" derivino da radici differenti, e che \"Nerthus e Nj\u00f6r\u00f0r sono due entit\u00e0 divine separate, nonostante la somiglianza del nome\". Lotte Motz avanz\u00f2 l'ipotesi che la dea germanica descritta da Tacito potrebbe non essere stata affatto chiamata Nerthus, sostenendo la sua idea con il fatto che Grimm scelse il nome Nerthus pescando da altri manoscritti avendone notato l'assonanza con \"Nj\u00f6r\u00f0r\". John Grigsby (2005) teorizz\u00f2 che la sostituzione della religione Vanir con quella degli \u00c6sir viene raccontata nel poema in antico inglese \"Beowulf\", in cui la Madre di Grendel deriva da Nerthus, abitante del lago, e la vittoria di Beowulf su di lei simboleggia la fine del culto Vanir in Danimarca, sostituito dal culto di Odino.\nUltime tracce.\n\u00c8 stato teorizzato che il culto di una divinit\u00e0 madre, rappresentata dalla terra, sia sopravvissuto tra gli Angli (gli \"Anglii\" di Tacito) in tempi cristiani come dimostrato dal . L'antica storia dei Longobardi dice che questa trib\u00f9 adorava la moglie di \u00d3\u00f0r, Freyja, considerandola la Madre Terra.\nLuoghi.\nMolti studiosi hanno proposto probabili luoghi in cui si sarebbero svolti gli eventi descritti da Tacito, tra cui l'isola di Zelanda in Danimarca. Il motivo che sta dietro a questa ipotesi \u00e8 il collegamento del nome Nerthus con il luogo medievale di Niartharum (ora noto come Naerum) situato sull'isola. Un ulteriore giustificazione \u00e8 data dal fatto che Lejre, sede degli antichi re di Danimarca, si trova anch'essa su Zelanda. Nerthus \u00e8 normalmente messa in relazione con Gefjun, che si dice abbia separato Zelanda dalla Svezia nel Gylfaginning.\nIdentit\u00e0.\nJacob Grimm (1835) fu il primo ad identificare Nerthus come la Madre Terra germanica che viene chiamata con il nome di Erda, Erce, Fru Gaue, Fj\u00f6rgyn, Frau Holda e Hluodana. Viktor Rydberg (1886) disse che si trattava dell'antica dea norrena J\u01ebr\u00f0, che lui riconobbe nella sorella senza nome di Nj\u00f6r\u00f0 e nella madre di Frey e Freyja. In seguito la riconobbe come Frigg, moglie di Odino, basandosi sul fatto che Tacito incluse i Longobardi tra le trib\u00f9 che l'adoravano, e sulle testimonianze delle prime storie sui Longobardi secondo cui, prima di diventare cristiani, i Longobardi veneravano Frigg, moglie di Odino.\nIn generale Nerthus viene classificata come dea Vanir. Il suo viaggio sul carro \u00e8 stato confermato dal ritrovamento archeologico di numerosi carri, e dalle leggende di divinit\u00e0 che si muovono su carri. Terry Gunnell ed altri studiosi hanno rinvenuto durante gli scavi numerosi carri in Danimarca, databili tra il 200 d.C. e l'et\u00e0 del bronzo. Alcuni carri cerimoniali, incapaci di muoversi, vennero scoperti sulla nave di Oseberg. Due dei pi\u00f9 famosi esempi letterari si trovano nelle saghe islandesi. Si dice che il dio Vanir Freyr viaggiasse ogni anno su un carro attraverso lo stato accompagnato da una sacerdotessa che benediceva i campi, il tutto descritto in un'antica storia intitolata \"Hauks \u00fe\u00e1ttr h\u00e1br\u00f3kar\", presente nel manoscritto del XIV secolo \"Flateyjarb\u00f3k\". Nella stessa opera si narra che re Eric di Svezia consult\u00f2 un dio chiamato L\u00fdtir, il cui carro venne portato nel tempio per un rito religioso. H.R. Davidson tracci\u00f2 un parallelo tra questi episodi e la descrizione di Nerthus fatta da Tacito. Disse anche che i resti archeologici dimostravano che i riti descritti da Tacito continuarono ad esistere fino al termine del periodo pagano, mediante il culto dei Vanir.\nDediche.\nL'asteroide 601 Nerthus ha preso il nome da questa divinit\u00e0."}
{"id": "1963847", "revid": "1463588", "url": "https://it.wikipedia.org/wiki?curid=1963847", "title": "Petro Kito", "text": "Direttore generale della Radio Televisione Albanese \"Radio Televizioni Shqiptar\" dal 1944 al 1960, entr\u00f2 in carica il giorno della liberazione del paese dall'invasione nazifascista, il 29 novembre 1944. In collaborazione con gli stati socialisti dell'epoca, avvi\u00f2 un processo di sviluppo del canale radiofonico e il \"Centro Sperimentale Televisivo\" che port\u00f2 negli anni sessanta alla diffusione della televisione nel paese."}
{"id": "1963854", "revid": "547992", "url": "https://it.wikipedia.org/wiki?curid=1963854", "title": "Elisabetta Virgili", "text": "Biografia.\nEsordisce giovanissima nel mondo dello spettacolo vincendo nel 1974 il concorso di Miss Teenager.\nIn seguito recita nei film \"Libera, amore mio\" di Mauro Bolognini (1975) ed \"Il maestro di violino\" di Giovanni Fago (1976).\nIn televisione co-presenta nel 1976, assieme a Pippo Baudo la trasmissione \"Chi?\", abbinata alla Lotteria Italia.\nFra il 1978 ed il 1979 ha interpretato una cinquantina di fotoromanzi per la casa editrice \"Lancio\".\nHa posato nuda per l'edizione italiana della rivista Playboy nei numeri di novembre del 1978 e dicembre del 1982.\nNel 1985 partecipa a due variet\u00e0 televisivi: Supersera, in onda su Rai 2 (condotto da Alida Chelli) e G. B. Show n.4, su Rai 1, presentato da Gino Bramieri. Nel 1987 fa di nuovo parte del cast del G. B. Show quinta edizione.\nNel 1991 lavora anche come musicista nel film thriller \"Peccato originale\" diretto da John Patterson."}
{"id": "1963855", "revid": "253269", "url": "https://it.wikipedia.org/wiki?curid=1963855", "title": "Dark Shadows (soap opera)", "text": "Dark Shadows fu una soap opera statunitense che and\u00f2 in onda nei giorni feriali sul network televisivo ABC, dal 27 giugno 1966 al 2 aprile 1971. Lo show venne creato da Dan Curtis. La prima bozza della trama, che venne scritta da Art Wallace, non presentava nessun elemento soprannaturale. Quando vennero introdotti dei fantasmi nella storia, quasi dopo sei mesi dall'inizio della produzione, non vi erano precedenti nella storia della televisione in onda in orari diurni.\nLa serie divenne molto popolare quando, dopo un anno dal suo inizio, apparve il vampiro Barnabas Collins, interpretato da Jonathan Frid.\n\"Dark Shadows\" coinvolgeva anche lupi mannari, zombie, mostri artificiali, streghe, stregoni, viaggi nel tempo e universi paralleli. Una piccola compagnia di attori interpretava pi\u00f9 ruoli contemporaneamente e per il fatto che molti attori venivano ingaggiati e altri se ne andavano in tempi rapidi, alcuni personaggi vennero interpretati da pi\u00f9 di un attore. I maggiori sceneggiatori oltre ad Art Wallace furono Malcolm Marmorstein, Sam Hall, Gordon Russell e Violet Welles.\n\"Dark Shadows\" si distinse per le sue performance intensamente melodrammatiche, per le atmosfere d'interni, per gli intrecci memorabili, i numerosi colpi di scena, per una colonna sonora insolitamente avventurosa e per un ampio ed epico cosmo di personaggi e di avventure eroiche. Oggi viene considerato come un classico camp e continua ad alimentare un intenso seguito, al limite del cult.\nSebbene la serie originale sia durata solo cinque anni, la sua programmazione quotidiana come soap opera diurna permise di accumulare pi\u00f9 episodi singoli (1225) della maggior parte della altre serie sci-fi e fantasy prodotte per la televisione anglofona, incluse \"Doctor Who\" e l'intero franchise di \"Star Trek\". Soltanto la soap opera sul paranormale \"Passions\", con un totale di 2231 episodi, ne ha totalizzati di pi\u00f9.\nI registi Tim Burton e Quentin Tarantino e la cantante Madonna si sono pubblicamente dichiarati fan della serie. Da bambino, l'attore Johnny Depp fu cos\u00ec ossessionato dal personaggio di Barnabas Collins da voler diventare come lui. Questo desiderio si \u00e8 realizzato con il film omonimo della serie, uscito nel 2012, in cui Depp interpreta proprio il vampiro.\nNel 2004 e nel 2007 \"Dark Shadows\" \u00e8 stata posta rispettivamente al diciannovesimo e al ventitreesimo posto dalla rivista TV Guide nella classifica dei Migliori Show di Culto di Sempre.\nStoria.\nIl creatore della serie Dan Curtis ebbe un sogno nel 1965 in cui una giovane donna misteriosa se ne stava in un treno. Il giorno seguente Curtis raccont\u00f2 a sua moglie del sogno e adatt\u00f2 l'idea per uno show televisivo per l'emittente ABC. I funzionari della rete televisiva diedero l'ok per la produzione e Curtis inizi\u00f2 ad ingaggiare i membri della troupe.\nArt Wallace venne ingaggiato per creare una storia dalla sequenza onirica di Curtis. Wallace scrisse il canovaccio \"Shadows on the Wall\" (\"Ombre sul muro\"), titolo proposto per lo show, poi cambiato in \"Dark Shadows\".\nRobert Costello fu aggiunto come produttore, e Curtis assunse il ruolo di creatore e produttore esecutivo. Lela Swift, John Sedgewick e Henry Kaplan accettarono tutti di dirigere la nuova serie, mentre Robert Cobert compose la colonna sonora e Sy Thomashoff realizz\u00f2 il set.\nCurtis poi inizi\u00f2 a cercare l'attrice che avrebbe dovuto interpretare la ragazza del treno. Alexandra Moltke, una giovane attrice con poca esperienza, venne scoperta e ingaggiata per il ruolo di Victoria Winters, un'orfana che va a finire nella misteriosa cittadina di Collinsport, nel Maine, per svelare i misteri sul proprio passato.\nLa star del cinema Joan Bennett fu ingaggiata per interpretare Elizabeth Collins Stoddard, il datore di lavoro di Victoria, una donna che non ha lasciato casa da oltre diciotto anni. L'attore teatrale Louis Edmonds venne ingaggiato per il ruolo di Roger Collins, fratello di Elizabeth. Un'altra attrice teatrale, Nancy Barrett, fu poi scritturata per interpretare la figlia ribelle di Elizabeth, Carolyn Stoddard, e l'attore bambino David Henesy fu scelto per la parte del figlio problematico di Roger, David Collins.\n\"Dark Shadows\" ebbe un inizio difficile. I critici si affrettarono ad etichettare come piuttosto noioso lo show per il largo impiego dell'attrice sconosciuta Alexandra Moltke e per il lento svilupparsi delle vicende. I primi episodi consistevano infatti nell'introduzione dei problematici personaggi e non mostravano ancora nessuno degli elementi soprannaturali che poi resero celebre la serie.\nAndando avanti con la produzione, l'aggiunta di molti nuovi personaggi misteriosi e l'impiego di vari attori e attrici sconosciuti divenne predominante. Gran parte degli attori fin\u00ec per interpretare pi\u00f9 personaggi contemporaneamente e capitava spesso che gli stessi protagonisti resuscitavano dalla morte pi\u00f9 volte, in un uso senza precedenti di tempi paralleli e flashback.\nIl set.\nPer la serie televisiva, la cittadina di Essex nel Connecticut fu la location per la citt\u00e0 di \"Collinsport\". Tra le ambientazioni l\u00ec poste ci sono il pontile Collinsport, la via principale e il cottage Evans. Il pub \"The Griswold Inn\" ad Essex fu usato per la locanda di Collinsport e l'ufficio postale della citt\u00e0 venne usato come centrale di polizia.\nLa villa alternativa di Collinwood usata per la serie tv \u00e8 la \"Carey Mansion\" a Newport, usata fino all'agosto 2009 come sede della \"Salve Regina University\". Gli esterni della \"Vecchia Casa\" (l'originale villa Collinwood) furono filmati presso la \"Spratt Mansion\", che era nella tenuta Lyndhurst; questa villa venne distrutta da un incendio nel 1969.\nLa \"Lockwood-Mathews Mansion\" nel South Norwalk, nel Connecticut, fu usata anche per alcune scene di \"La casa dei vampiri\".\nAlcune scene esterne per la soap opera furono filmate nel famoso \"Sleepy Hollow Cemetery\", non molto lontano dalla \"Lyndhurst Mansion\"."}
{"id": "1963858", "revid": "18734775", "url": "https://it.wikipedia.org/wiki?curid=1963858", "title": "Rito funerario", "text": ""}
{"id": "1963859", "revid": "106326175", "url": "https://it.wikipedia.org/wiki?curid=1963859", "title": "Culto dei morti", "text": ""}
{"id": "1963863", "revid": "31886", "url": "https://it.wikipedia.org/wiki?curid=1963863", "title": "Specie di Synotaxidae", "text": "Di seguito sono descritte tutte le specie della famiglia di ragni Synotaxidae note a luglio 2017.\nSynotaxus.\n\"Synotaxus\" "}
{"id": "1963868", "revid": "1632387", "url": "https://it.wikipedia.org/wiki?curid=1963868", "title": "And the Worst Is Yet to Come", "text": "And the Worst Is Yet to Come \u00e8 il secondo full-length della band italiana Hyades pubblicato nel 2007 dall'etichetta Mausoleum Records."}
{"id": "1963869", "revid": "216098", "url": "https://it.wikipedia.org/wiki?curid=1963869", "title": "Soffocotto", "text": ""}
{"id": "1963890", "revid": "287204", "url": "https://it.wikipedia.org/wiki?curid=1963890", "title": "Albertina", "text": ""}
{"id": "1963900", "revid": "6923", "url": "https://it.wikipedia.org/wiki?curid=1963900", "title": "Trevor Brown", "text": "Biografia.\nTrevor Brown \u00e8 un artista inglese che vive e lavora a Tokyo dai primi anni novanta.\nFolgorato dal visionario mangaka Suehiro Maruo e dall'incontro con il pittore/fotografo francese Romain Slocombe, pioniere della medical art famoso per i disegni e le foto di donne giapponesi all'ospedale. Influenzato durante la giovent\u00f9 da autori quali Georges Bataille e Donatien Alphonse Fran\u00e7ois de Sade si arricchisce in seguito al trasferimento in Giappone con l'immaginario della pop culture giapponese, i fanatismi e le stravaganze estetiche delle giovani generazioni nipponiche.\nNelle sue opere ha sviluppato tematiche controverse, parafilie, pedofilia e BDSM\nAffascinato dai lavori della moglie, costruttrice di bambole, Brown ha aggiunto tali creature ai soggetti dei suoi lavori.\nOpere.\nTrevor Brown ha pubblicato alcuni artbook:\nMostre.\nLe opere di Trevor Brown sono apparse come copertine di album di alcune band, fra cui Deicide, Whitehouse, GG Allin, John Zorn, Kayo Dot, Venetian Snares ed altri.\nHa illustrato per Coup de Grace la pubblicazione de \"L'Anticristo\" di Friedrich Nietzsche.\nIn Italia i suoi artbook sono editi da Mondo Bizzarro, promuovente artisti underground."}
{"id": "1963912", "revid": "1573940", "url": "https://it.wikipedia.org/wiki?curid=1963912", "title": "Telemidae", "text": "Telemidae \u00e8 una famiglia di ragni appartenente all'infraordine Araneomorphae.\nCaratteristiche.\nSono ragni di dimensioni inferiori ai 2 millimetri di \"bodylenght\" (lunghezza del corpo senza le zampe); posseggono sei occhi, sono sprovvisti di cribellum e aplogini, cio\u00e8 le femmine non hanno evidenza di genitali esterni. I maschi si distinguono da altri generi per una linea trasversale a \"zigzag\" sul dorso.\nHabitat.\nSi trovano generalmente sotto rocce, in grotte, o nel fitto sottobosco.\nDistribuzione.\nQuesto genere \u00e8 diffuso in varie zone pressoch\u00e9 in tutti i continenti, esclusa l'America meridionale e l'Australia. Le zone di rinvenimento di queste specie sono \"a macchia di leopardo\", il che lascia intendere, viste anche gli habitat preferenziali, che vi siano ancora molte specie da scoprire.\nTassonomia.\nAttualmente, a novembre 2020, si compone di 14 generi e 97 specie:"}
{"id": "1963914", "revid": "1776051", "url": "https://it.wikipedia.org/wiki?curid=1963914", "title": "Abuse Your Illusions", "text": "Abuse Your Illusions \u00e8 il primo album del gruppo musicale italiano thrash metal Hyades, pubblicato nel 2005."}
{"id": "1963915", "revid": "1494169", "url": "https://it.wikipedia.org/wiki?curid=1963915", "title": "Alvarenga", "text": ""}
{"id": "1963916", "revid": "212348", "url": "https://it.wikipedia.org/wiki?curid=1963916", "title": "Salvador Ord\u00f3\u00f1ez Delgado", "text": "\u00c8 atato rettore della Universidad Internacional Men\u00e9ndez Pelayo dal 2006 al 2013.\nLaureato in Scienze geologiche presso l'Universit\u00e0 Complutense di Madrid, consegu\u00ec il dottorato nel 1974 e insegn\u00f2 nella stessa universit\u00e0 fino al 1992, anno in cui si trasfer\u00ec all'universit\u00e0 di Alicante come ordinario di Petrologia e Geochimica del dipartimento di Scienze della terra e Ambiente. Nel 2001 fu nominato rettore dell'universit\u00e0 di Alicante e rimase in carica fino al 2004, anno in cui divenne Segretario di Stato per l'Universit\u00e0, incarico che mantenne sino al 2006."}
{"id": "1963925", "revid": "38120", "url": "https://it.wikipedia.org/wiki?curid=1963925", "title": "Every Sperm is Sacred", "text": ""}
{"id": "1963927", "revid": "190231", "url": "https://it.wikipedia.org/wiki?curid=1963927", "title": "Battaglia di Aachen", "text": ""}
{"id": "1963935", "revid": "37401", "url": "https://it.wikipedia.org/wiki?curid=1963935", "title": "Adad-nirari I", "text": "Biografia.\nSalito al potere durante il Regno medio-assiro, Adad-nirari I port\u00f2 il proprio paese a diverse conquiste in tutta l'alta Mesopotamia: inizialmente contro il re Shattuara I, che sconfisse e rese proprio vassallo. Poco tempo dopo ne vinse anche il figlio ribelle, Wasashatta, che gli mosse contro non appena salito al trono. Al termine di queste imprese il sovrano assiro si trov\u00f2 di fronte a un impero che racchiudeva il bacino del Khabur e del Balikh, fino ai confini con Karkemish. L'intervento contro Shattuara fu probabilmente dovuto all'interruzione dei tributi a favore degli Ittiti. Nel frattempo combatt\u00e9 anche contro il cassita Nazi-Marutash e lo sconfisse, ma senza alcun cambiamento sostanziale dei propri confini.\nQuando Hattushili III sal\u00ec sul trono ittita, Adad-nirari propose un rapporto di fratellanza, ma dagli avversari anatolici ricevette un netto rifiuto, pur vedendo riconosciuta la propria potenza politica. Con ogni probabilit\u00e0 negli ultimi anni di regno, Adad-nirari perse Khanigalbat, dato che il suo successore Salmanassar I dovette riconquistarlo."}
{"id": "1963937", "revid": "1442080", "url": "https://it.wikipedia.org/wiki?curid=1963937", "title": "Lagostrophus fasciatus", "text": "Il canguro striato (Lagostrophus fasciatus ) \u00e8 un marsupiale diffuso attualmente solo sulle isole di Bernier e di Dorre, al largo delle coste dell'Australia occidentale. Negli ultimi anni una piccola popolazione \u00e8 stata trasferita anche sull'isola di Faure, dove sembra essersi ben acclimatata. \u00c8 l'unica specie del genere Lagostrophus e della sottofamiglia degli Stenurini.\nComportamento.\nIl canguro striato \u00e8 notturno e nelle aree dove costruisce il nido tende a vivere in gruppi, dato che \u00e8 una specie abbastanza socievole. Costruisce i rifugi al riparo di boscaglie molto fitte. Questo Macropodide preferisce vivere nelle macchie di \"Acacia ligulata\". I maschi sono estremamente aggressivi. Un esemplare di wallaby lepre fasciato pesa mediamente 1,7\u00a0kg, ma le femmine sono pi\u00f9 grandi dei maschi. Dalla testa all'estremit\u00e0 della coda misura circa 80\u00a0cm e la coda \u00e8 quasi della stessa lunghezza (circa 37,5\u00a0cm) del corpo. Il naso \u00e8 corto. Il mantello, lungo e di color grigio, presenta delle chiazze gialle e argentate e diviene di color grigio chiaro sul ventre. Sia la faccia che la testa sono dello stesso colore del corpo. Dalla met\u00e0 del dorso alla base della coda \u00e8 presente una serie di strisce orizzontali scure.\nDistribuzione.\nUn tempo questa specie era diffusa anche sul continente, nel sud-ovest dell'Australia Occidentale e in Australia Meridionale, ma ora vive solamente sulle isole di Bernier e di Dorre, in Australia Occidentale. Nonostante il canguro striato fosse molto diffuso nelle regioni sud-occidentali del continente, si ritiene che sia scomparso da quelle aree nel 1963, sebbene l'ultimo avvistamento risalga al 1906. \u00c8 probabile che la scomparsa dal continente vada attribuita alla distruzione dell'habitat in seguito ai disboscamenti, alla mancanza di cibo (causata dalla competizione con altri animali) e ai predatori.\nTassonomia.\nSono state riconosciute tre sottospecie:\nAlimentazione.\nQuesto Diprotodonte \u00e8 vegetariano e ricava la maggior parte dell'acqua di cui necessita dal cibo. Si nutre soprattutto di graminacee varie, frutti e altri vegetali. L'aggressivit\u00e0 dei maschi \u00e8 dovuta soprattutto alla competizione per il cibo fra membri dello stesso sesso e solo molto raramente viene rivolta verso le femmine.\nRiproduzione.\nLa stagione degli accoppiamenti inizia in dicembre e termina in settembre. Il wallaby lepre fasciato raggiunge la maturit\u00e0 ad un anno di et\u00e0 ma di solito inizia a riprodursi solo a partire dal secondo anno di vita. La gestazione sembra che duri alcuni mesi e generalmente le femmine danno alla luce un solo piccolo all'anno, sebbene talvolta possano partorire anche una seconda volta. Il piccolo rimane nel marsupio materno per sei mesi, ma continuer\u00e0 ad essere allattato per altri tre. Se il piccolo muore, alcune madri sviluppano un altro embrione per rimpiazzarlo."}
{"id": "1963938", "revid": "1543377", "url": "https://it.wikipedia.org/wiki?curid=1963938", "title": "Elio Fiorucci", "text": "Biografia.\nInizia da giovane, seguendo l'attivit\u00e0 paterna, ad occuparsi di moda, prima collaborando con il padre e poi creando una sua attivit\u00e0 dedicata alle mode provenienti dal mondo anglosassone alla fine degli anni sessanta. Il 31 maggio 1967 apre il primo negozio in Galleria Passarella a Milano disegnato da Amalia Del Ponte.\nGi\u00e0 nel 1970 inizia la produzione di abiti per il tempo libero, jeans in particolare, con il marchio Fiorucci. I prodotti vengono distribuiti anche all'estero, prima in Europa e poi in Giappone, Stati Uniti e Sud America. \nNascono i primi negozi Fiorucci a Londra e a New York per poi proliferare in molte delle grandi metropoli in giro per il mondo. I suoi prodotti divengono subito un fatto di costume e finiscono con l'attrarre l'attenzione del jet set internazionale e Bianca Jagger, Andy Warhol, Grace Jones ne divengono degli estimatori. Segno della sua fama negli Stati Uniti \u00e8 l'esplicita citazione (insieme a un altro stilista italiano) nel testo della canzone \"He's the Greatest Dancer\" delle Sister Sledge, del 1979.\nDopo la grande espansione durata circa tre decenni, nel 1990 cede l'attivit\u00e0 alla societ\u00e0 giapponese Edwin International che mantiene a Milano il solo centro di design del gruppo.\nNel 2000 compare nel lungometraggio \"La fabbrica del vapore\" del regista Ettore Pasculli.\nNel 2003 crea il progetto \"Love Therapy\", che comprende jeans, felpe, abiti e accessori. Ad oggi, i capi della linea da bambina sono prodotti e distribuiti da Follie's Group srl \nDivenuto vegetariano per ragioni etiche, dal 2011 \u00e8 fra i garanti del manifesto \"La coscienza degli animali\".\nNel 2014 collabora con It@rt creando opere t-shirt esclusive a sostegno del Progetto Amazzonia del WWF e con una t-shirt denuncia contro le pellicce d'angora.\nA luglio 2015, all'et\u00e0 di 80 anni, viene trovato morto nella propria abitazione a Milano stroncato da un malore.\nHa creato il logo dei City Angels. I quali, alla sua morte, gli hanno intitolato un loro centro d'accoglienza milanese per senzatetto e profughi.\nPremi e riconoscimenti.\nNel 2006 \u00e8 insignito dell'Ambrogino d'oro."}
{"id": "1963939", "revid": "1305772", "url": "https://it.wikipedia.org/wiki?curid=1963939", "title": "Buritis", "text": ""}
{"id": "1963940", "revid": "149726", "url": "https://it.wikipedia.org/wiki?curid=1963940", "title": "Lagostrophus", "text": ""}
{"id": "1963941", "revid": "149726", "url": "https://it.wikipedia.org/wiki?curid=1963941", "title": "Canguro striato", "text": ""}
{"id": "1963943", "revid": "131358", "url": "https://it.wikipedia.org/wiki?curid=1963943", "title": "Coppa delle Fiere 1958", "text": ""}
{"id": "1963944", "revid": "131358", "url": "https://it.wikipedia.org/wiki?curid=1963944", "title": "Coppa delle Fiere 1960", "text": ""}
{"id": "1963950", "revid": "131358", "url": "https://it.wikipedia.org/wiki?curid=1963950", "title": "Coppa delle Fiere 1961", "text": ""}
{"id": "1963951", "revid": "131358", "url": "https://it.wikipedia.org/wiki?curid=1963951", "title": "Coppa delle Fiere 1962", "text": ""}
{"id": "1963952", "revid": "131358", "url": "https://it.wikipedia.org/wiki?curid=1963952", "title": "Coppa delle Fiere 1963", "text": ""}
{"id": "1963953", "revid": "131358", "url": "https://it.wikipedia.org/wiki?curid=1963953", "title": "Coppa delle Fiere 1964", "text": ""}
{"id": "1963954", "revid": "131358", "url": "https://it.wikipedia.org/wiki?curid=1963954", "title": "Coppa delle Fiere 1965", "text": ""}
{"id": "1963955", "revid": "131358", "url": "https://it.wikipedia.org/wiki?curid=1963955", "title": "Coppa delle Fiere 1966", "text": ""}
{"id": "1963957", "revid": "131358", "url": "https://it.wikipedia.org/wiki?curid=1963957", "title": "Coppa delle Fiere 1967", "text": ""}
{"id": "1963959", "revid": "131358", "url": "https://it.wikipedia.org/wiki?curid=1963959", "title": "Coppa delle Fiere 1968", "text": ""}
{"id": "1963960", "revid": "131358", "url": "https://it.wikipedia.org/wiki?curid=1963960", "title": "Coppa delle Fiere 1969", "text": ""}
{"id": "1963961", "revid": "131358", "url": "https://it.wikipedia.org/wiki?curid=1963961", "title": "Coppa delle Fiere 1970", "text": ""}
{"id": "1963962", "revid": "131358", "url": "https://it.wikipedia.org/wiki?curid=1963962", "title": "Coppa delle Fiere 1971", "text": ""}
{"id": "1963967", "revid": "253269", "url": "https://it.wikipedia.org/wiki?curid=1963967", "title": "Chris Eigeman", "text": "Biografia.\nEigeman ha lavorato in diversi film cinematografici di Whit Stillman durante gli anni novanta come \"Metropolitan\" o \"Barcelona\", ma ha ottenuto popolarit\u00e0 principalmente grazie alle serie televisive come \"Malcolm\" e \"Una mamma per amica\" (dove interpreta il personaggio di Jason Stiles).\nDal 1993 \u00e8 sposato con Linda, reporter e produttrice, con la quale ha messo al mondo un figlio, nato nel 2008."}
{"id": "1963968", "revid": "599013", "url": "https://it.wikipedia.org/wiki?curid=1963968", "title": "Juan Flores", "text": "Carriera.\nClub.\nLa carriera di Flores inizia nel Ciclista Lima, squadra della sua citt\u00e0 natale. Nel 1997 passa alla prima squadra importante della sua carriera, gli Sport Boys, per i quali disputa 50 partite, fino al 1999, anno nel quale passa all'Universitario de Deportes. In questa squadra trova, oltre alla titolarit\u00e0, anche la convocazione in nazionale; nel 2001 passa brevemente all'Estudiantes de Medicina. Dopo aver passato il 2002 con il Juan Aurich, torna all'Universitario, segnando anche 2 gol. Nel 2007 passa al Cienciano, ma il 17 luglio gli viene rescisso il contratto.\nNazionale.\nCon la nazionale di calcio del Per\u00f9 Flores ha partecipato alla Copa Am\u00e9rica 2007 in qualit\u00e0 di terzo portiere.\nControversie.\nFlores \u00e8 un personaggio particolare nel calcio peruviano, avendo avuto diversi problemi di disciplina. Nell'aprile del 2008 fu escluso dalla squadra per essere rientrato in ritardo in ritiro; la rescissione del contratto con il Cienciano \u00e8 legata alla partecipazione di Flores all'ingresso di una bambina di 6 anni negli Stati Uniti. Flores si sarebbe dichiarato padre della bambina per permettergli l'ingresso in territorio statunitense."}
{"id": "1963971", "revid": "167080", "url": "https://it.wikipedia.org/wiki?curid=1963971", "title": "Ghiande", "text": ""}
{"id": "1963974", "revid": "834", "url": "https://it.wikipedia.org/wiki?curid=1963974", "title": "Cambu\u00ed (Minas Gerais)", "text": ""}
{"id": "1963979", "revid": "283141", "url": "https://it.wikipedia.org/wiki?curid=1963979", "title": "Ossa lunghe", "text": ""}
{"id": "1963983", "revid": "119753132", "url": "https://it.wikipedia.org/wiki?curid=1963983", "title": "Circondario di Mettmann", "text": "Il circondario di Mettmann () \u00e8 uno dei circondari del Land tedesco della Renania Settentrionale-Vestfalia.\nAppartiene al distretto governativo di D\u00fcsseldorf. Comprende 10 citt\u00e0. Il capoluogo \u00e8 Mettmann, il centro maggiore Ratingen.\nSuddivisione amministrativa.\nIl circondario di Mettmann comprende 10 citt\u00e0:"}
{"id": "1963984", "revid": "1305772", "url": "https://it.wikipedia.org/wiki?curid=1963984", "title": "Candeias", "text": ""}
{"id": "1963987", "revid": "599013", "url": "https://it.wikipedia.org/wiki?curid=1963987", "title": "Guido Boni (ciclista)", "text": "Carriera.\nPassato professionista nel 1954, alla seconda stagione tra i professionisti termin\u00f2 al secondo posto nel Gran Premio Industria e Commercio di Prato e nel 1956 vinse il Trofeo dell'U.V.I. e soprattutto una tappa del Tour de Suisse. Successivamente si aggiudic\u00f2 solo una tappa al Giro d'Italia, quando super\u00f2 in una volata a due Guido Carlesi, con cui era andato in fuga, sul traguardo di Forte dei Marmi.\nOttenne poi solo alcuni piazzamenti in tappe del Giro e in qualche classica italiana: fu infatti terzo nella Sassari-Cagliari 1957, nel Giro del Lazio 1956 e secondo nel Giro di Romagna 1957. In carriera prese inoltre parte a otto Giri d'Italia, due Tour de France e due Vuelta a Espa\u00f1a. Nel 1957 prese parte anche ai mondiali su strada di Waregem arrivando quattordicesimo.\nVita privata.\nDistintosi gi\u00e0 nel ciclismo dilettantistico, tanto da meritare il soprannome di \"angelo azzurro di Vicchio\", nel 1957 fu agli onori della cronaca nazionale e locale per il suo matrimonio con Marisa Zocchi (gennaio 1937 - giugno 2013), Miss Toscana 1955, divenuta famosa per la sua partecipazione a \"Lascia o raddoppia?\" nel 1956.\nEbbe due figli da Marisa Zocchi, Alberto ed Elisabetta. Lasciato il ciclismo nel 1962, si ritir\u00f2 a Pratolino, frazione di Vaglia, ove gest\u00ec con la moglie un bar."}
{"id": "1963989", "revid": "869733", "url": "https://it.wikipedia.org/wiki?curid=1963989", "title": "Vanessa Marano", "text": "Biografia.\nVanessa Marano ha una sorella di tre anni pi\u00f9 giovane, Laura Marano, anch'essa attrice. Sua madre, Ellen, \u00e8 la proprietaria dell\"'Agoura Children's Theatre\" di Agoura Hills.\nOltre all'inglese, parla italiano.\nNel 2010, inizia a frequentare un community college.\nHa imparato la lingua dei segni americana direttamente sul set di \"Switched at Birth - Al posto tuo\".\nCarriera.\nComincia a lavorare a sette anni, recitando in numerosi spettacoli al teatro di sua madre e partecipando a campagne promozionali. Debutta al cinema nel film indipendente \"Easy\" del 2003. Marano diviene conosciuta principalmente per le serie televisive \"Senza traccia\" (dove interpreta il ruolo della figlia maggiore di Jack Malone) e \"Una mamma per amica\" (dove interpreta il ruolo di April Nardini). Nel 2008 interpreta Layne nel film \"The Clique\", basato sui romanzi di Lisi Harrison. Nel 2011 \u00e8 protagonista della serie \"Switched at Birth - Al posto tuo\". Nel 2016 compare nel terzo episodio del revival di Una mamma per amica, dove riprende il ruolo di April Nardini, la figlia di Luke.\nDoppiatrici italiane.\nNelle versioni in italiano dei suoi film, Vanessa Marano \u00e8 doppiata da:"}
{"id": "1963990", "revid": "31886", "url": "https://it.wikipedia.org/wiki?curid=1963990", "title": "Specie di Telemidae", "text": "Di seguito sono descritte tutte le 61 specie della famiglia di ragni Telemidae note a giugno 2013.\nApneumonella.\n\"Apneumonella\" \nCangoderces.\n\"Cangoderces\" \nJocquella.\n\"Jocquella\" \nPinelema.\n\"Pinelema\" \nSeychellia.\n\"Seychellia\" \nTelema.\n\"Telema\" \nTelemofila.\n\"Telemofila\" \nUsofila.\n\"Usofila\" "}
{"id": "1964001", "revid": "767487", "url": "https://it.wikipedia.org/wiki?curid=1964001", "title": "Adad-nirari III", "text": "Salito al potere durante il periodo neo-assiro, Adad-nirari III prosegue la linea condotta dai suoi predecessori di conquista verso Babilonia; il forte influsso di questa civilt\u00e0, in particolare del suo veneratissimo dio Nabu, porta il sovrano assiro a dedicare un tempio a questa divinit\u00e0 - bench\u00e9 straniera, ma ormai popolare anche in Assiria - nella citt\u00e0 di Assur. Durante il suo regno viene anche compilata la cosiddetta \"storia sincronica\" da cui sono desunte la maggior parte delle informazioni sui sovrani assiri: dopo la conclusione del suo regno, infatti, i rapporti tra Assiria e Babilonia non sono pi\u00f9 sincronici, ma inizia a prevalere nettamente l'egemonia assira sul territorio babilonese, dopo secoli mantenimento dello status quo."}
{"id": "1964002", "revid": "198277", "url": "https://it.wikipedia.org/wiki?curid=1964002", "title": "Gran Premio del Brasile 2000", "text": "Il Gran Premio del Brasile 2000 \u00e8 stato un Gran Premio di Formula 1 disputato il 26 marzo 2000 sul circuito di Interlagos di San Paolo. Il vincitore fu Michael Schumacher, su Ferrari; alle sue spalle furono classificati Giancarlo Fisichella su Benetton - Playlife e Heinz-Harald Frentzen su Jordan - Mugen Honda, in seguito alla squalifica nel dopo gara di David Coulthard, giunto secondo.\nVigilia.\nAspetti sportivi.\nAll'indomani dell'inaugurale Gran Premio d'Australia, la Renault rilev\u00f2 il team Benetton per 120 milioni di Dollari. La casa francese ottenne immediatamente il controllo del team, che avrebbe per\u00f2 continuato a chiamarsi Benetton e a portare la stessa livrea anche per tutto il 2001. La gestione della scuderia fu affidata sin dal Gran Premio del Brasile a Flavio Briatore, gi\u00e0 direttore della squadra fino al 1997.\nPrima della gara il circuito di Interlagos fu sottoposto a una riasfaltatura integrale, che per\u00f2 non fu sufficiente per eliminare completamente le irregolarit\u00e0 della superficie.\nAspetti tecnici.\nDiverse scuderie apportarono delle modifiche alle proprie monoposto, per affinarne le appendici aerodinamiche o per risolvere i problemi di affidabilit\u00e0 emersi durante l'inaugurale Gran Premio d'Australia. Fu questo il caso della Mercedes, che, individuato in un filtro la causa del guasto al sistema delle valvole pneumatiche che aveva messo fuori gara sia Mika H\u00e4kkinen che David Coulthard, ne modific\u00f2 il disegno. Anche la Ford-Cosworth modific\u00f2 il sistema di lubrificazione del motore, che era stato all'origine dei problemi avuti principalmente da Herbert a Melbourne. Alla Arrows, invece, fu rivisto il progetto del tirante dello sterzo, che si era rotto su entrambe le vetture in Australia.\nProve libere.\nResoconto.\nDurante la sessione di sabato mattina sulla monoposto di Schumacher si rese necessaria la sostituzione del motore. Nella stessa sessione, Mika Salo fu vittima di un violento incidente, causato dal cedimento dell'alettone posteriore in rettilineo.\nRisultati.\nI tempi migliori della prima sessione di prove libere di venerd\u00ec furono i seguenti:\nI tempi migliori della seconda sessione di prove libere di venerd\u00ec furono i seguenti:\nI tempi migliori delle sessioni di prove libere di sabato mattina furono i seguenti:\nQualifiche.\nResoconto.\nLe qualifiche furono piuttosto tormentate, sia per via della pioggia intermittente, sia a causa delle ripetute cadute di alcuni cartelloni pubblicitari sul tracciato, che causarono per ben tre volte l'interruzione della sessione. Nella terza occasione, un cartellone cadde sul rettilineo principale mentre transitava la Prost di Jean Alesi, che dovette compiere uno scarto improvviso per evitarlo. Nonostante questi contrattempi, Mika H\u00e4kkinen conferm\u00f2 la pole position del Gran Premio d'Australia, precedendo anche in questa occasione il compagno di squadra David Coulthard, rispetto al quale fu pi\u00f9 veloce di oltre un decimo di secondo. Michael Schumacher fu autore di un'uscita di pista, nella quale il telaio della sua monoposto si danneggi\u00f2. Il pilota tedesco disput\u00f2 il resto delle qualifiche al volante del muletto, dovendo rinunciare a completare il proprio giro migliore perch\u00e9 non aveva sufficiente benzina a bordo e facendo segnare il terzo tempo. Alle sue spalle si qualific\u00f2 il suo compagno di squadra Rubens Barrichello.\nLa terza fila fu occupata da Giancarlo Fisichella e Eddie Irvine, entrambi staccati di oltre un secondo rispetto al tempo della pole position. Le prime file furono completate da Heinz-Harald Frentzen, Ricardo Zonta, Jenson Button (al debutto assoluto sul circuito brasiliano) e Jacques Villeneuve.\nNelle fasi iniziali della sessione, sulla Sauber di Pedro Diniz cedette l'alettone posteriore. Il pilota brasiliano riusc\u00ec ad evitare contatti con le barriere e a riportare la sua vettura ai box, ma la Sauber, in luce del cedimento avvenuto in mattinata sulla monoposto di Salo, decise di fermare entrambi i piloti. Non essendoci il tempo necessario per analizzare le cause dei cedimenti, nel pomeriggio Peter Sauber annunci\u00f2 la rinuncia della sua squadra a prendere parte alla gara.\nWarm up.\nRisultati.\nI tempi migliori fatti segnare nel warm up di domenica mattina furono i seguenti:\nGara.\nResoconto.\nWurz part\u00ec dai box dopo aver fatto spegnere il motore sullo schieramento; in gara il pilota austriaco si ritir\u00f2 dopo appena sei giri per un problema al motore.\nAlla partenza le due Ferrari, che avevano programmato una strategia a due soste, scattarono decisamente meglio delle McLaren, partite per compiere un solo pit stop. Schumacher super\u00f2 Coulthard gi\u00e0 al via, attaccando poi H\u00e4kkinen e sorpassandolo alla prima curva del secondo giro, in fondo al rettilineo dei box; lo stesso fece il suo compagno di squadra, che sopravanz\u00f2 Coulthard e cominci\u00f2 cos\u00ec a tallonare H\u00e4kkinen. Dietro ai primi quattro si trovava Irvine, seguito da Fisichella, Frentzen, Trulli, Zonta, Villeneuve e Verstappen.\nTrulli e Verstappen, con vetture pi\u00f9 leggere rispetto a quelle dei rivali, diedero vita ad una bella sequenza di sorpassi; Irvine, proprio dopo essere stato superato da Trulli, usc\u00ec di pista e fu costretto al ritiro al 20\u00ba giro. Intanto, al 15\u00ba giro Barrichello aveva passato H\u00e4kkinen, conquistando la seconda posizione.\nNello stesso giro rientr\u00f2 ai box Schumacher, al quale non bastarono 21\"9 secondi di vantaggio per tornare in pista davanti ad H\u00e4kkinen. Il pilota tedesco riusc\u00ec comunque a sopravanzare Coulthard, che cominci\u00f2 ad avere problemi con il cambio. Due giri dopo, anche Barrichello effettu\u00f2 il proprio pit stop, tornando in pista al quarto posto; tuttavia, cinque giri dopo sulla Ferrari si ruppe il motore ed il brasiliano fu costretto al ritiro nella gara di casa.\nAl 28\u00ba giro, Trulli, quinto, si ferm\u00f2 per la sua prima sosta. Tre tornate pi\u00f9 tardi anche H\u00e4kkinen rientr\u00f2 ai box, non per rifornire ma per ritirarsi a causa di un guasto al motore. Schumacher, in testa e con un notevole vantaggio su Coulthard, rallentato da problemi tecnici, pot\u00e9 amministrare tranquillamente la corsa. Alle sue spalle diversi piloti si contendevano il terzo posto: Verstappen riforn\u00ec al 36\u00ba giro, seguito cinque passaggi pi\u00f9 tardi da Frentzen. Il pilota olandese fu per\u00f2 rallentato dai crampi, e dovette cedere la posizione sia a Ralf Schumacher che a Button scivolando all'ottavo posto.\nFisichella, risalito fino al terzo posto, rest\u00f2 in pista fino al 51\u00ba giro, rientrando in gara davanti a Trulli (che doveva effettuare un secondo pit stop) e a Frentzen. Nello stesso giro anche Schumacher si ferm\u00f2 ai box, tornando in pista davanti a Coulthard, che aveva effettuato la sua unica sosta al 43\u00ba giro. A tredici tornate dalla fine il ferrarista rallent\u00f2 improvvisamente a causa di problemi al cambio; tuttavia, Coulthard era troppo lontano per impensierirlo e Schumacher fu in grado di amministrare il proprio vantaggio, tagliando il traguardo per primo seguito dal pilota scozzese della McLaren. Terzo giunse Fisichella, seguito dalle due Jordan di Frentzen e Trulli e da Ralf Schumacher.\nLe verifiche tecniche del dopo gara si protrassero per diverse ore. Inizialmente, i controlli interessarono le vetture di tutti i piloti giunti a punti ad eccezione di Fisichella e furono concentrati sull'eccessiva usura del pattino di legno posto sul fondo di tutte le monoposto. Al termine delle verifiche, le vetture furono considerate a norma, ma Coulthard venne comunque squalificato perch\u00e9 l'alettone anteriore della sua McLaren era posto a una distanza troppo ridotta dal suolo, risultando sette millimetri pi\u00f9 basso del dovuto. La squalifica del pilota scozzese consegn\u00f2 la piazza d'onore a Fisichella e fece salire sul podio Frentzen, dando inoltre a Button il primo punto in carriera.\nFonti.\nTutti i dati statistici provengono da Autosprint n.13/2000.\nSchumacher fa il bis nel GP del Brasile 2000 - F1world.it/amarcord"}
{"id": "1964006", "revid": "110157", "url": "https://it.wikipedia.org/wiki?curid=1964006", "title": "Circondario di Olpe", "text": "Il circondario di Olpe (targa OE) \u00e8 uno dei circondari (\"Kreis\") della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Arnsberg. Comprende 4 citt\u00e0 e 3 comuni. Il capoluogo \u00e8 Olpe, il centro maggiore Lennestadt.\nSuddivisione amministrativa.\nIl circondario di Olpe comprende 4 citt\u00e0 e 3 comuni."}
{"id": "1964009", "revid": "1573940", "url": "https://it.wikipedia.org/wiki?curid=1964009", "title": "Trachypithecus", "text": "I presbiti del genere Trachypithecus, noti anche con il nome indonesiano di lutung, sono un gruppo di scimmie del Vecchio Mondo. Il loro areale \u00e8 suddiviso in due parti: una comprendente gran parte dell'Asia sud-orientale (India nord-orientale, Cina meridionale, Borneo, Thailandia, Giava e Bali), l'altra l'estremit\u00e0 meridionale dell'India e lo Sri Lanka. In India non vi si trovano molte specie. Queste scimmie, note in inglese come lutung, sono chiamate in italiano sia presbiti che langur.\nDescrizione.\nI presbiti hanno una corporatura piuttosto snella ed una coda lunga. Il mantello varia a seconda delle specie dal nero e dal grigio al giallo-arancio. Molte specie sono piuttosto variopinte, anche se tutte hanno il ventre pi\u00f9 chiaro e i peli della testa che formano una sorta di cappuccio. Rispetto ai piedi le braccia sono molto corte, come del resto i pollici. Le piante delle mani e dei piedi sono prive di pelo, s\u00ec che non sia d'impaccio quando queste scimmie si aggirano tra i rami. Raggiungono una lunghezza di 40\u201380\u00a0cm ed un peso di 5\u201315\u00a0kg; i maschi sono generalmente pi\u00f9 grandi delle femmine. Una sorta di rigonfiamento sugli occhi ed altre caratteristiche, soprattutto della testa, li differenziano dai surili.\nHabitat.\nI presbiti vivono nelle foreste, soprattutto in quelle pluviali, ma si possono incontrare anche nelle foreste montane pi\u00f9 recondite. Trascorrono la maggior parte della giornata sugli alberi, muovendosi tra i rami utilizzando tutte le zampe, anche se ogni tanto saltano da un ramo all'altro. Sono animali diurni, ma sono pi\u00f9 attivi di primo mattino e nel pomeriggio.\nStruttura sociale.\nVivono in gruppi composti da 5 a 20 esemplari, la maggior parte dei quali \u00e8 formata dagli harem di un singolo maschio e di alcune femmine. Quando raggiungono la maturit\u00e0, i giovani maschi devono lasciare il gruppo originario e si uniscono ad altri scapoli. Quando un nuovo maschio si impossessa di un harem, sconfigge e scaccia via il vecchio possessore, uccidendone spesso i piccoli. I presbiti sono territoriali e difendono i propri confini dall'intrusione di altri conspecifici emettendo forti grida, ma, se non riescono col proprio intento, possono sorgere delle dispute. I vari membri di un gruppo si tengono uniti tra loro grazie ad un repertorio sonoro, ma in questo gioca un ruolo importante anche lo spulciamento rituale.\nAlimentazione.\nI presbiti sono erbivori e si nutrono soprattutto di foglie, frutta e boccioli. Per digerire le foglie pi\u00f9 coriacee hanno sviluppato uno stomaco multicamerato.\nRiproduzione.\nDopo un periodo di gestazione di sette mesi, nasce generalmente un unico piccolo, solo raramente due. I neonati hanno di solito un mantello giallo dorato. La madre affida il piccolo nelle mani delle altre femmine (le \u00abzie\u00bb) dell'harem. Quando la madre si nutre, esse si prendono cura del piccino, giocano con lui e lo coccolano. Se la madre muore, esso viene adottato da un'altra femmina. I presbiti sono svezzati in poco meno di un anno e raggiungono la completa maturit\u00e0 a 4 o 5 anni. Si stima che vivano circa 20 anni."}
{"id": "1964011", "revid": "18736344", "url": "https://it.wikipedia.org/wiki?curid=1964011", "title": "Indennit\u00e0 di contingenza", "text": ""}
{"id": "1964014", "revid": "486946", "url": "https://it.wikipedia.org/wiki?curid=1964014", "title": "Indiani d'America (serie televisiva)", "text": ""}
{"id": "1964018", "revid": "76963", "url": "https://it.wikipedia.org/wiki?curid=1964018", "title": "Emily Kuroda", "text": "Conosciuta soprattutto per il suo ruolo di Mrs. Kim nella celebre serie televisiva \"Una mamma per amica\", proviene da una lunga carriera teatrale e cinematografica, veterana dell\"'East West Players\", una organizzazione teatrale asiatica-americana.\nAltri show televisivi in cui ha lavorato comprendono \"Six Feet Under\", \"King Of Queens\", \"The Practice\", \"General Hospital\", \"E.R. - Medici in prima linea\", \"Febbre d'amore\", \"Beautiful\", \"The Division\", \"Presidio Med\", ed i film \"Minority Report\", \"Due giorni senza respiro\", \"Shopgirl\" ed un piccolo cameo in \"Red\".\nNel 2009 partecipa come guest star a \"Grey's Anatomy\".\nNel 2019 appare come guest star in un episodio della seconda stagione di The Good Doctor nei panni di una paziente con problemi di cuore."}
{"id": "1964025", "revid": "287204", "url": "https://it.wikipedia.org/wiki?curid=1964025", "title": "Sean Russell", "text": "Biografia.\nRussell ha deciso di diventare uno scrittore da bambino, avvicinandosi al genere fantasy dopo la lettura de \"Il Signore degli Anelli\" di J. R. R. Tolkien.\nNel 1991 ha pubblicato il suo primo romanzo, \"The Initiate Brother\". Le sue prime opere, edite in Italia dalla Editrice Nord, appartengono al genere fantasy.\nNel 2007 ha invece cambiato stile per dedicarsi al romanzo storico. Quell'anno esce infatti \"Under Enemy Colours\", tradotto per il mercato italiano \"I colori del nemico\" da Longanesi.\nHa inoltre scritto due romanzi con Ian Dennis sotto lo pseudonimo comune di T. F. Banks.\nOpere.\nSaga dell\"'Impero di WA\".\nIn originale questa saga \u00e8 suddivisa in due soli volumi: \"The Initiate Brother\" (DAW Books, 1991, ISBN 0-88677-466-7) e \"Gatherer of Clouds\" (DAW Books, 1992, ISBN 0-88677-536-1)\nSaga di \"Tristam Flattery\".\nIn originale questa saga \u00e8 suddivisa in due soli volumi: \"World Without End\" (DAW Books, 1995, ISBN 0-88677-624-4) e \"Sea Without a Shore\" (DAW Books, 1991, ISBN 0-88677-665-1).\nMemoirs of a Bow Street Runner.\nScritti in collaborazione con Ian Dennis sotto lo pseudonimo comune di T. F. Banks."}
{"id": "1964026", "revid": "212348", "url": "https://it.wikipedia.org/wiki?curid=1964026", "title": "Paragua\u00e7u (Minas Gerais)", "text": ""}
{"id": "1964027", "revid": "834", "url": "https://it.wikipedia.org/wiki?curid=1964027", "title": "Carrancas (Minas Gerais)", "text": ""}
{"id": "1964029", "revid": "599013", "url": "https://it.wikipedia.org/wiki?curid=1964029", "title": "Lido Sartini", "text": "Professionista dal 1951 al 1956.\nCarriera.\nPass\u00f2 professionista nel 1951, mettendosi in luce con una fuga da lontano nella Milano-Sanremo. Fu un buon gregario e ottenne diversi successi nella categoria indipendenti, nella quale ottenne i risultati pi\u00f9 importanti vincendo il Trofeo dell'U.V.I. e per quattro volte il Giro della Valle del Crati.\nPartecip\u00f2 sei volte al Giro d'Italia. Tra i risultati di buon rilievo figurano anche un terzo posto al Giro dell'Emilia 1953 e al Giro dei Quattro Cantoni 1955.\nSi ritir\u00f2 dal mondo delle corse nel 1956."}
{"id": "1964038", "revid": "118502755", "url": "https://it.wikipedia.org/wiki?curid=1964038", "title": "Schindler Group", "text": "Schindler Group \u00e8 il pi\u00f9 grande produttore di scale mobili ed il secondo pi\u00f9 grande produttore di ascensori a livello mondiale.\nFondato a Lucerna nel 1874, oggi il gruppo Schindler \u00e8 presente in pi\u00f9 di 130 paesi nel mondo ed impegna circa 64.000 persone. Effettua installazioni, manutenzioni ed ammodernamenti di ascensori e scale mobili in tutti i tipi di edificio (residenziale, commerciale ed High-Rise) e su navi da crociera e maxi yacht. Il 30% del fatturato deriva dall'area Asia Pacifico.\nCEO di gruppo \u00e8 lo svizzero Thomas Oetterli, mentre presidente del Consiglio di Amministrazione \u00e8 l'italiano Silvio Napoli Il gruppo Schindler ha registrato nel 2018 un fatturato di 11,6 miliardi di CHF e un utile netto di circa 1 miliardo di CHF\nIl gruppo \u00e8 quotato presso la SIX Swiss Exchange.\nLa storia.\nL'azienda fu fondata in Svizzera nel 1874 da Robert Schindler ed Eduard Villiger. Dopo poco tempo, fu costruita un'officina d'ingegneria meccanica su un'isola nel fiume Reuss a Lucerna, per la produzione di costruzioni per ascensori e macchine di tutti i tipi.\nGi\u00e0 nel 1906 fu creata a Berlino la prima sede all'estero e nel 1937 in Brasile segu\u00ec la prima fabbrica oltreoceano."}
{"id": "1964042", "revid": "287204", "url": "https://it.wikipedia.org/wiki?curid=1964042", "title": "Eccidio della caserma Mignone", "text": "Leccidio della caserma Mignone (in tedesco \"Bozener Massaker\" o \"Mignone-Massaker\") fu un'esecuzione di 23 giovani soldati italiani da parte dei nazisti avvenuta all'alba del 12 settembre 1944, a Bolzano.\nPer anni l'eccidio \u00e8 stato considerato una rappresaglia, in risposta ad un'uccisione di alcuni militari nazisti, di cui tuttavia non \u00e8 noto n\u00e9 il luogo e n\u00e9 il momento, ma ricerche pi\u00f9 recenti supportano l'ipotesi che si sia trattato del risultato di un progetto di eliminazione di agenti segreti che svolgevano azioni di intelligence e di sabotaggio nelle zone dell'Italia settentrionale occupate dai nazifascisti. Infatti per almeno di 19 dei 23 si sono potute ricostruire le missioni di sabotaggio di cui fecero parte tra la fine del 1943 e la primavera del 1944.\nEcco le ultime ore dei soldati descritte da don Daniele Longhi:\nLa storia.\nDopo l'8 settembre 1943, quando fu formata la zona d'operazioni delle Prealpi (che comprendeva le province di Bolzano, Trento e Belluno), alcuni soldati italiani si unirono agli alleati che stavano risalendo per liberare l'Italia.\nAlcuni di loro, provenienti da diverse regioni dell'Italia settentrionale o centrale, furono catturati fra la fine del 1943 e i primi mesi del 1944 dai fascisti della Repubblica Sociale Italiana durante alcune missioni clandestine (operazioni di spionaggio e sabotaggio) organizzate dal servizio segreto inglese (missioni SOE) e del servizio segreto americano (missioni OSS).\nFurono inizialmente portati al carcere di Verona, quindi internati nel blocco \"E\" del campo di transito di Bolzano di via Resia, dove furono anche torturati.\nAll'alba del 12 settembre 1944 questi 23 soldati furono portati con dei camion nei pressi delle scuderie della (oggi ex) caserma Mignone ad Aslago e una volta fatti scendere, furono uccisi uno ad uno con un colpo alla nuca dai nazisti del tenente SS Karl Titho accompagnati da alcune guardie ucraine del Lager. All'eccidio partecip\u00f2 anche il caporale SS Michael Seifert.\nI loro corpi furono quindi seppelliti in una fossa comune nel cimitero di Oltrisarco, e riesumati solamente alla fine del giugno 1945, quando quindi era impossibile il riconoscimento dei corpi.\nOggigiorno rimangono di questo tragico episodio le lapidi con i loro nomi scolpiti sopra presso il cimitero militare di San Giacomo. Inoltre sul luogo dell'eccidio, nei pressi del parco che sorge ora dove sorgeva la caserma, \u00e8 stato posto un cippo in loro ricordo, dove annualmente si tengono delle commemorazioni. Il piccolo slargo dove si trova quest'ultima lapide \u00e8 stato battezzato nel 2010 \"Piazzetta I 23 del Mignone - Platz der 23 Opfer des Mignone-Massakers\".\nI morti.\nDi questi 23 morti, molti avevano meno di 30 anni; solamente 12 di loro erano appartenenti alle Forze Armate italiane.\nDi questi 23, alcuni ricevettero alcuni riconoscimenti alla memoria:\nI responsabili.\nDopo un accurato studio da parte dell'Archivio Storico della Citt\u00e0 di Bolzano, si ritenne principalmente responsabile il generale delle SS Wilhelm Harster, a capo della polizia di sicurezza e dei servizi di sicurezza con sede a Verona. Oltre a questo peso, il generale fu inoltre incolpato della deportazione di circa 7.000 ebrei italiani. Altra ipotesi fu avanzata nel 2014, secondo la quale l'eccidio fu ordinato da Friedrich Kranebitter, Sturmbannf\u00fchrer delle SS di stanza a Bolzano e gi\u00e0 attivo nel Campo di Fossoli.\nIl generale delle SS Wilhelm Harster, arrestato il 13 maggio 1945 e rilasciato nel 1953, \u00e8 deceduto nel 1977."}
{"id": "1964043", "revid": "115778942", "url": "https://it.wikipedia.org/wiki?curid=1964043", "title": "Franco Gentilini", "text": "Biografia.\nNasce a Faenza il 4 agosto 1909. Dopo aver frequentato le scuole elementari, inizia a lavorare come apprendista in una bottega di ebanista intagliatore. Tra il 1921 e il 1925 frequenta i quattro corsi serali della Scuola comunale \u00abTommaso Minardi\u00bb di disegno industriale e plastica. Successivamente incontra il pittore Giovanni Romagnoli, titolare della cattedra di pittura all'Accademia di Belle Arti di Bologna, che gli d\u00e0 i primi consigli.\nNel 1930 compie il primo viaggio a Parigi, e nello stesso anno la giuria della XVII Biennale di Venezia ammette un suo dipinto nei saloni espositivi.\nNel 1932 si trasferisce definitivamente a Roma. Entra nell'ambiente letterario dello storico Caff\u00e8 Aragno, dove conosce e frequenta artisti e letterati (Cagli, Mucci, Falqui, Sinisgalli, de Libero), avviando con loro lunghe collaborazioni nell'illustrazione di loro testi e poesie. Di quegli anni \u00e8 la profonda amicizia che lo lega al pittore ravennate Enrico Galassi. Dal 1934 diviene illustratore di riviste quali \"L'Italia Letteraria\", \"Quadrivio\", \"Il Selvaggio\" e dagli anni quaranta \"Primato\", \"Documento\", \"Domenica\".\nGli anni trenta sono anni di partecipazione a numerosi Premi (II posto al Premio Rubicone 1933; primo al Premio Rubicone 1934), a Biennali e Quadriennali. In questi anni, Gentilini realizza opere pubbliche su commissione, dipinti (ritratti, nudi, paesaggi urbani, nature morte, composizioni ispirate alle popolari feste campestri) e numerosi disegni.\nIl mondo artistico di Gentilini si forma nel contesto della cultura italiana tra la seconda guerra mondiale e il dopoguerra.\nL'artista mette a punto la sua nota tecnica caratterizzata da un felice connubio tra pittura e disegno su un fondo preparatorio materico impastato con sabbia. I temi delle sue opere sono cattedrali, battisteri, giocolieri e suonatori ambulanti, paesaggi dalle prospettive irregolari, donne caratterizzate da stivaletti con tacchi a rocchetto, biciclette, autocarri, gatti e leoni. Gentilini \u00e8 l'artista della \"joie de vivre\", nonostante in questi anni ritraesse un mondo frantumato dalla seconda guerra mondiale.\nDalla met\u00e0 degli anni cinquanta la sua ricerca si indirizza verso una stilizzazione geometrica essenziale che, facendo uso di prospettive ribaltate e piani sghembi trova un equilibrio compositivo del tutto nuovo e personale.\nNel 1954 si lega per contratto al mercante Carlo Cardazzo, delle Gallerie del Cavallino di Venezia e del Naviglio di Milano.\nDal 1955 \u00e8 titolare della cattedra di pittura all'Accademia di Belle Arti di Roma.\nNel 1968 gli viene conferito il \"Premio Presidente della Repubblica\" dall'Accademia Nazionale di San Luca di Roma.\nInnumerevoli sono le mostre personali e collettive cui partecipa in Italia e in tutto il mondo.\nSue opere sono conservate nei maggiori musei italiani e internazionali, tra i quali la Galleria Nazionale d'Arte Moderna, gli Uffizi e i Musei Vaticani.\nNel 1979 viene eletto vicepresidente dell'Accademia Nazionale di San Luca di Roma.\nLa sua attivit\u00e0 continua fino al 1981, quando muore il 5 aprile dopo una brevissima malattia.\nPer celebrare il centenario della nascita dell'artista si sono svolte diverse retrospettive in spazi pubblici (Museo Pericle Fazzini di Assisi e Museo della Permanente di Milano) organizzate in gran parte dalla moglie Luciana Giuntoli che ha curato anche la raccolta del suo archivio personale."}
{"id": "1964044", "revid": "1117982", "url": "https://it.wikipedia.org/wiki?curid=1964044", "title": "Adeo di Macedonia", "text": "Biografia.\nL'epiteto \u039c\u03b1\u03ba\u03b5\u03b4\u03cc\u03bd \u00e8 accostato al suo nome nel terzo epigramma conservato nell'Antologia Palatina. Visse al tempo di Alessandro Magno, al quale allude in uno dei dieci epigrammi sopravvissuti.\n&lt;br&gt;Basandosi sul fatto che il quinto epigramma riporta il nome \u0391\u03b4\u03b4\u03b1\u03af\u03bf\u03c5 \u039c\u03c5\u03c4\u03b9\u03bb\u03b7\u03bd\u03b1\u03af\u03bf\u03c5, Johann Jakob Reiske ha sostenuto che Ad\u00e8o di Macedonia sia identificabile con Adeo di Mitilene.\nEpigrammi.\nCome detto, ad Adeo sono attribuiti 10 epigrammi conservati nella \"Antologia Palatina\".&lt;br&gt;\nDi essi, i primi due sono di tipo bucolico: il primo, in due distici, narra la graziosa storia del pastore Alcone che, preso da piet\u00e0 per l'agnellino che intendeva sacrificare, lo lascia libero; il secondo, di simile impianto, \u00e8 un epigramma anatematico sull'offerta di un pastore a Demetra. Il terzo, sepolcrale, rifiuta le versioni correnti sulla morte di Euripide e ricorda come il poeta, morto di vecchiaia, sia sepolto in Macedonia. Gli epigrammi IV-VI, ugualmente sepolcrali, ricordano le tombe di Filippo e Alessandro Magno e dell'eroe Filopregmone di Potidea, dunque ben situando l'autore nel contesto macedone, da cui l'etnico. Gli epigrammi VII-X, infine, sono anch'essi anatematici."}
{"id": "1964052", "revid": "57342", "url": "https://it.wikipedia.org/wiki?curid=1964052", "title": "James Gray", "text": "Biografia.\nDi famiglia ebrea ucraina, cresce nel quartiere del Queens, a New York, e studia alla School of Cinematic Arts della University of Southern California. Esordisce nel 1994, a soli 25 anni, con il noir \"Little Odessa\", riuscendo a mettere insieme un cast d'eccezione per un'opera prima di un autore sconosciuto: Tim Roth, Vanessa Redgrave, Maximilian Schell e Edward Furlong. Il film, presentato in concorso alla Mostra internazionale d'arte cinematografica di Venezia, vince il Leone d'argento - Premio speciale per la regia e la Coppa Volpi per la miglior attrice non protagonista e permette al giovane regista di guadagnarsi la fama di nuovo \"wonder boy\" del cinema americano e di essere paragonato addirittura a Martin Scorsese.\nMalgrado questo successo, Gray fatica a realizzare il suo progetto successivo, e rifiuta diverse proposte degli \"studios\" per portare avanti la propria idea di cinema. Si devono attendere sei anni per vedere la sua opera seconda, prodotta dalla Miramax, \"The Yards\": il film, presentato in concorso al Festival di Cannes, pur vantando un altro cast di assoluto rilievo (Mark Wahlberg, Joaquin Phoenix, Charlize Theron, James Caan, Faye Dunaway e Ellen Burstyn) e un budget decuplicato rispetto a \"Little Odessa\", non riesce per\u00f2 a ripetere l'exploit dell'esordio.\nNel 2007 Gray realizza il suo terzo film, \"I padroni della notte\", di nuovo presentato in concorso a Cannes ed interpretato da Wahlberg e Phoenix, stavolta anche produttori del film. Nel cast sono presenti anche Robert Duvall ed Eva Mendes. Con il successivo \"Two Lovers\", nel 2008, cambia radicalmente genere, passando dal noir metropolitano dei suoi primi tre lavori al dramma sentimentale, ispirato a Dostoevskij, scegliendo ancora come protagonista Phoenix, oltre a Gwyneth Paltrow. Del 2013 \u00e8 \"C'era una volta a New York\", interpretato nuovamente da Phoenix, questa volta al fianco di Marion Cotillard."}
{"id": "1964056", "revid": "287204", "url": "https://it.wikipedia.org/wiki?curid=1964056", "title": "Federico Ferrone", "text": "Biografia.\nNel 2004 ha diretto, insieme a Francesco Ragazzi e Constance Rivi\u00e8re, il suo primo documentario, \"Banliy\u00f6-Banlieue,\" vincitore del principale premio al Festival Videopolis e del premio del miglior cortometraggio al Festival Molise cinema.\nL'anno successivo lavora come aiuto regista per la serie di documentari \"Histoires en M\u00e9diterran\u00e9e\", prodotta da Cin\u00e9t\u00e9lefilms a Tunisi.\nNel 2007 dirige, sempre insieme a Francesco Ragazzi e con Michele Manzolini, il suo secondo documentario, \"Merica\". \"Il treno va a Mosca\", codiretto con Michele Manzolini, ha partecipato in concorso alla 31\u00aa edizione del Torino film festival.\nNel 2019, insieme a Michele Manzolini dirige \"Il varco\", un film di finzione costruito con materiali d'archivio sia ufficiali che inediti della Seconda guerra mondiale, presentato in anteprima alla 76\u00aa Mostra internazionale d'arte cinematografica, nella sezione Sconfini. La sceneggiatura del film \u00e8 firmata da Federico Ferrone, Michele Manzolini e Wu Ming 2."}
{"id": "1964059", "revid": "1573940", "url": "https://it.wikipedia.org/wiki?curid=1964059", "title": "Adeo di Mitilene", "text": "Le uniche opere di cui ci sono pervenuti i titoli sono: \"Sugli scultori\" () e \"Sulla disposizione\" (). Entrambe le opere sono citate da Ateneo di Naucrati.\nLo studioso Johann Jakob Reiske ha sostenuto che Ad\u00e8o di Mitilene sia identificabile con Adeo di Macedonia."}
{"id": "1964062", "revid": "767487", "url": "https://it.wikipedia.org/wiki?curid=1964062", "title": "Trey Lorenz", "text": "Lorenz comincia la propria carriera come corista di Mariah Carey fino al 1992 in cui incide un duetto con la Carey \"I'll Be There\" (cover di un brano dei Jackson 5), che ottiene un ottimo successo. Nel 1993 Mariah Carey produce il suo primo album da solista \"Trey Lorenz\", il cui primo singolo estratto \"Someone to Hold\" riesce ad entrare nella top 20 della Billboard Hot 100. Tuttavia l'album non registra vendite rilevanti e Lorenz viene licenziato dalla propria casa discografica.\nNegli anni successivi Lorenz collabora con numerosi artisti come Usher o le TLC, ed incide un brano per la colonna sonora del film \"Men in Black\". Lorenz firma un nuovo contratto con la So So Def Records di Jermaine Dupri. Dopo aver fatto da sostenitore al tour di Mariah Carey, Lorenz pubblica il suo nuovo album nel 2006 \"Mr. Mista\"."}
{"id": "1964065", "revid": "92723", "url": "https://it.wikipedia.org/wiki?curid=1964065", "title": "Guerre bulgaro-bizantine", "text": "Le guerre bulgaro-bizantine furono una serie di conflitti combattuti tra i bizantini e i bulgari che iniziarono quando i bulgari migrarono nella penisola balcanica nel VII secolo, e riuscirono a creare un proprio regno nei Balcani a spese di Bisanzio, che ci rimise territorialmente. I bizantini ed i bulgari continuarono a scontrarsi per tutto il secolo successivo con variabili successi, fino a quando i bulgari, condotti da Krum, inflissero una serie di devastanti sconfitte ai bizantini. Dopo la morte di Krum nell'814, suo figlio Omurtag negozi\u00f2 un trattato di pace di trent'anni. Nell'893, durante la successiva grande guerra, l'imperatore bulgaro Simeone I sconfisse i bizantini, mentre tentava di formare un grande impero nell'Europa orientale, ma i suoi tentativi fallirono.\nNel 971 l'imperatore bizantino Giovanni I Zimisce conquist\u00f2 parte dell'impero bulgaro sconfiggendo Boris II e conquistando Preslav, la capitale bulgara. Costantinopoli sotto Basilio II annesse completamente al suo impero la Bulgaria nel 1018 come conseguenza della disfatta bulgara nella Battaglia di Kleidion (1014). Ci furono alcune ribellioni contro la dominazione bizantina tra il 1040 ed il 1041, e negli anni 1070 e 1080, ma fallirono tutte. Nel 1185, tuttavia, Teodoro Pietro e Ivan Asen iniziarono una rivolta, che l'impero bizantino, indebolito da lotte dinastiche interne, non riusc\u00ec a sedare; la rivolta ebbe successo ed i bulgari riottennero l'indipendenza da Bisanzio.\nDopo che con la quarta crociata i crociati conquistarono Costantinopoli nel 1204, l'imperatore bulgaro Kalojan tent\u00f2 di stabilire delle relazioni amichevoli con i crociati, ma l'appena creato Impero latino rifiut\u00f2 ogni offerta di alleanza con i bulgari. In seguito al rifiuto crociato dell'alleanza con i bulgari, Kalojan decise invece di allearsi con i niceani, uno degli stati bizantini creatisi dopo la caduta di Costantinopoli, riducendo il potere dei crociati in quell'area. Anche se suo nipote Boril si alle\u00f2 con l'impero latino, i successori di Boril si schierarono dalla parte dei niceni, nonostante continuassero a subire da essi alcuni attacchi. Dopo il collasso dell'impero latino, i bizantini, approfittando di una guerra civile bulgara, conquistarono parte della Tracia, ma l'imperatore bulgaro Teodoro Svetoslav riconquist\u00f2 queste terre. Le guerre bulgaro-bizantine continuarono fino all'arrivo degli ottomani che conquistarono l'impero bulgaro nel 1422 e l'impero bizantino nel 1453.\nCampagna di Asparuh.\nIl primo scontro tra Bizantini e Bulgari avvenne quando il figlio minore del Khan Kubrat, Asparuh si mosse a occidente, occupando l'odierna Bessarabia meridionale. Asparukh sconfisse i Bizantini di Costantino IV, che condusse un'operazione combinata per terra e per mare contro gli invasori e assedio il loro accampamento fortificato a Ongal. Ammalatosi, l'imperatore dovette lasciare l'esercito, che si fece prendere dal panico e venne sconfitto dai Bulgari. Nel 681, Costantino fu costretto a riconoscere lo stato Bulgaro in Mesia e dovette pagare del denaro in modo da evitare future incursioni nella Tracia bizantina. Otto anni dopo, Asparukh condusse una vittoriosa campagna contro la Bizantina Tracia.\nCampagne di Tervel.\nTervel, che venne menzionato per la prima volta nelle fonti bizantine nel 704, quando il deposto imperatore Giustiniano II venne da lui a chiedergli aiuto, aiut\u00f2 Giustiniano a ritornare sul trono in cambio dell'amicizia, di doni, e della mano della figlia. Con un esercito di 15.000 cavalieri fornitegli da Tervel, Giustiniano avanz\u00f2 verso Costantinopoli e riusc\u00ec a entrare nella citt\u00e0 nel 705. Il restaurato imperatore giustizi\u00f2 coloro che lo avevano spodestato, gli imperatori Leonzio e Tiberio III, insieme a molti dei loro sostenitori. Giustiniano premi\u00f2 Tervel con molti doni, il titolo di kaisar (Cesare), che lo rese secondo solo all'imperatore e il primo re straniero nella storia bizantina a ricevere questo titolo, e probabilmente una concessione territoriale nella Tracia nordorientale, una regione chiamata Zagore. Non si sa se la figlia di Giustiniano Anastasia si spos\u00f2 con Tervel come promesso.\nSolo tre anni dopo, Giustiniano II stesso viol\u00f2 questo accordo e tent\u00f2 di riprendersi con le armi l'area ceduta. Tervel lo sconfisse nella Battaglia di Anchialo (o Ankhialo) nel 708. Nel 711, dovendo affrontare una seria rivolta in Asia Minore, Gustiniano chiese di nuovo aiuto a Tervel, ma ottenne un poco entusiasta supporto: Tervel mand\u00f2 solo 3.000 uomini in supporto di Giustiniano. Sconfitto con l'astuzia dall'imperatore ribelle Filippico, Giustiniano venne catturato e giustiziato, mentre ai suoi alleati bulgari venne permesso di ritirarsi nella loro patria. Tervel approfitt\u00f2 del caos a Bizanzio per saccheggiare la Tracia nel 712, giungendo fino alle vicinanze di Costantinopoli.\nSecondo il \"Imennik\", Tervel sarebbe morto nel 715. Tuttavia, lo storico bizantino Teofane Confessore sostiene che Tervel ebbe un ruolo nel tentativo di restaurare il deposto Imperatore Anastasio II nel 718 o 719. Se Teofane dicesse la verit\u00e0, potrebbe essere Tervel l'imperatore bulgaro che firm\u00f2 un nuovo trattato (che confermava il tributo annuale che i bizantini dovevano pagare alla Bulgaria e le concessioni territoriali in Tracia, regolando le relazioni commerciali e il trattamento dei rifugiati politici) con l'imperatore bizantino Teodosio III nel 716, e anche il re bulgaro che aiut\u00f2 i bizantini a difendere la citt\u00e0 di Costantinopoli da un assedio arabo nel 717\u2013718. Secondo Teofane, in quell'occasione i Bulgari massacrarono circa 22.000 arabi.\nCampagne di Costantino V.\nDopo la morte di Sevar, la Bulgaria attravers\u00f2 un lungo periodo di crisi e di irrequietezza, mentre i bizantini consolidavano le loro posizioni. Tra il 756 e il 775, il nuovo imperatore bizantino Costantino V condusse ben nove campagne contro i bulgari in modo da portare il confine bizantino al Danubio. Dato al frequente cambio di re (otto khan in vent'anni) e la costante crisi politica, la Bulgaria era sul punto di collassare.\nNella sua prima campagna nel 756, Costantino V ebbe successo e riusc\u00ec a sconfiggere i bulgari due volte, ma nel 759, Vinekh, il khan bulgaro, inflisse una sconfitta decisiva all'esercito bizantino nella battaglia del Passo Ri\u0161ki. Vinekh cerc\u00f2 di fare pace con i bizantini, ma venne assassinato dai nobili bulgari. Il nuovo re, Telec, fu sconfitto nella battaglia di Anchialo nel 763. Nelle successive campagne, entrambi gli eserciti non ottennero nessun successo significativo, perch\u00e9 i bizantini non riuscivano a passare attraverso le montagne dei Balcani e la loro flotta fu distrutta due volte da forti tempeste (2.600 navi vennero affondate da una tempesta nel 765,). Nel 774, i bizantini sconfissero i bulgari a Berzitia ma questo fu l'ultimo successo di Costantino V: come conseguenza della loro sconfitta, i bulgari presero molte precauzioni per sbarazzarsi delle spie bizantine a Pliska. Il khan Telerig mand\u00f2 un emissario segreto a Costantino V, con cui comunicava la propria intenzione di fuggire dalla Bulgaria e trovare rifugio presso l'imperatore, chiedendone l'ospitalit\u00e0. Telerig riusc\u00ec in tal modo a far s\u00ec che l'imperatore lasciasse scoprire i propri agenti in Bulgaria, i quali vennero rintracciati e giustiziati. Non ci fu una ritorsione da parte di Bisanzio dato che Costantino V mor\u00ec nel 775.\nCampagne di Costantino VI e Irene d'Atene.\nNel 791, l'imperatore bizantino Costantino VI (ma di fatto sua madre, Irene, vera reggente dell'Impero) lanci\u00f2 una spedizione punitiva contro la Bulgaria, rea di aver effettuato delle incursioni nella valle dello Strimone a partire dal 789. L'imperatrice co-regnante Irene, desiderava infatti recuperare i territorio persi nei Balcani ed attuare una spietata politica di ellenizzazione della popolazione slava.\nTuttavia Kardam prevenne l'invasione bizantina e si scontr\u00f2 con il nemico presso Adrianopoli in Tracia. L'esercito bizantino venne sconfitto e messo in fuga.\nNel 792, Costantino VI condusse un altro esercito contro i bulgari e si accamp\u00f2 a Marcellae, presso Karnobat, che fortific\u00f2. Kardam arriv\u00f2 con il suo esercito il 20 luglio e occup\u00f2 le alture vicine. Costantino VI ordin\u00f2 di attaccare il nemico, ma nella risultante battaglia di Marcellae i Bizantini vennero di nuovo sconfitti e messi in fuga. Kardam occup\u00f2 l'accampamento imperiale e cattur\u00f2 i servi dell'imperatore. Dopo essere tornato a Costantinopoli, Costantino VI firm\u00f2 un trattato di pace e accett\u00f2 di pagare un tributo annuale alla Bulgaria.\nDal 796, il governo imperiale non si dimostr\u00f2 pi\u00f9 disposto a pagare il tributo e Kardam per persuadere i bizantini a pagare minacci\u00f2 di devastare la Tracia in caso contrario. Secondo lo storico Teofane il Confessore, Costantino VI si prese gioco della richiesta mandando come \"tributo appropriato\" sterco invece di oro e promettendo di condurre una nuova armata contro l'ormai vecchio Kardam a Marcellae. Ancora una volta l'esercito imperiale si diresse a nord e si scontr\u00f2 di nuovo con Kardam presso Adrianopoli. Le armate si guardarono uno con l'altro per 17 giorni senza combattere, mentre i due monarchi cercavano un accordo. Alla fine, il conflitto venne evitato e la pace venne ripristinata alle stesse condizioni del 792.\nUn anno dopo Costantino VI verr\u00e0 fatto uccidere da sua madre, Irene, che assumer\u00e0 a tutti gli effetti il governo dell'Impero, diventando imperatrice reggente.\nCampagne del khan Krum.\nIl khan Krum avvi\u00f2 una politica aggressiva nei Balcani, saccheggiando la valle dello Strimone (fiume) nell'807. L\u00ec sconfisse un esercito bizantino e si impossess\u00f2 di un enorme quantit\u00e0 di oro (che doveva servire per pagare il salario ai soldati bizantini). Nell'809, Krum assedi\u00f2 e conquist\u00f2 Serdica (Sofia), massacrando la guarnigione bizantina nonostante la sua promessa di una buona condotta. Questo provoc\u00f2 la reazione dell'imperatore bizantino Niceforo I, che procedette a insediare le popolazioni anatoliche lungo la frontiera per proteggerle. Tent\u00f2 anche di riconquistare e rifortificare Serdica, ma la sua impresa fall\u00ec.\nConflitto con Niceforo I.\nAgli inizi dell'811, Niceforo I organizz\u00f2 una grandiosa spedizione contro la Bulgaria, e avanz\u00f2 fino a Marcellae (presso Karnobat). Qui Krum tent\u00f2 di negoziare la pace l'11 luglio 811, ma Niceforo era determinato a continuare la sua avanzata. Il suo esercito riusc\u00ec a evitare le imboscate bulgare sui Monti Balcani e sconfisse un'armata bulgara di 12.000 uomini che cerc\u00f2 invano di fermare la sua avanzata verso la Mesia. Un altro esercito bulgaro di 50.000 soldati venne sconfitto prima che i bizantini raggiungessero le mura della capitale bulgara, Pliska, che cadde il 20 luglio. Qui Niceforo, che era stato ministro delle finanze prima di diventare imperatore, si impossess\u00f2 dei tesori di Krum e ordin\u00f2 al suo esercito di incendiare la citt\u00e0 e, con molta crudelt\u00e0, di massacrare la popolazione locale.\nPreoccupato per la mancanza di disciplina nel suo esercito, Niceforo decise di ritirarsi in Tracia. Nel frattempo, Krum aveva mobilitato gran parte dei suoi sudditi (donne incluse) e aveva iniziato a preparare trappole e imboscate lungo le gole di montagna in modo da decimare l'esercito bizantino. All'alba del 26 luglio i Bizantini caddero in un'imboscata nella gola di V\u0103rbica. Niceforo venne ucciso in battaglia insieme a molte delle sue truppe, mentre suo figlio Stauracio venne portato al sicuro dalla guardia del corpo imperiale dopo aver ricevuto una ferita paralizzante al collo. Secondo la tradizione, Krum teneva il teschio dell'imperatore insieme con l'argento e lo utilizzava come bicchiere. Per la sua brutalit\u00e0, Krum venne soprannominato \"il nuovo Sennacherib\".\nConflitto con Michele I Rangabe.\nStauracio fu costretto a abdicare dopo un breve regno (mor\u00ec a causa di quella ferita nell'812), e gli successe al trono il cognato Michele I Rangabe. Nell'812 Krum invase la Tracia bizantina, conquistando Develtos e costringendo la popolazione delle fortezze vicine a rifugiarsi a Costantinopoli. Krum offr\u00ec a Bisanzio il ritorno alle condizioni del trattato di pace del 716. Non volendo compromettere il suo regime con la debolezza, il nuovo imperatore Michele I rifiut\u00f2 la proposta, ostentatamente opponendosi alla clausola sullo scambio di disertori. Per fare pi\u00f9 pressioni sull'imperatore, Krum assedi\u00f2 e conquist\u00f2 Mesembria (Neseb\u0103r) nell'autunno dell'812.\nNel febbraio 813, i bulgari effettuarono delle incursioni in Tracia, ma vennero respinti dai bizantini. Incoraggiato da questo successo, Michele I radun\u00f2 truppe da tutto l'impero e con esse si diresse a nord, sperando in una vittoria decisiva. Krum condusse il suo esercito a sud verso Adrianopoli e si accamp\u00f2 presso Versinikia. Michele I alline\u00f2 il suo esercito per combattere i bulgari, ma n\u00e9 i bizantini n\u00e9 i bulgari attaccarono per due settimane. Alla fine, il 22 giugno 813, i bizantini sferrarono il primo attacco ma vennero immediatamente messi in fuga dal nemico. Con la cavalleria di Krum all'inseguimento, la disfatta di Michele I era completa e Krum avanz\u00f2 fino a Costantinopoli, che assedi\u00f2. A causa della disfatta, Michele fu costretto a abdicare e a diventare un monaco \u2014 fu il terzo imperatore bizantino a perdere il potere o la vita a causa di Krum.\nConflitto con Leone V l'Armeno.\nIl nuovo imperatore, Leone V l'Armeno, chiese la pace, e riusc\u00ec a organizzare un incontro con Krum. Quando arriv\u00f2 Krum gli arcieri bizantini lo attaccarono e lo ferirono mentre il re dei bulgari fuggiva. Furioso per l'attacco a tradimento, Krum devast\u00f2 i dintorni di Costantinopoli e si diresse a casa, conquistando Adrianopoli per strada e trapiantando i suoi abitanti (inclusi i genitori del futuro imperatore Basilio I) lungo il Danubio. Nonostante l'avvicinarsi dell'inverno, Krum approfitt\u00f2 del buon tempo per inviare un esercito di 30.000 uomini in Tracia, che conquistarono Arkadioupolis (L\u00fcleburgaz) e catturarono circa 50.000 prigionieri. Il bottino di guerra arricch\u00ec Krum e la sua nobilt\u00e0, e includeva elementi architettonici utilizzati nella ricostruzione di Pliska, che venne ricostruita grazie al lavoro degli artigiani bizantini prigionieri.\nKrum trascorse l'inverno a preparare una grande campagna contro Costantinopoli, ma prima che essa iniziasse, mor\u00ec il 13 aprile 814; gli successe il figlio Omurtag.\nTrattato di pace di Omurtag.\nAppena salito al trono, Omurtag decise, dopo aver rifiutato tutte le offerte di pace bizantine, di invadere l'impero bizantino. I bulgari penetrarono a sud fino all'odierna Babaeski, ma vennero sconfitti l\u00ec dall'Imperatore Leone V l'Armeno, e Omurtag scapp\u00f2 dal campo di battaglia con il suo veloce cavallo.\nLa possibilit\u00e0 di un'alleanza anti-bulgara tra bizantini e franchi, la necessit\u00e0 di consolidare l'autorit\u00e0 bulgara nelle terre appena conquistate e la minaccia delle trib\u00f9 delle steppe persuasero Omurtag a firmare un trattato di pace ventennale con i bizantini nell'815, il cui testo venne inciso su una colonna trovata presso il villaggio di Selci, nell'oblast di \u0160umen. Secondo quell'iscrizione il trattato riguardava la questione dei confini in Tracia e la questione degli slavi che rimasero a Bisanzio in cambio degli altri prigionieri di guerra. Il trattato venne rispettato da entrambe le parti e venne rinnovato dopo ascesa al trono del nuovo imperatore bizantino Michele II nell'820. Nell'823 Tommaso lo Slavo si ribell\u00f2 all'imperatore bizantino e assedi\u00f2 Costantinopoli per impadronirsi del trono. Il khan Omurtag invi\u00f2 un esercito per aiutare Michele II a soffocare la rivolta; i bulgari attaccarono i ribelli dalle retrofile e li sconfissero.\nBreve guerra con Teofilo.\nDopo la scadenza del trattato di pace ventennale nell'836, l'Imperatore Teofilo saccheggi\u00f2 alcune regioni oltre il confine bulgaro. I bulgari si vendicarono, e sotto il comando di Isbul, il ministro di Malamir raggiunsero Adrianopoli. A quel tempo, se non prima, i bulgari annessero al loro impero Filippopoli (Plovdiv) e i suoi dintorni. Alcune iscrizioni monumentali a noi pervenuteci accennano alle vittorie bulgare e altre accennano alla continuazione dei lavori di ricostruzione di Pliska. La guerra termin\u00f2, tuttavia, quando le popolazioni slave nei pressi di Salonicco si ribellarono ai Bizantini nell'837.\nL'Imperatore Teofilo chiese aiuto ai bulgari per debellare la ribellione, ma contemporaneamente ordin\u00f2 alla sua flotta di percorrere il delta del Danubio ed evacuare clandestinamente alcuni dei prigionieri bizantini portati nella Bulgaria transdanubiana da Krum e Omurtag. Per vendicarsi Isbul invase le coste bagnate dall'Egeo di Tracia e Macedonia e conquist\u00f2 la citt\u00e0 di Filippi, dove fece incidere un'iscrizione memoriale, tutt'ora esistente, in una chiesa locale. Durante la sua campagna, Isbul potrebbe aver sottomesso la trib\u00f9 slava degli smoljani.\nAmbizioni imperiali di Simeone I.\nQuando Simeone I ascese al trono nell'893, la lunga tregua tra i due imperi stava per giungere alla fine. Un nuovo conflitto scoppi\u00f2 quando l'imperatore bizantino Leone VI il Saggio, persuaso dalla moglie Zoe Carbonopsina e dal padre, trasfer\u00ec il mercato dove si vendeva merce bulgara da Costantinopoli a Salonicco, dove i mercanti bulgari vennero pesantemente tassati. Costretto all'azione, nell'autunno 894 Simeone invase l'Impero bizantino da nord, incontrando poca resistenza a causa della concentrazione della maggior parte delle truppe bizantine in Anatolia orientale per respingere le invasioni arabe. Informato dell'offensiva bulgara, il sorpreso Leone mand\u00f2 un esercito costituito da guardie e altre unit\u00e0 militari a fermare Simeone, ma le sue truppe vennero sconfitte e messe in fuga nel thema di Macedonia. I magiari riuscirono a sconfiggere l'esercito di Simeone due volte, ma nell'896 vennero sconfitti nella battaglia del Sud Buh. La guerra fin\u00ec nell'896 con una grande vittoria bulgara presso Bulgarofigo nella Tracia orientale. Il mercato ritorn\u00f2 a Costantinopoli e i bizantini dovettero pagare un tributo annuale alla Bulgaria. Inoltre con l'aiuto dei peceneghi Simeone riusc\u00ec a respingere un'invasione magiara, il cui popolo si era alleato con i bizantini.\nDopo la morte di Leone VI l'11 maggio 912 e l'ascesa al trono del figlio ancora fanciullo Costantino VII sotto la reggenza del fratello di Leone Alessandro, che espulse la moglie di Leone Zoe dal palazzo, Simeone reclam\u00f2 il titolo imperiale e cerc\u00f2 di sostituirsi a Bisanzio come nazione pi\u00f9 potente della regione, probabilmente creando un nuovo impero bulgaro-bizantino. Alessandro mor\u00ec il 6 giugno 913, lasciando la capitale nell'anarchia e il governo dell'impero nelle mani di un'assemblea di reggenza capeggiata dal patriarca Nicola Mystikos. Ci\u00f2 diede al capo bulgaro la grande opportunit\u00e0 di tentare una campagna contro la capitale bizantina, e cos\u00ec attacc\u00f2 in forze nel luglio-agosto e raggiunse Costantinopoli senza incontrare una seria resistenza. I negoziati si protrassero fino alla soluzione del pagamento dei tributi che i bizantini non avevano versato, la promessa che Costantino VII avrebbe sposato una delle figlie di Simeone e soprattutto il riconoscimento di Simeone quale imperatore (zar) dei bulgari dal patriarca Nicola nel palazzo di Blachernai. Fino alla fine del suo regno Simeone si fece indicare come \"Imperatore dei bulgari e dei romani\".\nSubito dopo la visita di Simeone a Costantinopoli, Zoe, la madre di Costantino, fece ritorno a palazzo su pressione del giovane imperatore e procedette immediatamente ad eliminare i reggenti. Con un complotto riusc\u00ec ad assumere il potere nel febbraio 914, rimuovendo dal governo il patriarca Nicola, disconoscendo e oscurando il suo riconoscimento del titolo imperiale di Simeone e rifiutando il matrimonio pianificato del proprio figlio con una delle figlie di Simeone. Come rappresaglia invase la Tracia nell'estate del 914 e prese Adrianopoli. Nel 917, un esercito bizantino particolarmente potente guidato da Leo Phokas, figlio di Niceforo Foca, invase la Bulgaria accompagnato dalla marina bizantina sotto il comando Romano Lekapenos, che navig\u00f2 fino ai porti bulgari sul Mar Nero. Sulla strada per Mesembria (Neseb\u01cer), dove pensavano di essere rifornite di truppe dalla flotta, le forze di Foca si accamparono vicino al fiume Achelaos, non lontano dal porto di Anchialo (Pomorie). Dopo essere stato informato dell'invasione, Simeone corse ad intercettare i bizantini e li attacc\u00f2 dalle colline circostanti mentre erano accampati disordinatamente. Nella battaglia di Anchialos del 20 agosto 917, una delle pi\u00f9 grandi della storia medievale, i bulgari misero completamente in fuga i bizantini ed uccisero la maggior parte dei loro comandanti, anche se Phokas riusc\u00ec a scappare a Mesembria. Come risultato di questa vittoria Simeone port\u00f2 nella sua orbita i leader peceneghi e cominci\u00f2 un'offensiva contro i domini bizantini in Europa. I bulgari inseguirono il resto dell'esercito bizantino e li raggiunsero al villaggio di Katasyrtai nelle immediate vicinanze di Costantinopoli.\nSimeone adott\u00f2 una politica aggressiva riguardo ai principati serbi che supportavano continuamente Bisanzio. Le truppe bulgare condotte da Todor Sigrica e Marmais invasero il paese, deponendo i signori locali come Petar Gojnikovi\u0107 e Pavle Branovi\u0107. Nello stesso tempo, l'ammiraglio Romano Lekapenos rimpiazz\u00f2 Zoe come reggente del giovane Costantino VII nel 919 e avanz\u00f2 al rango di co-imperatore nel dicembre 920, assumendo l'effettivo governo dell'impero. Non pi\u00f9 capace di arrivare al trono bizantino per mezzi diplomatici, l'infuriato Simeone doveva di nuovo muovere guerra per imporre il proprio volere. Tra il 920 ed il 922, la Bulgaria aument\u00f2 la pressione su Bisanzio, facendo campagne militari in Tessaglia raggiungendo l'istmo di Corinto, e ad est in Tracia, attraversando i Dardanelli per assediare la citt\u00e0 di Lampsaco. Le forze di Simeone apparvero davanti a Costantinopoli nel 921, quando chiesero la deposizione di Romano e presero Adrianopoli, e nel 922, quando vinsero a Pigae, radendo al suolo la maggior parte del Corno d'Oro e assediando Bizye.\nImpossibilitato a conquistare Costantinopoli, Simeone pianific\u00f2 una grande campagna nel 924 e mand\u00f2 degli inviati al califfo fatimide Ubayd Allah al-Mahdi Billah, che possedeva una potente flotta di cui Simeone aveva bisogno. Il califfo si trov\u00f2 d'accordo e mand\u00f2 i propri rappresentanti al sovrano bulgaro per stilare l'alleanza. Ad ogni modo gli inviati vennero catturati dai bizantini in Calabria. Romano offr\u00ec la pace agli arabi, aumentando questa offerta con doni generosi e riusc\u00ec a rovinare l'accordo con la Bulgaria.\nNel 924 Simeone mand\u00f2 un'armata guidata da \u010caslav Klonimirovi\u0107 a deporre un suo ex alleato, Zaharije Pribisavljevi\u0107. Ebbe successo e Zaharije scapp\u00f2 in Croazia. Nell'estate dello stesso anno, Simeone arriv\u00f2 a Costantinopoli e chiese di essere ricevuto dal patriarca e dall'imperatore. Si accord\u00f2 con Romano stilando una tregua il 9 settembre 924, secondo la quale Bisanzio avrebbe pagato alla Bulgaria una tassa annuale, riconsegnando per\u00f2 in mani bizantine alcune citt\u00e0 sulla costa del Mar Nero. Nel 926, le truppe di Simeone invasero la Croazia, al tempo alleata con i bizantini, ma vennero fermate dall'esercito di re Tomislavo nella battaglia delle colline bosniache. Temendo una rappresaglia bulgara, Tomislavo accett\u00f2 di rinunciare all'alleanza con Bisanzio e strinse al pace sulla base dello status quo, negoziato dal legato papale Madalbert.\nSimeone mor\u00ec di un attacco cardiaco nel suo palazzo a Preslav il 27 maggio 927, dopo quattordici anni di guerra contro l'impero bizantino.\nRelazioni di Pietro con i bizantini.\nIl figlio di Simeone, Pietro I govern\u00f2 per un lungo periodo di pace per l'impero, ma dopo che sua moglie mor\u00ec nella met\u00e0 degli anni 960, l'imperatore Niceforo II Foca si rifiut\u00f2 di pagare il tributo annuale alla Bulgaria nel 966, lamentandosi dell'alleanza bulgara con i magiari e intraprendendo una dimostrazione di forza al confine bulgaro. Dissuaso dal compiere un attacco diretto, Niceforo II mand\u00f2 un messaggero al principe kieviano Svjatoslav Igorevi\u010d per organizzare un attacco contro la Bulgaria da nord. Sviatoslav lanci\u00f2 una campagna con una vasta forza d'attacco, e spinse i bulgari sul Danubio, assediando circa 80 fortezze bulgare nel 968. Impressionato dal successo dell'alleato e sospettoso delle sue effettive intenzioni, l'imperatore Niceforo II si affrett\u00f2 quindi a fare la pace con la Bulgaria e organizz\u00f2 il matrimonio dei suoi eredi, i futuri imperatori Basilio II e Costantino VIII, a due principesse bulgare. Due dei figli di Pietro vennero mandati a Costantinopoli, sia come negoziatori, sia come ostaggi onorari. Allo stesso tempo, Pietro riusc\u00ec ad assicurare la ritirata delle truppe di Kiev, incitando i tradizionali alleati della Bulgaria, i peceneghi, ad attaccare i territori kievani.\nSottomissione all'Impero bizantino.\nNel 968 Boris II, futuro imperatore di Bulgaria, and\u00f2 di nuovo a Costantinopoli per negoziare un accordo di pace con l'imperatore Niceforo II, ed apparentemente come ostaggio onorario. Questo accordo era destinato a porre una fine al conflitto tra la Bulgaria e Bisanzio, che avrebbero unito le proprie forze contro il principe Svjatoslav I di Kiev, che l'imperatore bizantino aveva messo contro i bulgari. Nel 969 una nuova invasione dalla Rus' sconfisse nuovamente i bulgari e Pietro I abdic\u00f2 per farsi monaco. In circostanze che non furono completamente chiare, fu permesso a Boris II di tornare in Bulgaria e occupare il trono del padre.\nBoris II non fu capace di fermare l'avanzata kievana e si ritrov\u00f2 forzato ad accettare Svjatoslav come alleato e di voltare le spalle ai bizantini. Un'armata kievana nella Tracia bizantina venne sconfitta ad Arcadiopoli nel 970, ed il nuovo imperatore bizantino Giovanni I Tzimiskes avanz\u00f2 verso nord. Non riuscendo ad assicurare la difesa dei passi dei monti balcani, Svjatoslav permise ai bizantini di penetrare nella Mesia e stringere d'assedio la capitale bulgara Preslav. Anche se bulgari e bizantini si trovarono uniti nella difesa della citt\u00e0, i bizantini riuscirono a dar fuoco alle strutture e ai tetti di legno con dei missili infuocati ed a prendere la fortezza. Boris II divenne quindi un prigioniero di Giovanni I Zimisce, che continu\u00f2 ad inseguire i russi, assediando Svjatoslav a Dr\u0103st\u0103r (Silistra), mentre affermava di agire come alleato e protettore di Boris e trattando il monarca bulgaro con il dovuto rispetto. Dopo che Svjatoslav accett\u00f2 lo status quo e se ne ritorn\u00f2 a Kiev, l'imperatore bizantino fece ritorno a Costantinopoli in trionfo. Lontano dall'aver liberato la Bulgaria come aveva affermato, Giovanni si port\u00f2 appresso Boris II e la sua famiglia, insieme con il contenuto della tesoreria imperiale bulgara nel 971. Con una cerimonia pubblica a Costantinopoli, a Boris II furono tolte le insegne imperiali e venne dato il titolo di corte bizantino di \"magistros\" come risarcimento. Le terre bulgare in Tracia e nella bassa Mesia divennero quindi parte dell'impero bizantino e vennero poste sotto governatori bizantini.\nConquista bizantina della Bulgaria.\nAnche se la cerimonia del 971 era stata concepita come una fine simbolica dell'impero bulgaro, i bizantini non furono capaci di affermare il proprio controllo sulle regioni occidentali della Bulgaria. Queste rimasero sotto il governo dei propri governatori, e specialmente di una nobile famiglia guidata da quattro fratelli chiamati i Kometopouloi (cio\u00e8., \"i figli del conte\"), chiamati Davide, Mos\u00e8, Aronne, e Samuele. Il movimento venne considerato \"una rivolta\" dall'imperatore bizantino, ma apparve pi\u00f9 che altro come una sorta di reggenza in luogo del prigioniero Boris II. Quando cominciarono a fare incursioni nei territori vicini sotto l'autorit\u00e0 bizantina, il governo bizantino ricorse ad uno stratagemma concepito per compromettere la leadership di questa \"rivolta\". Ci\u00f2 includeva il permettere a Boris II ed a suo fratello Roman di scappare dalla loro prigionia onoraria alla corte bizantina, nella speranza che il loro arrivo in Bulgaria avrebbe causato una divisione tra i Kometopouloi e gli altri leader bulgari. Quando Boris II e Roman entrarono nella regione sotto controllo bulgaro nel 977, Boris II scese da cavallo ed and\u00f2 avanti a suo fratello. Scambiato per un notabile bizantino a causa dei suoi vestiti, Boris venne colpito al petto da una sentinella sordomuta. Roman riusc\u00ec a farsi identificare dalle altre guardie e venne debitamente accettato come imperatore. Ad ogni modo, dato che era un eunuco (i bizantini lo avevano castrato cos\u00ec che non potesse avere eredi), non poteva salire al trono. Invece suo fratello Samuele riusc\u00ec a fronteggiare i bizantini. E anche se alla fine i Romei riuscirono ad annettere l'intera Bulgaria, Samuele resistette per decenni, e fu anche l'unico uomo ad aver mai sconfitto Basilio II in battaglia, quando nel 986 massacr\u00f2 l'esercito del Basileus in una tremenda imboscata nella battaglia delle Porte di Traiano, ma l'imperatore (uno dei pochi sopravvissuti all'assalto) mentre tornava a Costantinopoli con ci\u00f2 che rimaneva del suo esercito giur\u00f2 solennemente che tutta la Bulgaria, un giorno, avrebbe pagato col sangue la sua disfatta.\nLa vittoria di Samuele spinse papa Gregorio V a riconoscerlo come zar, e venne incoronato a Roma nel 997. Nel 1002 inizi\u00f2 una guerra su larga scala. Questa volta l'esercito di Basilio era pi\u00f9 forte. L'imperatore era determinato a conquistare la Bulgaria una volta per tutte. Spost\u00f2 la maggior parte del potenziale bellico dalle campagne orientali contro gli arabi e Samuele fu costretto a ritirarsi nel cuore della sua terra. Comunque, continuando a perseguitare il potente esercito bizantino Samuele sperava di forzare Basilio a concordare una pace. Per circa dodici anni questa tattica mantenne indipendente la Bulgaria e tenne persino Basilio lontano dalle principali citt\u00e0 bulgare, inclusa la capitale Ocrida.\nAd ogni modo, il 29 luglio 1014 a Kleidion (o Belasica) (nell'odierno distretto di Blagoevgrad), Basilio II riusc\u00ec a bloccare l'esercito bulgaro ed a indurre una battaglia mentre Samuele era assente. Fu una vittoria schiacciante e, secondo le leggende posteriori, accec\u00f2 14.000 prigionieri, lasciando un uomo ogni cento con un occhio solo, in modo che potesse guidare gli altri a casa. La vista di questa atrocit\u00e0 fu troppo persino per Samuele, che si diede la colpa della sconfitta e mor\u00ec meno di tre mesi dopo, il 6 ottobre. Anche se la storia \u00e8 probabilmente una leggenda creata in tempi posteriori, Basilio II fu noto da quel momento come Bulgaroctono, il massacratore di bulgari.\nL'impero bulgaro indipendente sopravvisse a Samuele solo per meno di quattro anni, e non fu in grado di liberarsi del governo bizantino fino al 1185. Senza l'impero di Samuele, i bizantini poterono governare sull'intera penisola balcanica per la prima volta dopo le migrazioni slave del VI-VII secolo d.C.\nLa resistenza bulgara.\nIvan Vladislav.\nAnche se l'impero bulgaro era stato conquistato, i bulgari continuarono a resistere ai bizantini. L'imperatore bulgaro Ivan Vladislav restaur\u00f2 le fortificazioni di Bitola nel 1015 e sopravvisse indenne ad un tentativo di assassinio intrapreso da agenti bizantini. Nonostante i bizantini avessero saccheggiato Ocrida, non riuscirono a prendere Pernik e ricevettero informazioni preoccupanti, soprattutto sul fatto che Ivan Vladislav stava tentando di indurre i peceneghi a venire in suo soccorso, seguendo il modo di agire tipico dei suoi predecessori.\nMentre le armate bizantine erano penetrate in profondit\u00e0 nella Bulgaria nel 1016, Ivan Vladislav fu in grado di radunare le sue forze e cominciare un assedio di Durazzo nell'inverno del 1018. Durante una battaglia davanti alla citt\u00e0, Ivan Vladislav venne ucciso. Dopo la sua morte, la maggior parte dell'aristocrazia bulgara e della sua corte, inclusa la vedova Marija, si arrese a Basilio II in cambio della garanzia di aver salva la vita e di conservare lo status nobiliare e le propriet\u00e0. Una fazione di nobili si raccolse intorno ai figli pi\u00f9 grandi di Ivan e continu\u00f2 a resistere per molti mesi prima di soccombere.\nPietro II.\nIl proclamato imperatore bulgaro Pietro II in seguito condusse una grande rivolta contro i bizantini. Pietro II Deljan prese Ni\u0161 e Skopje, prima cooperando e quindi eliminando un altro potenziale leader, Tihomir, che aveva guidato una ribellione nella regione di Durazzo. Dopo ci\u00f2 Pietro II marci\u00f2 su Salonicco, dove si trovava l'imperatore bizantino Michele IV. Michele fugg\u00ec, lasciando la sua tesoreria ad un certo Mihail Ivac. Quest'ultimo, che era probabilmente un figlio di Ivac, generale sotto l'imperatore Samuele, cambi\u00f2 subito fronte e consegn\u00f2 il grosso della tesoreria a Pietro fuori dalla citt\u00e0. Salonicco rimase in mani bizantine, ma la Macedonia, Durazzo e parti della Grecia settentrionale furono occupate dalle forze di Pietro II. Ci\u00f2 ispir\u00f2 altre rivolte slave contro il dominio bizantino in Epiro ed in Albania.\nI successi di Pietro II Deljan terminarono, ad ogni modo, con l'interferenza di suo cugino, Alusian. Alusian, il cui padre Ivan Vladislav aveva ucciso il padre di Pietro, Gabriel Radomir, nel 1015, si un\u00ec alle file di Pietro apparentemente come disertore della corte bizantina, dove era caduto in disgrazia. Alusian venne accolto da Pietro II, che gli affid\u00f2 un'armata con la quale attaccare Salonicco. L'assedio venne comunque distrutto dai bizantini e l'armata sconfitta. Alusian riusc\u00ec a malapena a scappare e fece ritorno ad Ostrovo.\nUna sera, durante una cena, Alusian approfitt\u00f2 dell'ubriacatura di Pietro II e gli tagli\u00f2 il naso e lo accec\u00f2 con un coltello da cucina nel 1041. Poich\u00e9 Alusian discendeva da Samuele, venne subito proclamato imperatore al posto di Pietro II dalle sue truppe, ma progettava di fare defezione per Bisanzio. Mentre le truppe bulgare e quelle bizantine si stavano preparando per la battaglia, Alusian disert\u00f2 per il nemico e si diresse a Costantinopoli, dove gli furono restituiti i possedimenti e lettere e gli fu riassegnato il titolo di corte di magistros.\nNel frattempo, anche se accecato, Pietro II Deljan riprese il comando delle forze bulgare, ma l'imperatore bizantino Michele IV era determinato ad approfittare della situazione ed avanz\u00f2 contro di lui. In una battaglia poco chiara vicino ad Ostrovo, i bizantini sconfissero le truppe bulgare e Pietro II venne catturato e portato a Costantinopoli, dove probabilmente fu giustiziato.\nLe saghe norrene riportano la partecipazione del futuro re norvegese Harald Hardr\u00e5da, che, a quanto scritto, uccise Pietro II sul campo di Battaglia come membro della guardia variaga. Questa tradizione pu\u00f2 essere supportata da una fonte laconica nella cosiddetta \"Cronaca bulgara apocrifa\". In entrambi i casi, Pietro II pu\u00f2 essere morto nel 1041.\nPietro III.\nLe truppe del neo-incoronato Pietro III presero Ni\u0161 ed Ocrida, ma subirono una pesante sconfitta davanti a Kastoria. Il contrattacco bizantino occup\u00f2 Skopje con l'aiuto di Georgi Voiteh, che dapprima trad\u00ec Pietro III, e poi tent\u00f2 di tradire i bizantini, ma invano. In un'altra battaglia Pietro II fu catturato dai bizantini e mandato, insieme a Georgi Voiteh come prigioniero a Costantinopoli. Georgi Voiteh mor\u00ec nel tragitto, mentre l'ex imperatore Pietro II fin\u00ec in prigione prima a Costantinopoli e poi ad Antiochia.\nTeodoro Pietro ed il secondo impero bulgaro.\nNel 1185 Teodoro Pietro e suo fratello minore Ivan Asen comparvero di fronte all'imperatore bizantino Isacco II a Kypsela per richiedere una pronoia, ma tale richiesta venne rifiutata ed Ivan Asen venne schiaffeggiato nella discussione che ne nacque. I due fratelli insultati fecero ritorno in Mesia e, approfittando del malcontento creato dalla pesante tassazione imposta dall'imperatore bizantino per finanziare la sua campagna contro Guglielmo II di Sicilia e per celebrare il proprio matrimonio con Margherita di Ungheria, sollevarono una rivolta contro il dominio bizantino.\nLa ribellione non riusc\u00ec a prendere immediatamente la storica capitale della Bulgaria, Preslav, ma stabil\u00ec una nuova capitale a T\u0103rnovo, presumibilmente il centro della rivolta. Nel 1186 i ribelli subirono una sconfitta, ma Isacco II non approfitt\u00f2 della vittoria e torn\u00f2 a Costantinopoli. Con l'aiuto dei cumani, una popolazione insediata a nord del Danubio, Pietro IV ed Ivan Asen ripresero le loro posizioni e fecero delle incursioni in Tracia. Quando Isacco II penetr\u00f2 di nuovo in Mesia nel 1187 non riusc\u00ec a catturare n\u00e9 T\u0103rnovo n\u00e9 Love\u010d, e quindi firm\u00f2 un trattato che riconosceva la nascita del secondo impero bulgaro, ma entrambe le parti non avevano alcuna intenzione di mantenere la pace. Quando le armate della terza crociata, guidata da Federico Barbarossa, imperatore del Sacro Romano Impero, avanzarono verso Costantinopoli, alcuni rappresentanti di Pietro IV ed Ivan Asen lo contattarono per offrirgli assistenza militare contro Isacco II a Ni\u0161 e di nuovo ad Adrianopoli.\nRappresaglia fallita di Isacco II.\nDopo il passaggio delle armate della terza crociata, Isacco II decise di occuparsi definitivamente dei bulgari. La spedizione venne pianificata su larga scala e raggiunse T\u0103rnovo e quindi la pose sotto assedio per un periodo prolungato. Pietro IV aveva incoronato Ivan Asen come co-imperatore nel 1189 e, senza abdicare, si ritir\u00f2 a Preslav. Incaricato di difendere T\u0103rnovo, Ivan Asen I convinse l'imperatore bizantino a ritirarsi diffondendo la voce dell'arrivo di un grande esercito cumano in soccorso della citt\u00e0 assediata. L'esercito bizantino in ritirata fu colto di sorpresa in un'imboscata nei passi dei Monti Balcani e Isacco II riusc\u00ec a malapena a scappare nel 1190.\nLa sorte era decisamente a favore dei bulgari, che presero la zona di Sredec (Sofia) e Ni\u0161 nel 1191, la zona di Belgrado nel 1195, la zona di M\u011bln\u00edk e Prosek nel 1196, e fecero diverse incursioni a sud fino a Serres. Quando l'imperatore bulgaro Ivan Asen I venne assassinato, il suo successore Kalojan continu\u00f2 una politica di aggressione contro l'impero bizantino, stringendo un'alleanza con Ivanko, l'assassino di Ivan Asen I, che era passato in precedente al servizio bizantino ed era diventato governatore di Filippopoli (Plovdiv). Un altro alleato di Kalojan fu Dobromir Hriz, che governava l'area di Strumica. La coalizione si dissolse velocemente, dato che i bizantini sopraffecero sia Ivanko che Dobromir Hriz. Nonostante ci\u00f2 Kalojan conquist\u00f2 Konstanteia (Simeonovgrad) in Tracia e Varna dall'impero bizantino nel 1201, e la maggior parte della Macedonia slava nel 1202.\nAscesa dell'Impero latino.\nLa guerra tra bulgari e bizantini si trovava in uno stadio di stallo, quando le armate della quarta crociata presero Costantinopoli e crearono l'impero latino, eleggendone imperatore Baldovino I delle Fiandre.\nAnche se Kalojan si era offerto ai crociati come alleato contro l'impero bizantino, la sua offerta fu disprezzata, a l'impero latino espresse l'intenzione di conquistare tutte le terre dell'ex impero bizantino, incluse quelle sotto il governo di Kalojan. Il conflitto fu scatenato dall'aristocrazia bizantina in Tracia, che si ribello al dominio latino nel 1205 e chiese aiuto a Kalojan, offrendo la propria sottomissione.\nGuerre latine.\nAnche se nel periodo di tempo tra il 1204 ed il 1261 bulgari e bizantini combatterono soprattutto contro i latini, entrambe le parti mantenevano un certo risentimento reciproco. Nonostante i successi bulgari contro i latini, gli aristocratici bizantini cominciavano a cospirare una ribellione contro il dominio bulgaro. Anche Kalojan cambi\u00f2 atteggiamento e si rivolse spietatamente contro i suoi ex-alleati, adottando il titolo di \"Romeoctono\" (\"R\u014dmaioktonos - uccisore dei romani\"), come controparte del titolo di Basilio II \"Bulgaroctono\". Ma in generale le relazioni tra i bulgari e l'impero di Nicea, il principale stato erede di Bisanzio, rimasero buone, ed il nuovo atteggiamento pro-niceano della Bulgaria culmin\u00f2 col matrimonio di Elena, figlia di Ivan Asen II, con il futuro imperatore Teodoro II, figlio dell'imperatore Giovanni III Vatatze. L'unione dinastica venne celebrata nel 1235 e coincise con la restaurazione del patriarcato bulgaro con il consenso dei patriarchi orientali. In seguito i bulgari decisero di non aiutare n\u00e9 l'impero latino n\u00e9 Nicea, dato che entrambi gli imperi erano troppo occupati a combattersi a vicenda per attaccare la Bulgaria.\nGuerre civili bulgare.\nPoco dopo la restaurazione dell'impero bizantino sotto Michele VIII Paleologo, si ritrov\u00f2 coinvolto nella guerra civile in Bulgaria. Michele VIII sosteneva Michele Asen III, e mand\u00f2 diverse armate bizantantine nel tentativo di imporre Ivan Asen III sul trono bulgaro invece di Ivailo, l'allora governatore della Bulgaria. Nonostante Ivailo avesse scongiurato vari tentativi, fu bloccato per tre mesi a Dr\u0103st\u0103r (Silistra) dall'alleato mongolo di Michele VIII. Durante questo intervallo di tempo un'armata bizantina mise sotto assedio la capitale bulgara T\u0103rnovo e, essendo giunta la notizia della presunta morte di Ivailo, la nobilt\u00e0 locale si arrese e accett\u00f2 Ivan Asen III come imperatore nel 1279.\nPoco tempo dopo, ancora nel 1279, Ivailo apparve improvvisamente davanti a T\u0103rnovo con un'armata, ma non riusc\u00ec a prendere la citt\u00e0 ben fortificata. Tuttavia sconfisse una forza di soccorso bizantina ben pi\u00f9 grande vicino a Varna ed un'altra sui passi dei Balcani. Perse le speranze di soccorso, Ivan Asen III fugg\u00ec da T\u0103rnovo nel 1280, mentre suo cognato, Giorgio Terter I occup\u00f2 il trono. Il nuovo imperatore unific\u00f2 temporaneamente l'aristocrazia ed Ivailo perse gradualmente sostegno.\nGuerre bizantine di Teodoro Svetoslav.\nDurante il XIII secolo sia i bizantini che i bulgari cominciarono a indebolirsi, e spesso si allearono per respingere nemici pi\u00f9 potenti come l'Orda d'Oro e i popoli turchi. Nel 1301 ad ogni modo il nuovo imperatore bulgaro Teodoro Svetoslav ebbe diversi scontri con i bizantini. Dapprima, l'ex imperatore Michele Asen II, che prov\u00f2 senza successo ad avanzare in Bulgaria con un'armata bizantina circa nel 1302. Come conseguenza delle vittorie, Teodoro Svetoslav si sent\u00ec abbastanza sicuro per passare al contrattacco nel 1303 e prendere le fortezze nella Tracia nordorientale, incluse Mesembria (Neseb\u0103r), Anchialo (Pomorie), Sozopolis (Sozopol), ed Agatopoli (Ahtopol) nel 1304. La rappresaglia bizantina non ebbe successo nella battaglia del fiume Skafida vicino a Sozopoli, dove il co-imperatore Michele IX Paleologo fu costretto a fuggire. Ad ogni modo la guerr\u00e0 continu\u00f2, con Michele IX e Teodoro Svetoslav che saccheggiavano a vicenda la terre dell'altro. Nel 1305 lo zio di Teodoro Svetoslav, Aldimir, apr\u00ec dei negoziati con i bizantini, e Teodoro Svetoslav annesse le terre dello zio. Nel 1306 Teodoro Svetoslav acquist\u00f2 i servizi dei mercenari ribelli alani contro i bizantini, che fece stanziare in Bulgaria, e tent\u00f2 aperture invano con i mercenari della compagnia catalana, che si erano anch'essi ribellati contro i datori bizantini. La guerra termin\u00f2 con un trattato di pace nel 1307, cementato da un matrimonio tra il vedovo Teodoro Svetoslav e Teodora, figlia del co-imperatore Michele IX.\nGuerre bizantine di Giorgio Terter II.\nDopo la morte del padre nel 1322 il nuovo imperatore, Giorgio Terter II venne coinvolto attivamente nella guerra civile dell'impero bizantino, quando il trono fu conteso da Andronico II Paleologo e da suo nipote Andronico III Paleologo. Approfittando della situazione Giorgio II invase la Tracia bizantina e, incontrando poca o del tutto nulla resistenza, conquist\u00f2 la citt\u00e0 di Filippopoli (Plovdiv) e parte dell'area circostante nel 1322 o 1323. Vi fu installata una guarnigione bulgara sotto il comando di un generale chiamato Ivan il Russo, mentre uno scriba di corte pregava Giorgio II come \"possessore dello scettro bulgaro e greco\". Una nuova campagna durante lo stesso anno port\u00f2 alla conquista di varie fortezze intorno ad Adrianopoli, ma i bulgari stavolta vennero sconfitti e respinti da Andronico III. L'imperatore bizantino si stava preparando ad invadere la Bulgaria, quando venne a sapere che Giorgio II era morto, apparentemente di cause naturali.\nGuerre di Michele Asen III.\nLa morte di Giorgio II fu seguita da un breve periodo di confusione ed incertezza, che venne utilizzato dall'imperatore bizantino Andronico III. I bizantini invasero la Tracia nordorientale e presero alcune citt\u00e0 importanti. Allo stesso tempo, un pretendente sostenuto dai bizantini, Vojsil, fratello dell'ex imperatore bulgaro Smilec, si insedi\u00f2 a Kr\u0103n, controllando la valle tra i Monti Balcani e la Sredna Gora. A questo punto il neoeletto imperatore bulgaro Michele Asen III marci\u00f2 verso sud contro Andronico III, mentre un'armata bizantina stava assediando Filippopoli (Plovdiv).\nAnche se Michele Asen III riusc\u00ec a costringere Andronico III a ritirarsi, i bizantini riuscirono a riprendere Filippopoli, mentre i bulgari cambiavano la guarnigione. Nonostante questa perdita, Michele Asen III fu in grado di espellere Vojsil e recuperare il controllo sulla Tracia settentrionale e oriebntale nel 1324. Questa situazione fu confermata da un trattato di pace con l'impero bizantino, sigillato dal matrimonio di Michele Asen III con Teodora Paleologina, la sorella di Andronico III, che era stata sposata in precedenza con Teodoro Svetoslav.\nGuerra civile bizantina.\nNel 1327 Michele Asen III fu coinvolto nella rinnovata guerra civile dell'impero bizantino, prendendo le parti del cognato Andronico III, mentre suo nonno e rivale Andronico II ottenne il sostegno del re serbo. Andronico III e Michele Asen III si incontrarono e conclusero un'alleanza antiserba. Nonostante ci\u00f2 Michele Asen III apr\u00ec dei negoziati con Andronico II, offrendo sostegno militare in cambio di denaro e la cessione di alcune zone di confine. Avanzando verso il confine con il suo esercito, Michele Asen III mand\u00f2 un distaccamento ad aiutare Andronico II, ma con l'intenzione effettiva di catturare l'imperatore. Avvertito dal nipote, Andronico II tenne lontano prudentemente il distaccamento bulgaro dalla capitale e da s\u00e9 stesso. Rinunciando al proprio progetto, Michele Asen III tent\u00f2 di prendersi alcune terre con la forza, ma si ritir\u00f2 prima dell'avanzata di Andronico III. Vi fu un altro chiarimento davanti ad Adrianopoli nel 1328 che si concluse senza scontri e con il rinnovo del trattato di pace, dopo il quale Michele Asen III fece ritorno al suo paese, non senza prima essersi assicuranto un grosso pagamento.\nDifesa della Bulgaria da parte di Ivan Aleksand\u0103r.\nVerso gli anni 1340 le relazioni bulgare con l'impero bizantino andarono temporaneamente deteriorandosi. Ivan Aleksand\u0103r chiese l'estradizione di suo cugino \u0160i\u0161man, uno dei figli di Michele Asen III, minacciando il governo bizantino di guerra. La dimostrazione di forza di Ivan Aleksand\u0103r si ritorse contro di lui, dato che i bizantini si accorsero del bluff e mandarono contro di lui la flotta dell'alleato turco, l'emiro di Smirne. Sbarcando sul delta del Danubio, i turchi di Umur Beg saccheggiarono l'entroterra e attaccarono le citt\u00e0 bulgare nelle vicinanze. Costretto a ritirare le sue richieste, Ivan Aleksand\u0103r invase ancora una volta l'impero bizantino alla fine del 1341, affermando che era stato chiamato dalla gente di Adrianopoli, Qui le sue truppe vennero sconfitte due volte dagli alleati turchi dei bizantini.\nTra il 1341 ed il 1347 l'impero bizantino precipit\u00f2 in una seconda prolungata guerra civile, tra la reggenza per l'imperatore Giovanni V Paleologo il suo guardiano Giovanni VI Cantacuzeno. I vicini dell'impero bizantino approfittarono della guerra civile, e mentre Stefan Uro\u0161 IV Du\u0161an di Serbia si schier\u00f2 con Giovanni VI, Ivan Aleksand\u0103r sostenne Giovanni V e la sua reggenza. Anche se i due governanti balcanici sostenevano i fronti opposti, mantennero la loro alleanza. Come prezzo del sostegno di Ivan Aleksand\u0103r, la reggenza di Giovanni V gli cedette la citt\u00e0 di Filippopolie nove importanti fortezze sui monti Rodopi nel 1344.\nCaduta della Bulgaria e dell'Impero bizantino.\nNel 1422 la Bulgaria cadde nelle mani dei turchi ottomani, e nel 1453 venne conquistata Costantinopoli. Dato che entrambe divennero parte dell'impero ottomano, ci\u00f2 signific\u00f2 la fine della lunga serie di guerre bulgaro-bizantine."}
{"id": "1964067", "revid": "76963", "url": "https://it.wikipedia.org/wiki?curid=1964067", "title": "Y\u016bji \u014cno", "text": "\u00c8 soprattutto famoso per avere composto la maggior parte delle musiche di \"Lupin III\" e \"Capitan Futuro\"."}
{"id": "1964068", "revid": "599013", "url": "https://it.wikipedia.org/wiki?curid=1964068", "title": "Euller", "text": "Carriera.\nClub.\nInizia nell'Am\u00e9rica Futebol Clube di Minas Gerais, dove gioca dall'et\u00e0 di 17 anni fino al 1993, quando passa al San Paolo, con il quale vince la Recopa Sudamericana del 1994. Nel 1995 passa all'Atl\u00e9tico Mineiro, dove rimane fino al '97, vincendo il Campionato Mineiro del 1995. Nel 1997 si trasferisce al Palmeiras, e nel 1998 prova l'avventura giapponese una prima volta, al Verdy Kawasaki. Nello stesso anno torna al Palmeiras vincendo la Coppa Libertadores 1999 e il Torneio Rio-S\u00e3o Paulo. Nel 2000 vince la Coppa Mercosur con il Vasco da Gama. Nel 2006 torna all'Am\u00e9rica Mineiro. A causa della sua velocit\u00e0 \u00e8 soprannominato \"Filho do Vento\", il figlio del vento.\nNazionale.\n\u00c8 stato tra i giocatori utilizzati da Luiz Felipe Scolari durante le qualificazioni a , non venendo per\u00f2 incluso nella rosa definitiva dei 23 per il mondiale."}
{"id": "1964069", "revid": "834", "url": "https://it.wikipedia.org/wiki?curid=1964069", "title": "Corinto (Minas Gerais)", "text": ""}
{"id": "1964071", "revid": "74801", "url": "https://it.wikipedia.org/wiki?curid=1964071", "title": "Circondario di Paderborn", "text": "Il circondario di Paderborn (targa PB) \u00e8 uno dei circondari (\"Kreis\") della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di Detmold. Comprende 7 citt\u00e0 e 3 comuni. Capoluogo e centro maggiore \u00e8 Paderborn.\nSuddivisione amministrativa.\nIl circondario di Paderborn comprende 7 citt\u00e0 e 3 comuni."}
{"id": "1964076", "revid": "834", "url": "https://it.wikipedia.org/wiki?curid=1964076", "title": "Cristina (Minas Gerais)", "text": ""}
{"id": "1964078", "revid": "62004", "url": "https://it.wikipedia.org/wiki?curid=1964078", "title": "Trofeo Cougnet", "text": "Il Trofeo Cougnet era una competizione di ciclismo su strada maschile dedicata alla memoria del giornalista Armando Cougnet, che si svolse per dodici anni dal 1961 al 1972.\nStoria.\nIl challenge, che si svolgeva nel corso di tutto l'anno ciclistico, si articolava in una serie di prove sia in linea sia a tappe, al termine delle quali veniva attribuito un punteggio in base all'ordine di arrivo. Al termine di tutte le prove il ciclista che aveva ottenuto pi\u00f9 punti vinceva la competizione, come accade oggi per il Calendario mondiale UCI, come era accaduto per la Coppa del mondo UCI e come era per il Trofeo dell'U.V.I. di cui il Cougnet si pu\u00f2 ritenere diretto prosecutore.\nDi seguito le prove che hanno fatto parte del Trofeo Cougnet: "}
{"id": "1964082", "revid": "1446238", "url": "https://it.wikipedia.org/wiki?curid=1964082", "title": "Italian Boys", "text": "Italian Boys \u00e8 un film del 1982 diretto da Umberto Smaila.\nTrama.\nTrip Radio, di propriet\u00e0 del Dottor Vigan\u00f2, \u00e8 condotta da un gruppo di sgangherati dj che il proprietario richiama all'ordine perch\u00e9 in totale perdita economica. Il gruppo decide allora di rapire il popolare dj Umberto, cos\u00ec da fare guadagnare pubblico all'emittente. Umberto si inventa il motto \"liberate la scimmia\" che attira l'attenzione degli ascoltatori, fa salire gli indici di ascolto e si innamora della dj Loredana.\nIl gruppo di dj teme per\u00f2 che, visto il successo di Umberto, il Dottor Vigan\u00f2 decida di tenere solo lui e licenziare gli altri. Umberto organizza allora un raggiro alle spalle di Vigan\u00f2 per costringerlo a svendere la radio: fargli credere che gli indici di ascolto siano ancora in netto calo. L'espediente funziona, ma il gruppo deve ora reperire i soldi promessi da un Umberto camuffato all'imprenditore milanese.\nAbele, leader di Radio Metropolis e rivale di Trip Radio, geloso della vivacit\u00e0 dimostrata da quest'ultima, lancia una sfida ai loro dj: un match musicale all'ultima nota per guadagnare pubblico portandolo nel settore loro riservato alla discoteca Kiwi, con giudice Ivano Graziati, \"L'ultimo dei futuristi\". Chi vincer\u00e0 avr\u00e0 in premio un mucchio di soldi ed una fiammante vettura di classe.\nDopo incerti e alterni successi parziali, Umberto e i suoi vincono la gara.\nColonna sonora.\nLa colonna sonora del film \u00e8 stata composta dallo stesso Umberto Smaila unitamente a Gilberto Ziglioli. Smaila \u00e8 autore e produttore, unitamente a Riccardo Borghetti, dell'unico supporto fonografico distribuito con il tema del film, arrangiato da Ziglioli: il 45 giri \"Italian Boys\". Il singolo \u00e8 stato pubblicato in una sola edizione dall'etichetta discografica Numero Uno con numero di catalogo ZBN 7286. Il brano, presente in due versioni sul disco, \u00e8 cantato dal gruppo musicale Italian Boys, ensemble vocale estemporaneo composto dagli attori del film che interpretano i dj di Trip Radio: Rosa Fumetto, Andrea Mingardi, Mauro Micheloni, Patrizia Pellegrino, Umberto Smaila e Max Venegoni.\nInoltre, nel corso della sfida in discoteca si esibisce (schierato dalla parte di Trip Radio) il gruppo I Cacao, eseguendo il brano \"Bravo Culumb,\" il cui cantante \u00e8 Dario Guidotti, gi\u00e0 membro di una band italiana di genere rock progressivo, i Jumbo."}
{"id": "1964099", "revid": "1543377", "url": "https://it.wikipedia.org/wiki?curid=1964099", "title": "The Captain of Her Heart", "text": "The Captain of Her Heart \u00e8 un singolo del gruppo musicale svizzero Double, pubblicato nel settembre 1985 come terzo estratto dal primo album in studio \"Blue\".\nDescrizione.\nLa canzone \u00e8 una sofisticata ballata, il cui testo racconta la malinconica attesa di una donna, che aspetta il ritorno del suo amore. Il brano \u00e8 particolarmente popolare per il celebre motivo suonato al pianoforte che accompagna il ritornello, per il suo sassofono soprano e per la voce baritonale del cantante dei Double.\nIl brano fu un enorme successo nel 1986 in tutti i paesi in cui il singolo fu pubblicato, e pur non riuscendo a raggiungere la vetta di nessuna classifica, viene considerato oggi un classico della musica pop.\nStruttura del brano.\nIl brano \u00e8 composto principalmente da una sola strofa cantata iniziale e da un continuo ripetersi del ritornello intervallato da fill di pianoforte e sassofono e da un assolo di pianoforte suonato invece sugli accordi della strofa.\nCuriosit\u00e0.\nAlla fine degli anni '80 il brano in questione venne utilizzato come colonna sonora della pubblicit\u00e0 del caff\u00e8 Paulista.\nLa melodia del brano \u00e8 stata parodizzata, come accadeva con tutte le canzoni di successo, dagli Squallor in \"Kapitan of the Katz\"."}
{"id": "1964100", "revid": "767487", "url": "https://it.wikipedia.org/wiki?curid=1964100", "title": "Duca (Longobardi)", "text": "Presso i Longobardi, il duca era colui che, all'interno del sistema sociale longobardo, rivestiva il ruolo, politico e militare, di comandante di un insieme di \"famiglie militari\" (la fara), indipendentemente da un eventuale stanziamento territoriale.\nEtimologia.\nNon \u00e8 noto il termine proprio della lingua longobarda per indicare la figura del duca; anche le fonti storiografiche longobarde pi\u00f9 antiche (l'anonima \"Origo gentis Langobardorum\" e la \"Historia Langobardorum\" di Paolo Diacono) sono state redatte in latino. Il termine latino \"dux\" fu adottato per designare una figura politica e militare che non aveva un esatto equivalente nel mondo classico, ridefinendo cos\u00ec il concetto stesso di \"duca\" in una forma che avrebbe poi conosciuto ulteriori sviluppi nei secoli successivi.\nStoria.\nLa figura del duca emerse tra IV e V secolo, quando il popolo germanico era stanziato tra il medio corso dell'Elba e l'attuale Boemia settentrionale. All'epoca, i Longobardi erano nomadi e organizzati in gruppi omogenei e compatti di famiglie originate dallo stesso clan gentilizio, in grado di organizzarsi in contingenti con funzioni militari: le fare. I duchi erano i capi delle fare. Si trattava di guerrieri insigniti di tale incarico per i legami dinastici e per il valore militare mostrato in guerra, premiati quindi dal sovrano. Nella figura del duca longobardo si mescolavano quindi elementi militari, gentilizi, sacrali (investiti dal sovrano, partecipavano al suo \"carisma\"), politici, giudiziari e amministrativi. Nell'assemblea del popolo in armi (\"Gairethinx\") i duchi aveva un ruolo preminente, ed erano determinanti nell'elezione dello stesso re.\nUna volta giunti in Italia, l'istituzione ducale assunse progressivamente un legame con il territorio, ma sempre subordinata allo status politico-militare del duca. A partire dalla prima citt\u00e0 conquistata da Alboino nel 568, Cividale, in ogni centro urbano militarmente rilevante venne insediato un duca, con l'incarico di guidare i guerrieri longobardi stanziati nelle aree limitrofe \"\"in fara\" contro eventuali minacce nemiche. Fin da quel primo insediamento, l'istituzione ducale ebbe per\u00f2 un doppio carattere: da un lato il duca era comandante di un esercito, dall'altro era il capo di una frazione del popolo (\"gens\"\"), soggetto quindi alle aspettative e alle tradizioni (di gestione del potere, di attivismo militare, di spartizione delle ricchezze) del popolo stesso. Il duca era quindi una figura di investitura regia e di natura politico-militare, ma al tempo stesso anche portatrice di una concezione del potere esclusiva, quale elemento-garante di una determinata struttura sociale (quella della fara). La compresenza di questi due fattori opposti caratterizz\u00f2 tutta l'esistenza del Regno longobardo, in costante tensione tra spinte centraliste del potere sovrano e spinte autonomiste dei duchi; nel corso dei secoli si assistette al passaggio da una maggior indipendenza ducale (tanto che per i dieci anni del cosiddetto Periodo dei Duchi, dal 574 al 584, governarono da sovrani assoluti nelle rispettive sedi) a una crescente affermazione del potere centrale, senza che tuttavia le spinte autonomiste fossero mai completamente arginate.\nCon la caduta del Regno longobardo (774) e la conquista di gran parte del suo territorio da parte dei Franchi di Carlo Magno, la figura del duca longobardo fu sostituita da quella del conte franco; fuori dall'Impero carolingio rimase tuttavia il Ducato di Benevento, che mantenne una certa autonomia e all'interno del quale il termine \"duca\" assistette a un'evoluzione verso il significato di titolo nobiliare che si sarebbe imposto in seguito."}
{"id": "1964101", "revid": "226458", "url": "https://it.wikipedia.org/wiki?curid=1964101", "title": "Demetilasi istoniche", "text": "Introduzione sulla demetilazione degli istoni.\nPer molto tempo si \u00e8 ritenuto che la metilazione degli istoni fosse un processo irreversibile. Pochi anni fa, nel corso di esperimenti di immunoprecipitazione della cromatina e attraverso l'utilizzo di anticorpi specifici per residui di lisina o arginina metilati, \u00e8 emerso che la metilazione degli istoni si riduce in particolari condizioni. Questa scoperta ha fatto ipotizzare l'esistenza di enzimi in grado di catalizzare la demetilazione degli istoni e di rendere quindi il processo di metilazione reversibile.\nDemetilasi istoniche.\nLa demetilasi istonica HsLSD1.\nRecentemente \u00e8 stata identificata la prima demetilasi istonica, denominata HsLSD1 (\"Homo sapiens lysin-specific demethylase 1\"). Tale proteina \u00e8 un omologo nucleare delle poliammina ossidasi ed \u00e8 in grado di demetilare specificamente la lisina-4 monometilata o dimetilata dell'istone H3 attraverso una reazione ossidativa dipendente dal FAD che determina il rilascio di formaldeide.\nLe peptidilarginina deiminasi (PADs).\nLa proteina PAD4/PADI4 (\"peptidylarginine deaminase 4\") \u00e8 stata considerata invece come la prima demetilasi in grado di convertire dei residui di monometilarginina, presenti sugli istoni H3 e H4, in citrullina e metilammonio attraverso una reazione di deaminazione. Tale reazione in realt\u00e0 differisce da una reazione canonica di demetilazione, in quanto non viene solamente rimosso un gruppo metilico ma viene generato un amminoacido modificato (la citrullina).\nDemetilasi istoniche contenenti il dominio Jumonji C.\nSolo negli ultimi anni \u00e8 stata identificata un'ulteriore classe di demetilasi istoniche caratterizzate dalla presenza del dominio jumonji C (JmjC), che \u00e8 responsabile della loro attivit\u00e0 demetilasica. \nTali proteine sono state denominate JHDM (\"j\"umonji \"h\"istone \"d\"emethylases) e demetilano residui di lisina o arginina metilati, attraverso una reazione di idrossilazione che richiede ferro e \u03b1-chetoglutarato come cofattori. A differenza della proteina HsLSD1, questi enzimi quindi possono agire anche su residui di lisina trimetilati e su residui di arginina metilati."}
{"id": "1964102", "revid": "767487", "url": "https://it.wikipedia.org/wiki?curid=1964102", "title": "Golden Dawn (album)", "text": "Golden Dawn \u00e8 il terzo album in studio degli Arthemis, uscito nel 2003 per l'Etichetta discografica Underground Symphony.\nIl disco \u00e8 stato pubblicato in due versioni, Europea e Giapponese, ognuna contenente una diversa bonus track."}
{"id": "1964106", "revid": "125735545", "url": "https://it.wikipedia.org/wiki?curid=1964106", "title": "Norwegian Wood (This Bird Has Flown)", "text": "Norwegian Wood (This Bird Has Flown) \u00e8 un brano musicale dei Beatles, scritto principalmente dal solo John Lennon ma accreditato come da consuetudine alla coppia compositiva Lennon-McCartney, ed inserito nell'album \"Rubber Soul\" del 1965. La traccia presenta come peculiarit\u00e0 principale la prima presenza in assoluto in una canzone pop occidentale dello strumento del sitar, suonato da George Harrison. Musicalmente influenzata dai testi introspettivi di Bob Dylan, \"Norwegian Wood\" viene considerata una pietra miliare nel processo di crescita dei Beatles come compositori. Ravi Shankar e una scena del film \"Help!\" dove erano presenti musicisti indiani, ispirarono a Harrison l'impiego del sitar nella canzone.\n\"Norwegian Wood\" fu un brano molto influente nella diffusione e sviluppo di generi musicali quali raga rock e psichedelia, sebbene non possa essere definita, come erroneamente avvenuto in passato, la prima canzone pop ispirata a sonorit\u00e0 orientali. Non molto tempo dopo, la musica classica indiana divenne molto popolare presso il pubblico tradizionale occidentale, e vari musicisti pop-rock come Byrds, Rolling Stones, e Donovan integrarono elementi di questo genere nel loro approccio musicale. In maniera concorde, \"Norwegian Wood\" viene definita una canzone raga-rock, di fondamentale importanza nell'evoluzione di generi musicali futuri come la world music.\nIl brano.\nOrigine e storia.\nIl testo, che ha come base una languida melodia acustica, sorretta dal sitar, che Harrison stava in quel periodo imparando a suonare e che di l\u00ec a poco avrebbe iniziato a studiare sotto la guida del suo mentore e maestro Ravi Shankar, e il controcanto di McCartney negli intermezzi; narra, in modo in parte ironico e surreale, di una serata a casa di una ragazza da parte del protagonista della canzone. La storia si ispira a un'avventura extraconiugale di John Lennon e, sebbene Lennon non rivel\u00f2 mai il nome della presunta partner occasionale, l'amico Pete Shotton e lo scrittore Philip Norman ipotizzarono che potesse trattarsi di qualche sua amica, come, per esempio, la giornalista Maureen Cleave o la modella Sonny Drane Freeman.\nIl protagonista inizia il suo racconto optando per un approccio classico: \"\u00abI once had a girl... \u00bb\" (\"Una volta avevo una ragazza\"), per poi ribaltare immediatamente la situazione: \"\u00ab ...or should I say she once had me\u00bb\" (\"o forse dovrei dire, lei aveva me\"). Appena entra nell'abitazione della ragazza, quest'ultima non tarda a fargli notare la qualit\u00e0 del legno norvegese, probabilmente della mobilia che arreda l'abitazione (\"\u00abShe showed me her room, isn't it good Norwegian wood?\u00bb\", \"Mi mostr\u00f2 la sua camera. Non male vero? Legno norvegese\").\nL'abitazione non ha per\u00f2 alcuna sedia ed egli sar\u00e0 costretto a sedersi su un tappeto (\"\u00abShe asked me to stay and she told me to sit anywhere, / So I looked around and I noticed there wasn't a chair. / I sat on a rug, biding my time, drinking her wine\u00bb\", \"Mi disse di restare e di sedermi dove volevo, / cos\u00ec mi guardai attorno e notai che non c'era nemmeno una sedia. / Mi sedetti su un tappeto, aspettando mentre bevevo il suo vino\").\nFatte le due di notte, lei gli dice che \u00e8 ora di andare a dormire, perch\u00e9 lei deve svegliarsi la mattina seguente per andare a lavorare, e lo manda a dormire nella vasca da bagno. Svegliatosi la mattina dopo e scoperto di essere solo, decide di accendere un fuoco, probabilmente bruciando la mobilia in legno norvegese (\"\u00abSo I lit a fire, isn't it good? Norwegian wood\u00bb\", \"E cos\u00ec ho acceso un fuoco, non male vero? Legno norvegese\").\nPaul McCartney spieg\u00f2 che il termine \"Norwegian Wood\" era un riferimento sarcastico ai rivestimenti economici in truciolato in voga all'epoca. Nello specifico, Peter Asher, fratello di Jane Asher la fidanzata dell'epoca di Paul, aveva la stanza da letto completamente rivestita di pannelli in finto pino. McCartney comment\u00f2 circa la strofa finale della canzone: \u00abNel nostro mondo il ragazzo doveva avere una sorta di vendetta. Il verso avrebbe potuto soltanto significare che avrebbe acceso un fuoco per riscaldarsi, e che non era meraviglioso l'arredamento della sua casa? Ma non era cos\u00ec, significava che aveva bruciato tutto il fottuto appartamento come atto di vendetta!\u00bb.\nSecondo Lennon, il testo del brano fu principalmente opera sua, con un aiuto da parte di McCartney per il middle eight. Per\u00f2 nel 1980, Lennon cambi\u00f2 versione, dichiarando che la canzone era \"completamente sua\". Sin dalla morte di Lennon, tuttavia, McCartney ha continuato a rivendicare il proprio contributo, dicendo che Lennon arriv\u00f2 con solo un abbozzo della canzone, completa della prima strofa e che i due finirono insieme il pezzo, e attribuendosi inoltre la paternit\u00e0 del titolo e dell'idea del finale. Nondimeno, Lennon inizi\u00f2 la stesura della canzone nel febbraio 1965, mentre era in vacanza insieme alla moglie, Cynthia, e al produttore George Martin a St. Moritz sulle alpi svizzere. Nei giorni seguenti, egli prov\u00f2 un arrangiamento acustico per la nuova composizione, scritto in un insolito tempo 6/8 in stile Bob Dylan, e fece ascoltare il pezzo a Martin. Nel suo libro \"The Songs of Lennon: The Beatle Years\", l'autore John Stevens descrisse \"Norwegian Wood\" un \"punto di svolta nella tradizione delle ballate in stile folk\".\nTra il 5 e il 6 aprile 1965, mentre erano in corso le riprese del secondo film dei Beatles, \"Aiuto!\", ai Twickenham Film Studios, George Harrison ascolt\u00f2 per la prima volta il suono del sitar, in una scena del film ambientata in un ristorante dove suonano dei musicisti indiani. I musicisti attrassero l'interesse di Harrison mentre eseguivano uno strumentale intitolato \"Another Hard Day's Night\", un medley di tre canzoni dei Beatles \u2013 \"A Hard Day's Night\", \"Can't Buy Me Love\" e \"I Should Have Known Better\" \u2013 arrangiato in stile musica indiana con tanto di sitar, tra gli altri strumenti.\nHarrison condivise il proprio entusiasmo con gli altri tre Beatles. Sebbene McCartney ammise in seguito di trovare noiosa la musica indiana, Lennon rest\u00f2 da subito affascinato dalle qualit\u00e0 \"mistiche\" di queste sonorit\u00e0, ma non troppo da applicarvisi con la dovuta costanza. Harrison introdusse Ringo Starr alle tabla, strumento a percussione indiano, ma Starr non ne fu per niente entusiasta e si rifiut\u00f2 di imparare a suonarle.\nRegistrazione.\nI Beatles incisero una versione iniziale di \"Norwegian Wood\" durante il primo giorno di sessioni in studio per l'album \"Rubber Soul\", il 12 ottobre 1965. La seduta di registrazione si svolse presso gli EMI Studios di Londra, con la produzione di George Martin. Provvisoriamente intitolata \"This Bird Has Flown\", la canzone venne provata pi\u00f9 volte dal gruppo, che quindi incise la base ritmica in una sola registrazione, con l'impiego di due chitarre acustiche a 12 corde, basso, e dei leggeri cimbalini a dita. Harrison aggiunse la sua parte di sitar, nella cui registrazione risaltava la capacit\u00e0 di risuonare dello strumento indiano, pi\u00f9 che in quella poi incisa sul disco. L'articolato suono si rivel\u00f2 difficile da catturare su nastro, secondo quanto dichiarato dall'ingegnere del suono Norman Smith, che raccont\u00f2 dei problemi che ebbe con \"i molti sgradevoli picchi e la forma complessa dell'onda sonora\". Tuttavia non volle ricorrere a un limitatore di segnale, che avrebbe risolto il dilemma tecnico inerente la distorsione, ma avrebbe alterato il suono.\nSuccessivamente Lennon sovraincise la voce solista, per poi raddoppiarla alla fine di ogni frase delle strofe. Pensata come pezzo comico, questa versione della canzone mostr\u00f2 una sonorit\u00e0 meno orientata al folk rispetto alla versione poi inclusa in \"Rubber Soul\", in cui furono assenti il tono affaticato delle voci e l'inusuale conclusione al sitar. Il gruppo non fu soddisfatto dell'incisione e decise di rimettervi mano nove giorni dopo. Questa versione scartata di \"Norwegian Wood\" venne pubblicata nel 1996 nella compilation \"Anthology 2\".\nIl 21 ottobre i Beatles incisero tre registrazioni del pezzo, tra cui il nastro principale. Il gruppo speriment\u00f2 con l'arrangiamento; la seconda incisione apriva con una parte di sitar raddoppiata che completava la melodia acustica di Lennon. Sebbene il gruppo avesse completamente rimodellato \"Norwegian Wood\", il pezzo era ancora ben lontano dalla versione dell'album. Il sitar di Harrison risultava invadente, assieme ai pesanti colpi di batteria. La registrazione non venne ritenuta idonea per le sovraincisioni, cos\u00ec i quattro la scartarono e rielaborarono l'arrangiamento. Al terzo tentativo, la canzone cambi\u00f2 infine titolo in \"Norwegian Wood\" e il gruppo spost\u00f2 la tonalit\u00e0 da Re maggiore a Mi maggiore. I Beatles decisero di passare direttamente al nastro principale, saltando stavolta la sezione ritmica. Alla fine dei lavori, quest'ultima si mescol\u00f2 bene con l'acustica e il gruppo ritenne che lo stile musicale fosse migliorato rispetto ai precedenti tentativi, con il sitar ad accompagnare la linea melodica, senza sovrastarla con la sua risonanza, come in precedenza. Rievocando le sessioni di registrazione, negli anni novanta Harrison disse che la sua scelta di includere il sitar fu \"piuttosto spontanea\", spiegando: \u00abMontammo un microfono, lo provammo e sembr\u00f2 starci davvero bene\u00bb.\nLa versione finale della canzone \u00e8 eseguita in Mi maggiore ed \u00e8 una delle poche, dei Beatles, suonata in un dylanesco 6/8.\nPubblicazione ed accoglienza.\n\"Norwegian Wood\" venne pubblicata nell'album \"Rubber Soul\" il 3 dicembre 1965. Il brano segn\u00f2 la prima volta nella quale un gruppo pop-rock occidentale inser\u00ec il sitar in una canzone. Il pezzo \u00e8 generalmente identificato come il primo esempio di brano musicale in stile raga rock,&lt;ref name=\"Bag/LiveMint\"&gt;&lt;/ref&gt; e le conseguenze furono la nascita di generi quali Indian rock e rock psichedelico. \"Norwegian Wood\" \u00e8 inoltre riconosciuta essere un brano anticipatore della \"world music\" a venire, incorporando influenze musicali non occidentali in una canzone di musica leggera occidentale. La composizione, attir\u00f2 l'attenzione di Brian Jones dei Rolling Stones, che poco dopo integr\u00f2 il sitar in \"Paint It Black\", altro brano di capitale importanza nello sviluppo di raga ed indian rock. Altri celebri esempi del crescente interesse verso la musica indiana da parte di musicisti occidentali contemporanei furono: \"Sunshine Superman\" di Donovan, \"Shapes of Things\" degli Yardbirds, ed \"Eight Miles High\" dei Byrds.\nSecondo l'autore Jonathan Gould, l'impatto di \"Norwegian Wood\" \"trasform\u00f2\" la carriera di Ravi Shankar, e il sitarista scrisse in seguito di aver notato la \"grande esplosione della musica indiana\" nella primavera del '66, mentre era impegnato in un giro di concerti nel Regno Unito. Nel giugno 1966, Harrison conobbe Shankar a Londra e divenne suo studente per imparare la difficile arte del padroneggiare le potenzialit\u00e0 del sitar.\nUna leggenda metropolitana piuttosto diffusa, vuole che la canzone \"4th Time Around\" di Bob Dylan presente nell'album \"Blonde on Blonde\" del 1966, fosse un'acida parodia di \"Norwegian Wood (This Bird Has Flown)\", dove Lennon descrive una sua scappatella extraconiugale facendo uso di un linguaggio criptico, surreale, molto dylaniano. Infatti Dylan ben sapeva che all'epoca Lennon era un suo grande ammiratore, e notando che la canzone risentiva molto del suo stile e della sua influenza sul Beatle, volle scrivere una risposta ironica al pezzo, mettendo in risalto (e anche in ridicolo) la somiglianza della canzone con le sue composizioni del tempo. Quindi Dylan, sentendosi in dovere di restituire il favore, scrisse una canzone anch'essa in tempo 3/4, copiando la tonalit\u00e0 e la struttura circolare della traccia dei Beatles, ma spingendo il racconto di Lennon in una direzione maggiormente oscura. Lo scrittore Sean Wilentz cos\u00ec descrive il risultato finale: \"sembra di sentire Bob Dylan che imita John Lennon che imita Bob Dylan\".\nRiconoscimenti.\nNel 2004, la rivista \"Rolling Stone\" ha collocato la canzone all'83\u00ba posto nella classifica dei 500 migliori brani di tutti i tempi.\nElogiata sia dal punto di vista musicale, sia da quello testuale, \"Norwegian Wood\" \u00e8 la prima canzone dei Beatles dove il testo \u00e8 pi\u00f9 importante della musica, tanto da essersi meritato l'inclusione in un'antologia di poesia moderna.\nFormazione.\nThe Beatles"}
{"id": "1964109", "revid": "74801", "url": "https://it.wikipedia.org/wiki?curid=1964109", "title": "Circondario di Recklinghausen", "text": "Il circondario di Recklinghausen (in tedesco \"Kreis Recklinghausen\") \u00e8 uno dei circondari della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di M\u00fcnster. Comprende 10 citt\u00e0. Capoluogo e centro maggiore \u00e8 Recklinghausen.\nSuddivisione amministrativa.\nIl circondario di Paderborn comprende 10 citt\u00e0:"}
{"id": "1964116", "revid": "767487", "url": "https://it.wikipedia.org/wiki?curid=1964116", "title": "Back from the Heat", "text": "Back from the Heat \u00e8 il quarto album in studio degli Arthemis, uscito nel 2005 per l'etichetta discografica Underground Symphony. \u00c8 stato registrato nel marzo 2005 presso i New Sin Studio di Loria, Treviso.\nTutte le musiche e le liriche sono di Andrea Martongelli.\nLa versione del disco uscita in Giappone contiene una bonus track, \"I Wanna Rock\", cover dei Twisted Sister."}
{"id": "1964117", "revid": "298229", "url": "https://it.wikipedia.org/wiki?curid=1964117", "title": "Pallacanestro sulla sedia a rotelle alla XIII Paralimpiade", "text": ""}
{"id": "1964119", "revid": "547034", "url": "https://it.wikipedia.org/wiki?curid=1964119", "title": "Lega dei Comunisti", "text": "La Lega dei Comunisti nasce dall'incontro fra Friedrich Engels e Karl Schapper nel 1847. Schapper era presidente della Germany Democratic Society di Londra, nata nel 1840.\nTale Lega, chiamata poi \"Lega Internazionale Comunista\", aveva come scopo l'associazione e la comunicazione fra i democratici comunisti di Londra (Schapper) e quelli dell'\"Association Democratique\" di Bruxelles (di Karl Marx) e si ricercava soprattutto l'entrata nella Lega dei \"Fraternal Democrats\" di Harney. Le tre associazioni bench\u00e9 avessero finalit\u00e0 simili, dissentivano su alcune questioni. Di fatto le prime due avevano come base i principi del socialismo, mentre la terza derivava dal movimento Cartista del Regno Unito. L'unione di questi tre movimenti d\u00e0 come risultato la \"Lega dei Comunisti\" e il raggiungimento dello scopo verr\u00e0 coronato con la stesura del \"Manifesto del Partito Comunista\", a firma di Marx e del sodale Friedrich Engels.\nOrganizzazioni omonime nate in Italia nel XX secolo.\nIl nome \"Lega dei Comunisti\" \u00e8 stato utilizzato da un'organizzazione politica extraparlamentare, nata dalla divisione de Il Potere Operaio Pisano in 3 tronconi nel 1969 (il \"Centro Karl Marx\" con Gian Mario Cazzaniga e Vittorio Campione, \"Lotta Continua\" con Adriano Sofri e Guido Viale, e appunto la Lega con Luciano della Mea e Romano Luperini). L'organizzazione si caratterizzer\u00e0 per una ripresa della tradizione rivoluzionaria leninista e per l'adesione al lavoro di massa di ispirazione maoista coniugato con un attento lavoro teorico. La rivista teorica fu \"Nuovo impegno\" e il giornale \"Unit\u00e0 operaia\", che da mensile divenne settimanale per un breve periodo.\nRadicata soprattutto in Toscana, in particolare nelle lotte studentesche dell'ateneo pisano, tra i cavatori e gli operai di Carrara, tra i metalmeccanici di Piombino e tra gli insegnanti, si diffuse - grazie ad un accurato lavoro di fusione con gruppi locali di analoga ispirazione e di crescita in altre regioni (Lazio, Sardegna, Veneto ed Emilia). Le realt\u00e0 locali che si fusero furono: Lega dei Comunisti di Toscana, Unit\u00e0 Operaia di Roma, Sinistra Operaia di Sassari, Circolo Lenin di Padova, Collettivo Lenin di Budrio, Circolo Operaio della ZAI di Verona, Collettivo Lenin di Treviso, Gruppo MS di Cagliari, Circolo Lenin di Modena. Tra i dirigenti vanno ricordati oltre Luperini e Della Mea, Gianfranco Ciabatti, Giorgio Lindi, Ugo Rescigno, Ezio Menzione, Claudio Gentili, Filippo Ottone, Giuseppe Corlito, Guido Tonelli, Franco Pisano, Preziosa Togni, Walter Peruzzi e Ezio Bonaccorsi. Nel 1977 la Lega dei Comunisti diede vita a Democrazia Proletaria con il Partito di Unit\u00e0 Proletaria e Avanguardia Operaia. La mozione, che propone l'unificazione, \u00e8 di pugno di Giuseppe Corlito (archivio personale).\nUna breve storia della \"Lega dei Comunisti\" dal punto di vista della sezione operaia di Carrara \u00e8 stata data alle stampe da Giorgio Lindi, dirigente storico dell'organizzazione, in un opuscolo intitolato \"L'assalto al cielo - Memorie della Lega dei Comunisti\", pubblicato a cura dell'Associazione Nazionale Partigiani d'Italia (ANPI) e della Federazione Italiana delle Associazioni Partigiane (FIAP) di Carrara nell'ottobre 2014 come supplemento a \"trentadue - l'eco apuano\"."}
{"id": "1964128", "revid": "1305772", "url": "https://it.wikipedia.org/wiki?curid=1964128", "title": "Circondario del Reno-Neuss", "text": "Il circondario del Reno-Neuss (in tedesco \"Rhein-Kreis Neuss\") \u00e8 uno dei circondari (\"Kreis\") della Renania Settentrionale-Vestfalia, in Germania.\nAppartiene al distretto governativo (\"Regierungsbezirk\") di D\u00fcsseldorf. Comprende 6 citt\u00e0 e 2 comuni. Capoluogo e centro maggiore \u00e8 Neuss.\nSuddivisione amministrativa.\nIl circondario di Neuss comprende 6 citt\u00e0 e 2 comuni."}
{"id": "1964131", "revid": "1573940", "url": "https://it.wikipedia.org/wiki?curid=1964131", "title": "Tengellidae", "text": "Tengellidae \u00e8 un'ex-famiglia di ragni appartenente all'ordine Araneae. Nel 2015 \u00e8 confluita nella famiglia Zoropsidae a seguito di uno studio degli aracnologi Polotow, Carmichael e Griswold.\nCaratteristiche.\nHanno otto occhi come la maggior parte dei ragni. I caratteri che definiscono la famiglia sono molto specifici, tanto che, anche se dal 1978 sono considerati a s\u00e9 stante, alcuni autori li considerano ancora parte delle famiglie Zorocratidae, Clubionidae o Miturgidae per varie affinit\u00e0. Secondo l'aracnologo Griswold la famiglia \u00e8 polifiletica.\nComportamento.\nDal punto di vista etologico, alcune specie sembrano un incrocio fra i \"ragni-granchio\" (\"Thomisidae\") e i \"ragni-sacciformi\" (\"Clubionidae\"), evidenza riscontrabile soprattutto nel genere \"Lauricius\".\nDistribuzione.\nLa famiglia \u00e8 pressoch\u00e9 esclusiva dell'America meridionale, Stati Uniti meridionali e America centrale con solo due generi monotipici: \"Calamistrula\" del Madagascar e \"Wiltona\" della Nuova Zelanda.\nTassonomia.\nI generi in precedenza attribuiti a questa famiglia sono confluiti nella famiglia Zoropsidae:"}
{"id": "1964133", "revid": "88740", "url": "https://it.wikipedia.org/wiki?curid=1964133", "title": "Duca (disambigua)", "text": "Il termine duca (variante: duce) pu\u00f2 riferirsi a:"}
{"id": "1964135", "revid": "1305772", "url": "https://it.wikipedia.org/wiki?curid=1964135", "title": "Mariana", "text": ""}
{"id": "1964144", "revid": "641795", "url": "https://it.wikipedia.org/wiki?curid=1964144", "title": "Conquista", "text": ""}
{"id": "1964146", "revid": "200568", "url": "https://it.wikipedia.org/wiki?curid=1964146", "title": "Cloruro di argento", "text": ""}
{"id": "1964148", "revid": "184755", "url": "https://it.wikipedia.org/wiki?curid=1964148", "title": "Amperometria", "text": "L'amperometria \u00e8 una particolare misura voltammetrica effettuata a potenziale imposto, in cui la corrente misurata \u00e8 proporzionale alla concentrazione dell'analita elettroattivo.\nLa principale applicazione di questa tecnica \u00e8 quella di rivelazione del punto finale nelle titolazioni, si parla quindi di titolazione amperometrica. Altri usi sono rappresentati dai sensori amperometrici e dai rivelatori cromatografici.\nLa misura della corrente senza imporre una differenza di potenziale dall'esterno \u00e8 detta invece galvanometria.\nApplicazioni dell'amperometria.\nSensori amperometrici.\nUn'importante applicazione \u00e8 quella dei sensori a ossigeno che misurano la corrente che passa tra due elettrodi con ddp di circa 0,6 \u00f7 0,8 V.\nIl pi\u00f9 noto \u00e8 il sensore di Clark formato da un catodo di platino e un anodo di Ag/AgCl: &lt;br&gt;\nReazione catodica: O2 + 2H2O + 4e\u2212 \u2192 4OH\u2212&lt;br&gt;\nReazione anodica: Ag + Cl\u2212 \u2192 AgCl + e\u2212\nL'immobilizzazione di enzimi su elettrodi inerti permette di utilizzare reazioni enzimatiche redox per creare dei biosensori amperometrici.\nRivelatori in cromatografia.\nSi tratta di mettere a punto delle celle elettrochimiche che lavorano in flusso e che vengono poste, ovviamente, a valle della colonna cromatografica. Le celle vengono realizzate in tubi isolanti dove gli elettrodi (di lavoro, di riferimento e controelettrodo) sono porzioni della superficie interna. I materiali per gli elettrodi solitamente utilizzati sono: platino, oro, mercurio, argento e carbone vetroso.&lt;br&gt; Il tipo di misura pu\u00f2 essere ricondotto ad una misura voltammetrica \"idrodinamica\".\nA seconda dei composti che vengono eluiti si adottano varie condizioni sperimentali; pu\u00f2 essere variata la composizione degli elettrodi, la loro posizione, l'elettrolita di supporto e il potenziale applicato."}
{"id": "1964151", "revid": "767487", "url": "https://it.wikipedia.org/wiki?curid=1964151", "title": "Diogo de Vasconcelos", "text": "Fu eletto varie volte deputato-generale nel Secondo Impero del Brasile.\nScrisse i libri \"Hist\u00f3ria antiga de Minas Gerais\" (1904) e \"Hist\u00f3ria m\u00e9dia de Minas Gerais\" (1918). Nel 1938 fu dato il suo nome all'antico distretto di S\u00e3o Domingos, del comune di Mariana, nel Minas Gerais."}
{"id": "1964154", "revid": "1428919", "url": "https://it.wikipedia.org/wiki?curid=1964154", "title": "Mario Sorrenti", "text": "Biografia.\nNel 1982, all'et\u00e0 di 10 anni, si trasfer\u00ec con la famiglia a New York, dove lavora e risiede tuttora. Ha esposto le sue opere presso le gallerie fotografiche di Londra, Parigi, Monaco e New York. Ha lavorato per Calvin Klein, immortalando Kate Moss, della quale \u00e8 stato il primo fidanzato, nella controversa campagna pubblicitaria del profumo \"Obsession\", oltre che per Roberto Cavalli, Lanc\u00f4me, Max Mara, Yves Saint Laurent, Emporio Armani, Est\u00e9e Lauder, Paco Rabanne, Emilio Pucci, Tom Ford, Kenzo, Tiffany e Benetton. Ha scattato inoltre le fotografie per l'album di Shakira \"Fijaci\u00f3n oral vol. 1\" e di Maxwell \"Embrya\". Nel 2012 \u00e8 stato il fotografo del celebre Calendario Pirelli. Sua madre \u00e8 Francesca Sorrenti, anch'essa fotografa, come l'altro figlio di lei, Davide Sorrenti, anch'esso operante nel campo della moda, morto il 4 febbraio 1997 all'et\u00e0 di 20 anni."}
{"id": "1964160", "revid": "599013", "url": "https://it.wikipedia.org/wiki?curid=1964160", "title": "Paul Tracy", "text": "\u00c8 conosciuto con il soprannome \"The Thrill from\u00a0West Hill\". Paul Tracy fece un test con\u00a0la Benetton all'Estoril\u00a0nel 1994, riuscendo a girare pi\u00f9 veloce dei piloti JJ Lehto\u00a0e\u00a0Jos Verstappen,\u00a0rispettivamente seconda guida e collaudatore Benetton. Il pilota canadese \u00e8 stato solamente 7 decimi di secondo pi\u00f9 lento della pole di\u00a0Gerhard Berger, nonostante questo Flavio Briatore offr\u00ec un contratto con poche garanzie per la stagione 1995, perci\u00f2 Tracy decise di rimanere in Formula CART."}
{"id": "1964161", "revid": "1318658", "url": "https://it.wikipedia.org/wiki?curid=1964161", "title": "La Chapelle (metropolitana di Parigi)", "text": "La Chapelle \u00e8 una stazione della metropolitana di Parigi situata sulla linea 2. \u00c8 anche collegata alla Gare du Nord e alla stazione metropolitana Gare du Nord sulle linee 4 e 5.\nPrende il nome da un villaggio che fu poi annesso a Parigi nel 1860, che a sua volta aveva preso il nome da una cappella in onore di Santa Genoveffa, costruita nel VI secolo."}
{"id": "1964163", "revid": "123567", "url": "https://it.wikipedia.org/wiki?curid=1964163", "title": "I Vichinghi", "text": ""}
{"id": "1964168", "revid": "1543377", "url": "https://it.wikipedia.org/wiki?curid=1964168", "title": "Rifugio Roda di Va\u00e8l", "text": "Il rifugio Roda di Va\u00e8l \u00e8 un rifugio alpino situato nel gruppo del Catinaccio nelle Dolomiti, nel territorio comunale di Vigo di Fassa (TN), a 2.283 metri di altitudine.\nStoria.\nIl 7 agosto 1906 venne inaugurata la prima costruzione, realizzata dalla sezione Du\u00d6AV di Nova Levante. Nel 1921 il rifugio fu affidato alla SAT dalle autorit\u00e0 militari italiane. Nel 1983 la SAT decise di procedere con il completo rifacimento del rifugio, che venne inaugurato il 13 luglio 1986.\nCaratteristiche e informazioni.\nIl rifugio si trova all'estremit\u00e0 meridionale del gruppo del Catinaccio, in una posizione che lo rende un ottimo punto di partenza per molte escursioni ed ascensioni. \u00c8 aperto da inizio giugno a met\u00e0 ottobre con una disponibilit\u00e0 di 59 posti letto, di cui 6 nel bivacco invernale. A pochi metri di distanza dal rifugio si trova la baita Marino Pederiva.\nVicino al rifugio \u00e8 situato un monumento in bronzo raffigurante un'aquila alta 2,50 metri dedicato a Theodor Christomannos."}
{"id": "1964175", "revid": "767487", "url": "https://it.wikipedia.org/wiki?curid=1964175", "title": "Alfredo Antonini (musicista)", "text": "Ha diretto orchestre in tutto il mondo e, tra gli anni trenta e gli anni settanta, ha lavorato a lungo per la CBS, sia nella radio che nella rete televisiva e, per un breve periodo, per la radio newyorkese WOR. Mentre lavora come Direttore Musicale per la Televisione CBS, ha guadagnato un Emmy Award (1972). Inoltre, \u00e8 stato insignito dell'Ordine al merito della Repubblica italiana nel 1980.\nBiografia.\nNato a Milano, ha studiato al Conservatorio Reale di Milano, dove fu anche allievo del grande Arturo Toscanini. Ha anche ottenuto la fama come organista e pianista con La Scala Orchestra di Milano (1920s) Emigr\u00f2 negli Stati Uniti nel 1929 e qui ottenne la cittadinanza statunitense nel 1938.\nDurante gli anni quaranta si \u00e8 distinto per la direzione di diverse orchestre sinfoniche, esibendosi in diverse trasmissioni radiofoniche della CBS. Tra le orchestre dirette in questo periodo \u00e8 doveroso citare la CBS Pan American Orchestra (1940-1949) come parte dell'iniziativa diplomazia culturale del Dipartimento di Stato e Ufficio del Coordinatore degli Affari Inter-americani durante Seconda guerra mondiale, la Columbia Concert Orchestra (1940-1949) e la CBS Symphony Orchestra. In quel periodo ha diretto la CBS Pan American Orchestra nel corso della trasmissione radiofonica Viva Am\u00e9rica, un programma musicale molto popolare andato in onda nel periodo della Seconda guerra mondiale sulla CBS negli Stati Uniti e sull'emittente La Cadena de las Americas in Sudamerica; a quel programma parteciparono anche artisti all'epoca molto noti, come il tenore messicano Nestor Chayres, detto \"Lo zingaro del Messico\", il tenore messicano Juan Arvizu, il cantante Elsa Miranda, il compositore argentino Terig Tucci e il suonatore di fisarmonica John Serry Sr. (compositore Americano-Italiano ). Queste esibizioni di Antonini e della sua Pan American Orchestra hanno contribuito a introdurre la musica latino-americana e il bolero messicano in un vasto pubblico negli Stati Uniti negli anni '40.\nIn pi\u00f9 occasioni si \u00e8 esibito al Carnegie Hall, dove le sue direzioni del Carnegie Hall Pops Orchestra erano attese con grande impazienza dal grande pubblico. In quello stesso luogo si esib\u00ec in diverse circostanze insieme a Nestor Chayres.. Ulteriori esibizioni al Carnegie Hall in collaborazione con Juan Arvizu (\"El Troubador de las Americas\") e la CBS Tipica Orchestra in occasione dell'Inter-America Music Fiesta gli attirarono l'ovazione del pubblico. Nel 1946 Antonini registr\u00f2 diverse canzoni popolari latinoamericane nell'album \"Latin American Music - Alfredo Antonini and Viva America Orchestra\" per Alpha Records (numero di catalogo - 12205A, 12205B, 12206A, 12206B). Le canzoni incluse: \"Tres Palabras\" (Osvaldo Farres), \"Caminito de Tu Casa\" (Julio Alberto Hernandez), \"Chapinita\" (Miguel Sandoval) and \"Noche De Ronda\" (Agust\u00edn Lara). A revisione critica degli album di \"The New Records\" ha elogiato il suo talento di direttore e ha salutato la collezione tra i migliori nuovi album di musica latinoamericana.\nPi\u00f9 tardi, negli anni '40, Antonini collabor\u00f2 con la vocalist Victoria Cordova e John Serry Sr. in una serie di registrazioni per Muzak, con composizioni popolari familiari al pubblico del Nord e del Sud America. Tra queste selezioni musicali erano incluse: \"What a Difference a Day Made\" - Mar\u00eda Grever, \"You Belong to My Heart\" - Agust\u00edn Lara, \"Siboney\" - Ernesto Lecuona, \"Amor\" - Gabriel Ruiz, \"Edelma Passilo\" - Terig Tucci, \"Say It Isn't So\" - Irving Berlin, \"How Deep is the Ocean\" - Irving Berlin and \"A Perfect Day\" - Carrie Jacobs-Bond. Ha anche collaborato con il gruppo latino \"Los Panchos\" in una registrazione della popolare danza di Chile \"La Palma\" per i record di Pilotone (# P45-5067) Inoltre, ha registrato diverse canzoni popolari per la Columbia Records con il noto baritono operistico Carlo Morelli che includeva: \"La Spagnola\" (#17192-D),\"Alma Mia\" (#17192-D), \"Canta Il Mare\" (#17263-D),\"Si Alguna Vez\" (#17263-D).. Collaboratori aggiuntivi inclusi: il tenore operistico italiano Nino Martini per la registrazione della canzone popolare \"Amapola\" (Columbia, #17202-D) e il tenore messicano Nestor Chayres per una registrazione di \"Granada\" (Decca, #23770 A)\nCome direttore musicale per la CBS Television ebbe un ruolo fondamentale nel creare un vasto programma di musica classica e di musica lirica per il pubblico generalista. La sua collaborazione con Julie Andrews, Richard Rodgers e Oscar Hammerstein II nella produzione del musical Cinderella nel 1957 per la CBS TV fu acclamata dalla critica e raggiunse il risultato strepitoso di un'audience di 107 milioni di spettatori. In quello stesso decennio apparve in concerto con alcune dive dell'opera, come le due soprano Eileen Farrell e Beverly Sills. Poco tempo dopo Antonini divenne direttore della Filarmonica di Tampa, in Florida. Negli anni successivi l'orchestra si \u00e8 unita alla Florida Gulf Coast Symphony.\nAntonini diresse anche i popolari concerti all'aperto che si tenevano d'estate al prestigioso Lewisohn Stadium di New York nel corso degli anni cinquanta. Le sue direzioni della Filarmonica di New York e della Lewisohn Stadium Orchestra nei concerti della \"Italian Night\" attirarono un pubblico di massa che spesso sfiorava i 13.000 spettatori. Nel corso di quelle esibizioni vennero proposte arie tratte da classici italiani del teatro d'opera e si misero in mostra alcune grandi celebrit\u00e0 come Jan Peerce, Eileen Farrell, Richard Tucker, Beverly Sills, Licia Albanese, Eva Likova, Robert Weede, Cloe Elmo e Robert Merrill. Durante questo periodo ha anche collaborato con solisti insrumental di primo piano tra cui Benny Goodman, in una performance del \"Concerto per clarinetto e orchestra\" (Mozart) per un pubblico di migliaia di ospiti felici a New York City.\nNel 1962 l'interesse di Antonini per la diffusione di affari pubblici \u00e8 emerso ancora una volta in una collaborazione con la Prima Signora degli Stati Uniti Jacqueline Kennedy, il regista Franklin J. Schaffner e il giornalista Charles Collingwood di CBS News per il documentario televisivo innovativo \"Un giro della Casa Bianca con la signora John F. Kennedy\" (\"A Tour of the White House With Mrs. John F. Kennedy\"). Questo programma televisivo documentario \u00e8 stato goduto da oltre 80 milioni di viste in tutto il mondo e ha ricevuto un ampio riconoscimento critico.\nNel 1964 Antonini \u00e8 apparso come direttore della CBS Symphony Orchestra in un acclamato adattamento di Hector Berlioz's sacro oratorio \"L'enfance du Christ\" per CBS Television. I suoi solisti lirici comprendevano: Sherrill Milnes, Giorgio Tozzi, Ara Berberian e Charles Anthony Caruso come sostenuto dalle voci corali dei Camerata Singers. In quel periodo ha collaborato anche come conduttore musicale per un episodio televisivo - \"CBS Repertoire Workshop- \"Feliz Borinquen\"\". Questo episodio presentava i talenti di diversi artisti di puerto rican come Martina Arroyo e Raul Davila.\nNegli anni quaranta Antonini collabor\u00f2 con l'emittente newyorkese WOR. Nel decennio successivo ha diretto orchestre sinfoniche a Chicago, a Milwaukee e poi in Illinois e nel Wisconsin, negli Stati Uniti, e ad Oslo e in Cile nel resto del mondo.\nNegli anni sessanta Alfredo Antonini diresse la Filarmonica di New York al Philharmonic Hall nel corso di un concerto di beneficenza a cui presero parte anche Jan Peerce (tenore) e Robert Merrill (baritono). Nel corso del decennio continu\u00f2 a collaborare con i due e con Franco Corelli (tenore) in una serie di concerti di gala. Si esib\u00ec anche al Lewisohn Stadium insieme a Roberta Peters, ottenendo un successo di pubblico strepitoso.\nNel 1971 Antonini continua a raggiungere il successo come direttore musicale della rete televisiva Columbia Broadcasting System. Ha condotto le prime performance dell'opera \"And David Wept\" di Ezra Laderman (compositore ebraico-americano 1924-2015) e ha ottenuto un Emmy Award per il Successo Eccezionale nella Programmazione Religiosa (1972). Ha collaborato in questa produzione con devas operai come: Rosalind Elias, Sherrill Milnes e Ara Berberian. Diverse anni dopo nel 1975 ha lavorato ancora una volta con Berberian e il mezzo soprano Elaine Bonazzi nel film \"A Handful of Souls\" per la televisione CBS.\nDurante la sua carica a CBS, Antonini ha collaborato con molti leader di diverse professioni tra cui: Filantropia - (John D. Rockefeller III), Governo - (Jacqueline Kennedy Onassis), Giornalismo (Charles Collingwood, Walter Cronkite, Daniel Shorr)) Arte - (Henry Moore, Kenneth Clark)) Danza - (Mary Hinkson), Recitazione - (John Alexander, Julie Andrews, Ingrid Bergman, Betty Comden, Henry Fonda, Jackie Gleason, Steven Hill, Ron Holgate, Celeste Holm, Richard Kiley, Howard Lindsay, Michael Redgrave) e la Stagione del Concert - (Charles Anthony Caruso, John Browning).\nL'eredit\u00e0 musicale di Alfredo Antonini \u00e8 stata preservata su dischi che testimoniano il suo interesse per le composizioni sinfoniche, la musica popolare latino-americana e l'opera lirica. Le sue opere sono state prodotte dalla Coral Records, dalla Columbia Masterworks e dalla SESAC Records.\nMorte.\nAlfredo Antonini mor\u00ec all'et\u00e0 di 82 anni durante un intervento chirurgico al cuore a Clearwater, in Florida, nel 1983. Fu sepolto nel cimitero di Sylvan Abbey Memorial Park a Clearwater e fu sopravvissuto dalla moglie Sandra e da un figlio."}
{"id": "1964180", "revid": "6923", "url": "https://it.wikipedia.org/wiki?curid=1964180", "title": "BMW R1200 GS", "text": "La BMW R1200 GS e la BMW R1200 GS Adventure sono motociclette prodotte dalla BMW a partire dal 2004 sino al 2019 quando \u00e8 stata sostituita dalla BMW R1250 GS.\nIl modello \"R1200 GS\" \u00e8 una evoluzione della R1150 GS e nel 2013 ne \u00e8 stata presentata la pi\u00f9 recente versione.\nTecnica.\nLa \"GS\" (abbreviazione di Gel\u00e4nde Strasse, ovvero Fuoristrada/Strada) 1200 rappresenta l'ideale evoluzione del modello precedente dal quale si differenzia, oltre per l'accresciuta cubatura (da 1.130 a 1.170 cm\u00b3) e una sostanziale riduzione di peso (dichiarato in 203\u00a0kg a secco) per numerose migliorie tecniche tra le quali spiccano le parti in magnesio e il contralbero di equilibratura. Numerose le modifiche al motore che portano la potenza oltre i 100 CV. Riviste anche le geometrie delle sospensioni Paralever e Telelever i cui componenti sono in una nuova lega di alluminio pi\u00f9 leggero.\nNel 2013 venne introdotto un sistema di raffreddamento misto (aria/liquido).\nEstetica.\nRispetto al vecchio modello le sovrastrutture sono state rese pi\u00f9 spigolose e il posteriore appare pi\u00f9 leggero in virt\u00f9 del telaio in vista. Il frontale ripropone il doppio faro asimmetrico e l'ampio cupolino trasparente regolabile in altezza.\nVarianti.\nNell'ottobre del 2005 viene presentata la versione Adventure della R1200 GS che sostituisce la R1150 GS Adventure. Questa moto riprende diverse caratteristiche della sorella R1200 GS aggiungendone altre per adattarla ai lunghi viaggi e al fuoristrada pi\u00f9 impegnativo. Sono infatti presenti accorgimenti quali: un serbatoio a capienza maggiorata di 33 litri, ruote a raggi di serie, ammortizzatori pi\u00f9 alti e robusti nonch\u00e9 alternatore potenziato da 720 watt. La versione Adventure ha un motore 2 cilindri di 1.170 cm\u00b3) che eroga 105 CV a 7500 giri. Il motore raffreddato ad aria produce una coppia di 105 Nm a 5750 giri; il cambio ha 6 marce il peso si aggira intorno ai 223\u00a0kg a secco, 20 in pi\u00f9 della versione base.\nViene fornita come caratteristica opzionale anche la prima marcia ridotta, utile ad affrontare con maggiore forza e agilit\u00e0 le salite pi\u00f9 impegnative. Nel 2008 la R1200 GS Adventure viene prodotta in una seconda serie che presenta piccole modifiche rispetto alla prima edizione: potenza aumentata da 100 a 105 CV, blocco motore di colore nero e becco anteriore leggermente pi\u00f9 corto. Nel novembre del 2009 vengono presentate le nuove versioni della R1200 GS sia standard che Adventure. Le modifiche non riguardano l'estetica che rimane del tutto invariata ma prevedono invece una sostanziale rivisitazione del motore che ora \u00e8 a doppio albero a camme in testa (DOHC) e sviluppa una potenza di 110 CV e 120 Nm di coppia."}
{"id": "1964182", "revid": "123946595", "url": "https://it.wikipedia.org/wiki?curid=1964182", "title": "Cave del Predil", "text": "Cave del Predil (\"Rabil\" in friulano, \"Raibl\" in tedesco, \"Rabelj\" in sloveno) \u00e8 una frazione del comune di Tarvisio (UD). Gli abitanti si chiamano \"cavesi\".\nGeografia fisica.\nSorge a 900 m nella Val del Rio del Lago, circondata dai monti Cinque Punte (1.909 m) a nord-est, Monte Re (1.912 m) a nord-ovest, J\u00f4f del Lago a sud-ovest e Cima del Lago (2.195 m) a sud-est. In prossimit\u00e0 del paese si trova il Passo del Predil (1.165 m) che porta in Slovenia. Non lontano dal paese inoltre giace il Lago del Predil (\"Raiblersee\" - \"Rabeljsko jezero\", 959 m), nota meta turistica.\nIl territorio si trova a nord dello spartiacque alpino principale (che attraversa il Passo): di conseguenza appartiene al bacino del Danubio e quindi del Mar Nero.\nStoria.\nIl paese deve la sua esistenza (e il suo nome italiano) alle miniere di piombo e zinco del monte Re, in attivit\u00e0 fino al 1991, che condizionano in modo pesante il paesaggio circostante. La storia della miniera di Raibl affonda le sue radici in epoca preromana (800 a.C.) in cui pare ci fosse gi\u00e0 un'attivit\u00e0 estrattiva. Il primo documento storico che fa riferimento all'attivit\u00e0 estrattiva risale al 1320 quando il duca Federico il Bello rilasci\u00f2 la concessione estrattiva ad un gruppo di minatori del tarvisiano.\nNel 1456 il vescovo di Bamberga concesse ad Osvaldo Raibl il diritto di scavo del giacimento. Per molti secoli la miniera venne gestita dalla famiglia Rechbach. Nel 1759 Raibl entr\u00f2 a far parte dei possedimenti degli Asburgo. Nel 1835, a causa di ripetuti ribassi salariali, i minatori entrarono in sciopero; per sedare la rivolta fu necessario un intervento militare. Al termine dell'agitazione furono licenziati 120 lavoratori. Nel 1890 venne realizzata la prima centrale idroelettrica che dava energia all'argano di estrazione del pozzo. Il villaggio di Raibl fu tra i primi ad avere l'energia elettrica all'interno delle abitazioni.\nNel 1898 inizi\u00f2 la costruzione della galleria di Bretto, allo scopo di facilitare il drenaggio delle acque ristagnanti nei livelli pi\u00f9 profondi. La galleria inizia a 240 metri di profondit\u00e0 sotto al paese e sbocca presso Bretto, oggi Log pod Mangartom in Slovenia. I 4844 metri della galleria vennero inaugurati nel 1905. I minatori non si limitarono a scavare gallerie solo all'interno della montagna, ma si spinsero anche sotto il villaggio. L'8 gennaio 1910 una parete si spacc\u00f2, facendo cos\u00ec penetrare nella miniera l'acqua proveniente dal lago sovrastante. Alcune gallerie franarono sotto la pressione delle acque. Verso le ore 13, l'ospedale del paese venne inghiottito nel sottosuolo, sprofondando per 150 metri e oltre. Persero la vita sette persone: il medico, sua moglie, il figlio, una cuoca, una cameriera, un capoposto dei gendarmi in pensione e la moglie. Nel 1914 la comunit\u00e0 locale eresse un monumento in memoria della tragedia.\nNel 1917, in previsione del grande attacco degli Imperi centrali contro il Regio Esercito italiano, la galleria mineraria fu trasformata in linea ferroviaria permettendo il passaggio di 170 tonnellate di materiale e di 600 soldati al giorno. Il movimento in galleria si effettuava per 16 ore al giorno. I soldati austriaci arrivavano da un lato della montagna, a Raibl (oggi Cave del Predil), e di qui, attraverso la galleria mineraria, arrivavano a Bretto.\nUomini, armi e sussistenza vennero spostati qui da altri fronti con uno stratagemma che eluse la sorveglianza dell\u2019esercito italiano, che presidiava il fronte all'altezza di Plezzo. I rinforzi dell\u2019esercito austroungarico infatti giunsero a Plezzo e Tolmino trasportati in treno di notte, nascosti nella boscaglia in modo che i comandi italiani non li scorgessero e trasportati poi a piedi nell\u2019ultimo tratto, fino al fronte. Per illudere gli italiani che la linea del fronte si stesse smantellando invece che \u201carmando\u201d, durante il giorno gli austro-ungarici facevano transitare in allontanamento da Plezzo e Tolmino treni carichi di uomini e mezzi, occultando invece l\u2019approvvigionamento che avveniva di notte. Il Passo del Predil era ben sorvegliato dagli alpini italiani posizionati sul Monte Nero (Alpi Giulie), conquistato il 16 giugno 1915. Gli austro-ungarici, non volendo palesare le proprie strategie, a partire dall\u2019agosto 1917 evitarono di transitare dal passo, preferendo superare la montagna attraverso la galleria mineraria di Bretto.\nNelle settimane antecedenti la Battaglia di Caporetto gli austriaci vi fecero passare 270.000 militari con 22.000 treni. Nel 1919, dopo gli eventi bellici e a seguito del trattato di Saint-Germain, i territori del tarvisiano passarono sotto l'amministrazione italiana e con essi anche miniera di Raibl che divenne propriet\u00e0 dello Stato.\nIn questo periodo la miniera venne data in gestione alla Societ\u00e0 Anonima Miniere Cave del Predil, divenuta successivamente Raibl-Societ\u00e0 Mineraria del Predil.\nInizi\u00f2 un periodo florido per la miniera sotto la gestione di Bernardino Nogara, durante la quale venne costruita una teleferica per trasportare il minerale estratto alla stazione di Tarvisio. Dopo la seconda guerra mondiale la galleria di Bretto divenne confine tra Jugoslavia e Italia e oggetto di aspri conflitti politici e burocratici tra i due Paesi, tanto da doverla chiudere con un cancello posto sulla linea di confine sotterranea. Con l'ingresso della Slovenia nell'area Schengen, il cancello non risult\u00f2 pi\u00f9 necessario.\nIl periodo postbellico port\u00f2 la meccanizzazione e automazione dei processi produttivi e alcune migliorie nell'attrezzatura in dotazione ai minatori. Per esempio, le lampade a carburo vennero sostituite da lampade elettriche innestate sull'elmetto. Nel 1953 inizi\u00f2 un periodo di crisi dal quale la miniera non riusc\u00ec a riemergere. La cava, prima sotto la societ\u00e0 Raibl, pass\u00f2 nel 1956 sotto la Societ\u00e0 Mineraria Metallurgica di Pertusola e nel 1963 sotto l'Azienda Mineraria Metallurgica Italiana, gestita dallo Stato.\nNel 1965 la Regione divenne proprietaria della miniera. Nel 1979 la gestione del giacimento di Cave fu delegata alla societ\u00e0 Samim (gruppo Eni). Nonostante una animata protesta da parte dei minatori durata 17 giorni, il 30 giugno 1991 la miniera venne chiusa. La chiusura della miniera segn\u00f2 per il paese l'inizio di una profonda crisi occupazionale che port\u00f2 ad un notevole calo demografico. Il numero di abitanti, che nel 1968 ammontava a 2100, \u00e8 sceso oggi a circa 400.\nLuoghi d'interesse.\nMiniera di Raibl.\n\u00c8 possibile partecipare a visite guidate attraverso una parte della miniera mediante un trenino a trazione elettrica.\nMuseo storico militare delle Alpi.\nData la connotazione geografica ed il forte passaggio delle truppe molti sono i reperti custoditi nel Museo.\nIl percorso museale \u00e8 pensato per la contestualizzazione storico-geografica e la comprensione del territorio dove si sono svolti gli avvenimenti bellici; vengono approfonditi i principali eventi significativi svoltisi nel territorio di cui si ha ampia documentazione di archivio (anche di diversa nazionalit\u00e0), reperti ed oggettistica di corredo. Partendo dai periodi storici di riferimento il percorso si sviluppa in maniera tale da introdurre il visitatore nella visualizzazione del territorio come teatro degli eventi storici.\nSviluppato su due livelli il museo vuole creare due momenti di coinvolgimento per il visitatore, un'introduzione e contestualizzazione geografica al piano terra ed una parte museale documentale vera e propria destinata ai tre periodi in oggetto."}
{"id": "1964191", "revid": "765341", "url": "https://it.wikipedia.org/wiki?curid=1964191", "title": "Trachypithecus vetulus", "text": "Il presbite dalla faccia viola o langur dalla faccia viola (Trachypithecus vetulus ) \u00e8 una scimmia del Vecchio Mondo della famiglia Cercopithecidae, endemica dello Sri Lanka.\nDescrizione.\nQuesta specie ha una coda lunga e una pelliccia di colore soprattutto bruno, con una maschera facciale scura e la parte inferiore della faccia pi\u00f9 pallida.\nDistribuzione e habitat.\nUn tempo era una specie molto comune e si incontrava perfino nelle periferie di Colombo e nei villaggi che sorgono in zone umide, ma la rapida urbanizzazione ha causato una drastica diminuzione del loro numero.\nIl suo areale si \u00e8 ridotto enormemente di fronte all'avanzare degli insediamenti umani, ma si pu\u00f2 ancora incontrare nella Riserva forestale di Sinharaja, sui monti del Parco nazionale delle Horton Plains o nelle citt\u00e0 di Kitulgala e Galle, immersa nella foresta pluviale.\nBiologia.\n\u00c8 una specie arboricola e diurna.\nIl latrato che emette, soprattutto quello delle forme dell'altopiano, pu\u00f2 essere scambiato per il ruggito di un predatore, come il leopardo.\nSottospecie.\nNe esistono quattro sottospecie:"}
{"id": "1964193", "revid": "339392", "url": "https://it.wikipedia.org/wiki?curid=1964193", "title": "Supercopa Sudamericana", "text": ""}
{"id": "1964194", "revid": "709565", "url": "https://it.wikipedia.org/wiki?curid=1964194", "title": "Janet Dailey", "text": "Nata nell'Iowa, ha sempre voluto essere una scrittrice e ha amato molto i libri. Si laure\u00f2 nel 1962 alla Jefferson High School nella vicina Independence. Ha frequentato la scuola di segreteria in Omaha, e nel 1963 and\u00f2 a lavorare presso la ditta di costruzione di propriet\u00e0 del suo futuro marito, Bill Dailey. I due hanno continuato a lavorare insieme sette giorni alla settimana durante il lavoro.\nNel 1974, il marito sfid\u00f2 Janet riguardo alle sue continue affermazioni, secondo le quali sarebbe benissimo in grado di scrivere un romanzo migliore di quelli che aveva letto. Ha venduto il suo primo manoscritto alla casa editrice Harlequin. Fu il primo della categoria ad essere venduto in America e riscosse un buon successo. Entro il 1998, i suoi romanzi Harlequin aveva venduto 80 milioni di copie. Durante il suo anno pi\u00f9 prolifico, Dailey fiss\u00f2 l'obiettivo di scrivere 15 pagine al giorno. La sua giornata cominciava alle 4 del mattino, per lavorare dalle dodici alle quattordici ore di lavoro al giorno. Quando ha incontrato il suo obiettivo, passava molto pi\u00f9 tempo a scrivere finch\u00e9 non arriv\u00f2 a finire i suoi primi romanzi in otto giorni.\nIl suo primo romanzo, \"Toccare il vento\" (\"Touch the Wind\"), ha raggiunto la lista dei bestseller del New York Times. Attualmente pi\u00f9 di 325 milioni di copie dei suoi libri sono andate in stampa, con traduzioni in 19 lingue per 98 paesi. Il suo romanzo \"Foxfire Light\" \u00e8 stato trasportato su grande schermo. Janet ha iniziato offrendo il Janet Dailey Award nel 1993, che annualmente veniva assegnato assieme a cinquemila dollari annualmente ad un autore i cui romanzi rosa hanno affrontato un'importante questione sociale.\nLa Dailey \u00e8 stata denunciata nel 1997 dalla collega romanziera Nora Roberts, che Dailey ha accusato di copiare il suo lavoro per pi\u00f9 di sette anni. \nNel 1980, Dailey e suo marito si trasferirono a Branson, dove Bill ha promosso e prodotto una mostra presso l'American Theater. Il marito \u00e8 deceduto il 5 agosto 2005. Dailey ritiene Branson \"un posto ideale per vivere. Il tempo \u00e8 generalmente buono, il paese \u00e8 bello, e la gente \u00e8 cos\u00ec amichevole - e non ingombrante\".\n\u00c8 scomparsa nel 2013 all'et\u00e0 di 69 anni."}
{"id": "1964200", "revid": "287204", "url": "https://it.wikipedia.org/wiki?curid=1964200", "title": "Volevo i pantaloni", "text": "Volevo i pantaloni \u00e8 il primo romanzo di Lara Cardella, pubblicato nel 1989, quando l'autrice aveva solo 19 anni.\nIl romanzo, parzialmente autobiografico, racconta la situazione di un'adolescente costretta nelle restrizioni mentali e culturali della Sicilia di quegli anni. Il romanzo ottenne un inaspettato successo, diventando un vero e proprio fenomeno di costume, arrivando ad essere tradotto in diversi paesi europei ed extraeuropei. Nello stesso anno di pubblicazione del libro, venne tratto un film omonimo diretto da Maurizio Ponzi ed interpretato da Giulia Foss\u00e0.\nNel 1995 la Cardella scrisse un seguito del romanzo, intitolato \"Volevo i pantaloni 2\". Nel 2009, in occasione del ventesimo anniversario del libro, \u00e8 stata pubblicata una nuova edizione negli Oscar Mondadori con in appendice un'intervista inedita all'autrice.\nTrama.\nAnna \u00e8 una ragazza siciliana, che frequenta il liceo classico e soffre per una situazione di disagio causata dal maschilismo e dall'ottusit\u00e0 della famiglia e della societ\u00e0 retrograda in cui vive. Deve attenersi a regole sociali secondo lei ingiuste ed evitare comportamenti considerati sconvenienti per una ragazza, come il divieto di truccarsi e indossare minigonne.\nDiventa amica di una compagna di scuola, che desidera emulare perch\u00e9 pi\u00f9 libera ed emancipata; va di nascosto a una sua festa dove conosce Nicola, un ragazzo che le piace e con il quale inizia una relazione. Il segreto non rimane tale a lungo: viene scoperta dalla famiglia e, per punizione, segregata in casa dai genitori. Il comportamento di Anna diviene pubblico grazie ai pettegolezzi del paese e diviene oggetto di scherno e di vergogna al punto che la ragazza viene ritirata da scuola e mandata a casa di una zia.\nQuando quest'ultima lascia il marito, Anna rimane sola in casa con lo zio che tenta di violentarla. Tuttavia riesce a fuggire nella notte e trova la forza per denunciarlo. Tornata con i genitori accetta un matrimonio riparatore con Nicola e, una volta incinta, si ripromette di non far vivere alla bambina le stesse umiliazioni, educandola con una mentalit\u00e0 aperta e progressista.\nCitazioni musicali.\nLa frase \"volevo i pantaloni\" \u00e8 citata dalla cantante siciliana Marcella Bella nella sua canzone \"Sotto il vulcano\", incisa nel 1991. Nella canzone, di matrice fortemente autobiografica, Marcella racconta della sua infanzia in Sicilia e del suo desiderio di emancipazione: \"Io volevo i pantaloni, io volevo pi\u00f9 dolcezze di aver voglia di esser bella.\""}
{"id": "1964204", "revid": "1565034", "url": "https://it.wikipedia.org/wiki?curid=1964204", "title": "Manuel Domingo y Sol", "text": "Biografia.\nDopo essere stato ordinato sacerdote a Tortosa, venne inviato dal suo vescovo a proseguire gli studi a Valencia, dove si addottor\u00f2 in teologia: torn\u00f2 quindi nella sua citt\u00e0 come docente nel seminario locale. Diede vita a diverse iniziative (le associazioni \"La Juventud Cat\u00f3lica\" e \"Congregazione mariana\", la rivista \"El congregante de S. Luis\").\nPer favorire le vocazioni al sacerdozio, il 12 ottobre del 1879 inaugur\u00f2 il \"Colegio de San Jos\u00e9\" e, per dirigere l'istituto, ebbe l'ispirazione di fondare una nuova societ\u00e0: tra il 16 e il 19 luglio del 1883, assieme a quattro confratelli, pronunci\u00f2 uno speciale voto di obbedienza, dando vita a quello che diverr\u00e0 l'istituto secolare dei Sacerdoti Operai Diocesani del Sacro Cuore.\nA causa della difficolt\u00e0 di inquadrare giuridicamente l'istituzione (le norme canoniche non prevedevano ancora simili forme di vita consacrata) i primi tempi per la fraternit\u00e0 non furono semplici. I seminari dell'istituto, per\u00f2, continuarono a diffondersi in tutta la Spagna e in Portogallo: il 1\u00ba aprile 1892 venne aperto un \"Collegio di Spagna\" anche a Roma.\nIl culto.\nMorto nel 1909, il 13 novembre del 1930 si apr\u00ec il processo informativo per la sua beatificazione: la causa venne introdotta nel 1946 e, il 4 maggio del 1970, venne riconosciuta l'eroicit\u00e0 delle sue virt\u00f9.\nPapa Giovanni Paolo II lo ha beatificato il 29 marzo 1987.\nIl Martirologio Romano colloca la sua memoria al giorno 25 gennaio.\nCollegamenti esterni.\n La biografia sul sito \"www.katolsk.no\""}
{"id": "1964205", "revid": "110157", "url": "https://it.wikipedia.org/wiki?curid=1964205", "title": "Millennium Center", "text": "Il Millennium Center \u00e8 il palazzetto dello sport dove gioca la squadra di pallacanestro del KK Vr\u0161ac.\nSituato a Vr\u0161ac, fu costruito nel 2001, e ha una capacit\u00e0 di posti a sedere.\nNel settembre del 2005 ha ospitato alcune partite del FIBA EuroBasket 2005."}
{"id": "1964210", "revid": "767487", "url": "https://it.wikipedia.org/wiki?curid=1964210", "title": "Alexander Vencel (1944)", "text": "Carriera.\nClub.\nOriginario della Transilvania, si trasfer\u00ec giovane con la famiglia in Cecoslovacchia. Nel 1958 si aggreg\u00f2 al TJ Dimitrov Bratislava, che si fuse nel 1960 con lo Slovan Bratislava. Tra il 1963 e il 1965 fece il servizio militare nel Dukla Kom\u00e1rno prima di ritornare allo Slovan, con cui gioc\u00f2 ininterrottamente fino al 1977 vincendo due campionati cecoslovacchi ed una coppa nazionale.\nSuccessivamente fu ceduto allo Plastika Nitra, mentre nel 1980 pass\u00f2 all'estero agli austriaci dello Slovan Wien, con cui termin\u00f2 di giocare due anni dopo.\nVanta 321 presenze nella massima serie cecoslovacca.\nNazionale.\nCon la collezion\u00f2 25 partite. Debutt\u00f2 il 19 maggio 1965 contro la (3-1) in un match valido per le qualificazioni al , mentre gioc\u00f2 la sua ultima partita il 30 maggio 1977 contro il (0-3).\nPartecip\u00f2 al ed al vittorioso ."}
{"id": "1964215", "revid": "1494169", "url": "https://it.wikipedia.org/wiki?curid=1964215", "title": "Alexander Vencel", "text": ""}
{"id": "1964218", "revid": "1543377", "url": "https://it.wikipedia.org/wiki?curid=1964218", "title": "Trachypithecus johnii", "text": "Il langur del Nilgiri (Trachypithecus johnii ) \u00e8 una scimmia del Vecchio Mondo della famiglia Cercopithecidae, endemica dell'India meridionale.\nDistribuzione e habitat.\nVive sulle colline dei Nilgiri, nella zona dei Ghati occidentali. Il suo areale comprende inoltre il Kodagu, nel Karnataka, le Palani Hills, nel Tamil Nadu, e molte altre zone collinari del Kerala.\nDescrizione.\nQuesto primate ha il corpo ricoperto da un lucido mantello nero, il quale si fa bruno dorato sulla testa. Nelle dimensioni e nella lunghezza della coda \u00e8 simile ai langur grigi. Le femmine hanno una macchia di pelo bianco all'interno delle cosce.\nBiologia.\nVive in gruppi composti da cinque a 16 esemplari. Questo animale \u00e8 spesso visto avvicinarsi ad aree agricole. La sua dieta comprende frutta, germogli e foglie.\nConservazione.\nLa \"IUCN red list\" classifica \"Trachypithecus johnii\" come specie vulnerabile.\n\u00c8 minacciata dalla deforestazione e dal bracconaggio per la sua pelliccia e la sua carne, ritenuta portatrice di propriet\u00e0 afrodisiache."}
{"id": "1964221", "revid": "599013", "url": "https://it.wikipedia.org/wiki?curid=1964221", "title": "Leandro Vissotto", "text": "Gioca nel ruolo di opposto nella .\nCarriera.\nCresciuto nel , esordisce titolare nel 1999, a sedici anni. Nel 2001 esordisce in nazionale, con cui vince due edizioni della World League nel 2003 e nel 2006.\nNel 2006 approda in Italia, ingaggiato dalla M. Roma Volley di Serie A1; con la squadra capitolina non gioca mai, venendo ceduto in prestito nel 2006-07 alla e nel 2007-08 al ; con la squadra pugliese si laurea miglior realizzatore stagionale con 484 punti in 25 gare. Nel 2008-09 viene ingaggiato dalla . Con la squadra trentina, in soli due anni, diventa campione d'Europa e campione del mondo. Nel gennaio 2010, al PalaMadigan di Montecatini Terme, conquista il suo primo trofeo italiano: vince la Coppa Italia, venendo nominato anche MVP della Final Four. Quattro mesi dopo vince la sua seconda Champions League grazie alla vittoria per 3-0 contro i russi della Dinamo Mosca. Nel 2010 vince il Campionato mondiale e torna a giocare in patria, vestendo nella stagione 2010-11 la maglia del , col quale vince il Campionato Paulista.\nNella stagione 2011-2012 veste la maglia bianco-blu del di Cuneo; nel 2012 con la nazionale vince la medaglia d'argento ai Giochi della XXX Olimpiade di Londra. La stagione successiva viene ingaggiato dall', militante nella Superliga russa, col quale raggiunge la finale di campionato e di Challenge Cup; con la nazionale nell'estate del 2013 vince la medaglia d'argento alla World League, bissata anche nell'edizione 2014, e poi quella d'oro al campionato sudamericano.\nNella stagione 2013-14 torna in Brasile, ingaggiato dalla ; tuttavia, a causa dei problemi economici del club, \u00e8 costretto a cambiare squadra a met\u00e0 stagione, andando a giocare dal mese di gennaio nella V-League sudcoreana per il per la seconda parte di campionato; con la nazionale vince la medaglia d'argento al campionato mondiale 2014. Nella stagione successiva gioca nella V.Premier League giapponese coi e vince sia la Coppa dell'Imperatore che lo scudetto. Dopo una parentesi all', ritorna nella Serie A1 italiana per concludere il campionato con il .\nNella stagione 2017-18 fa ritorno nella massima divisione brasiliana col ."}
{"id": "1964222", "revid": "599013", "url": "https://it.wikipedia.org/wiki?curid=1964222", "title": "Pacchetto Treu", "text": "Con pacchetto Treu si indicano alcune norme in tema di diritto del lavoro in Italia cos\u00ec dette poich\u00e9 proposte da Tiziano Treu, ministro del lavoro e della previdenza sociale del governo Prodi I, emanate con lo scopo di contrastare la disoccupazione.\nStoria.\nIl primo progetto di legge risale al 12 aprile 1995, durante il governo Dini, e si proponeva di disciplinare la flessibilit\u00e0 lavorativa in particolare contratti a tempo determinato, lavoro interinale, \"job sharing\" e altre forme contrattuali di lavoro atipico, sino ad allora non previste dal diritto del lavoro in Italia.\nDurante il governo Prodi I la legge delega 24 giugno 1997, n. 196 autorizzava il governo ad emanare un paio di decreti legislativi, al fine di dare piena attuazione al progetto di legge, in particolare riguardo al contrasto alla disoccupazione del sud Italia e alla disciplina dei lavori socialmente utili.\nLe norme.\nLe leggi emanate in tutto furono tre ovvero:\nContenuto.\nLe norme comportarono l'abrogazione di alcune disposizioni del codice civile italiano, come ad esempio l'art. ):\nInoltre regolavano direttamente determinati istituti (apprendistato, lavoro interinale), disposizioni sulla produzione legislativa futura e disposizioni di rinvio della contrattazione sociale, regolamentando anche in modo pi\u00f9 completo la figura dei lavori socialmente utili, e introducendo il contratto di collaborazione coordinata e continuativa e il contratto a progetto.\nDal punto di vista giuridico introdusse il concetto del contratto di lavoro temporaneo, definito \"lavoro interinale\" (art. 3), precedentemente vietato dalla legge 23 ottobre 1960, n. 1369, e di fornitura di prestazioni di lavoro temporaneo (art. 1) nonch\u00e9 l'istituto del tirocinio formativo.\nCritiche.\nNonostante il proposito di sbloccare l'obsoleto mercato del lavoro in Italia ed aumentare l'occupazione tramite la flessibilit\u00e0, l'approvazione del pacchetto Treu e l'uso distorto dei contratti di lavoro atipico ha contribuito a creare il fenomeno del precariato in Italia."}
{"id": "1964224", "revid": "2028261", "url": "https://it.wikipedia.org/wiki?curid=1964224", "title": "Stan e Jan Berenstain", "text": "Biografia.\nStanley (Stan) Berenstain \u00e8 nato il 29 settembre 1923, in un quartiere ebraico ovest di Filadelfia, e mor\u00ec di cancro il 26 novembre 2005 a Solebury Township in Pennsylvania. Jan Berenstain \u00e8 nata Janice Grant il 26 luglio 1923, a Filadelfia, ma \u00e8 cresciuta in West Philadelphia nel Radnor. Il duo si \u00e8 unito durante il loro primo giorno di lezione presso la Scuola di Philadelphia dell'Arte Industriale nel 1941 e si sposarono cinque anni dopo, il 13 aprile 1946.\nIn un'intervista sui libri, i Berenstain hanno detto che un grande motivo dietro la loro ispirazione sono state alcune difficolt\u00e0 con i genitori. Insieme hanno prodotto il fumetto Suor dal 1953 al 1955. Hanno pubblicato il loro primo libro con lo pseudonimo \"Berenstain Bears\" nel 1962 e con l'aiuto del capo delle pubblicazioni per bambini Random House. Theodor Geisel (Dr. Seuss) hanno creato un franchising che oltre ai libri produsse serie televisive e giocattoli."}
{"id": "1964226", "revid": "767487", "url": "https://it.wikipedia.org/wiki?curid=1964226", "title": "Beno\u00eet David", "text": "Biografia.\nClose to the Edge, la tribute band.\n\u00c8 stato il cantante dei Close to the Edge, una tribute band canadese degli Yes eponima dell'album e del brano, basata a Montr\u00e9al, Canada.\nCon i Mystery.\n\u00c8 stato il cantante dei canadesi Mystery dal 1999 al 2014, registrando con loro tre album in studio e uno live, e negli spettacoli dal vivo. Ha lasciato la band nella primavera del 2014 ed \u00e8 stato sostituito da Jean Pagaeu, durante i preparativi del tour \"The World Is A Game\".\nVoce solista degli Yes.\nIl bassista Chris Squire, leader della band, not\u00f2 David in un video dei Close to the Edge pubblicato su YouTube che gli fu consigliato da un amico. Lo convoc\u00f2 per una audizione, che ebbe esito positivo.\nNel settembre del 2008 venne annunciato che David avrebbe preso parte al tour \"In the Present\" della storica band britannica come nuova voce solista, in sostituzione del cantante e fondatore Jon Anderson, da alcuni anni sofferente alle vie respiratorie ed impossibilitato a partecipare alle varie esibizioni dal vivo. Esord\u00ec il 4 novembre con il concerto di Hamilton nell'Ontario, Canada.\nNel 2011 incise con gli Yes il loro nuovo disco in studio, \"Fly from Here\", ma durante il relativo tour promozionale \u2013 eseguito con gli Styx come co-headliner \u2013 trascur\u00f2 i sintomi e si ammal\u00f2 di una laringite acuta con infezione all'orecchio e febbre alta. Tre date europee vennero cos\u00ec cancellate. David torn\u00f2 in Canada, e i medici gli ordinarono il totale riposo per non danneggiare permanentemente la sua voce. Egli stesso diede forfait e rinunci\u00f2 a proseguire i concerti dopo la pausa natalizia.\nVenne prima rimpiazzato e poi sostituito in maniera definitiva da Jon Davison, consigliato tempo addietro a Squire da Taylor Hawkins dei Foo Fighters.\nDalla prima parte del tour \"In the present\", con David alla voce, \u00e8 stato tratto l'album doppio dal vivo \"In the Present - Live from Lyon\"."}
{"id": "1964229", "revid": "370187", "url": "https://it.wikipedia.org/wiki?curid=1964229", "title": "Associazione Calcio Napoli 1961-1962", "text": "Questa voce raccoglie le informazioni riguardanti lAssociazione Calcio Napoli nelle competizioni ufficiali della stagione 1961-1962.\nStagione.\nLa sopravvenuta retrocessione in Serie B comport\u00f2 per il Napoli, nell'estate 1961, l'addio a giocatori di valore come Bugatti, Posio e Del Vecchio; a sostituirli, tra gli altri, Pierluigi Ronzon il quale disputer\u00e0 sei stagioni in maglia azzurra, l'ala Amos Mariani, il portiere Walter Pontel e il giovane centrocampista Luigi Simoni. In campionato la formazione campana totalizz\u00f2 43 punti, piazzandosi al secondo posto della classifica, alle spalle del , e ottenendo cos\u00ec l'immediato ritorno in Serie A. \nLa squadra, inizialmente affidata all'ex centrocampista azzurro Fioravante Baldi, stent\u00f2 a decollare sicch\u00e9 fu chiamato in panchina la \"vecchia gloria\" Bruno Pesaola, il quale non solo condusse il Napoli alla promozione, ma a sorpresa anche alla conquista del primo trofeo nella storia del club, la Coppa Italia vinta nella finale unica di Roma contro la , squadra allora in Serie A \u2014 eguagliando cos\u00ec il nel ristretto novero delle squadre capaci di centrare quest'affermazione pur non militando nella massima categoria \u2014; la squadra del \"Petisso\" elimin\u00f2 dalla competizione l' al primo turno (1-1 e 6-5 ai rigori), la in A al secondo turno (7-6 ai rigori dopo lo 0-0 nei tempi regolamentari), il , anche esso in Serie A, agli ottavi per 0-2, la per 0-1 ai quarti e il (in A) nella semifinale per 2-1, battendo infine gli spallini nella finale dell'Olimpico (2-1).\nMiglior marcatore stagionale fu Gianni Corelli il quale realizz\u00f2 13 reti, di cui 11 in campionato e 2 in Coppa Italia; buoni i bottini anche di Achille Fraschini, con 10 reti in campionato, e del centrocampista Pierluigi Ronzon, con 9 reti in campionato e 1 \u2014 decisiva \u2014 nella finale di Coppa."}
{"id": "1964232", "revid": "320578", "url": "https://it.wikipedia.org/wiki?curid=1964232", "title": "Francesc F\u00e0bregas", "text": ""}
{"id": "1964234", "revid": "1442080", "url": "https://it.wikipedia.org/wiki?curid=1964234", "title": "Trachypithecus cristatus", "text": "Il presbite dalla cresta o presbite argentato (Trachypithecus cristatus ) \u00e8 una scimmia del Vecchio Mondo della famiglia Cercopithecidae. \u00c8 la specie tipo del genere \"Trachypithecus\".\nDescrizione.\n\u00c8 riconoscibile dalle estremit\u00e0 grigie che spiccano su una pelliccia bruno scura o nera, nonostante l'inguine e la parte ventrale della coda siano di colore giallastro. Le femmine sono lunghe 46\u201351\u00a0cm, a cui si aggiungono 67\u201375\u00a0cm di coda, e pesano 5,7\u00a0kg. I maschi sono lunghi 50\u201358\u00a0cm, a cui si aggiungono 67\u201375\u00a0cm di coda, e pesano 6,6\u00a0kg. Alla nascita il suo pelame \u00e8 arancione, ma intorno ai tre mesi di et\u00e0 si sviluppa la colorazione adulta. Ha una stomaco grande e dalla struttura molto complessa, utile per digerire la cellulosa che incontra nella sua dieta erbivora.\nBiologia.\nIl presbite dalla cresta \u00e8 un animale arboricolo.\nVive in gruppi, di 9-30 esemplari, composti da un maschio adulto e da molte femmine adulte, le quali si prendono cura in comune dei piccoli. Il maschio adulto protegge il suo gruppo e il proprio territorio dai maschi rivali, comunicando la sua dominanza con vocalizzazioni e combattimenti.\nLa sua dieta \u00e8 costituita dal 60 all'80% di foglie.\nDistribuzione e habitat.\nVive nelle foreste costiere di mangrovie di un'area che va dalla Birmania fino all'Indocina e al Borneo.\nSottospecie.\n\u00c8 suddiviso in due sottospecie:"}
{"id": "1964242", "revid": "7336", "url": "https://it.wikipedia.org/wiki?curid=1964242", "title": "Varappe", "text": ""}
{"id": "1964243", "revid": "7336", "url": "https://it.wikipedia.org/wiki?curid=1964243", "title": "Varappa", "text": ""}
{"id": "1964244", "revid": "121546533", "url": "https://it.wikipedia.org/wiki?curid=1964244", "title": "Giampaolo Di Lorenzo", "text": "Ex playmaker di 183 cm per 83 kg, ha giocato per diverse stagioni in Serie A.\nCarriera.\nCresce nella Partenope Napoli, squadra della sua citt\u00e0 natale con cui debutta anche in A1. Nel periodo compreso tra il 1989 e il 1992 scende in Serie B2 a farsi le ossa con le canotte di Barletta, Capri e Rieti.\nTorna quindi nel professionismo disputando cinque campionati di A2 ancora coi colori della Partenope, prima dell'esperienza alla Serapide Pozzuoli. Nella stagione 1998-99 si trasferisce alla Libertas Forl\u00ec, ma \u00e8 l'ultima stagione prima della scomparsa del club, che militava anch'esso in A2.\nDi Lorenzo rimane in Romagna contribuendo alla salita in B1 della seconda squadra forlivese, quella Fulgor Forl\u00ec che nel 2003 finir\u00e0 per fondersi con la nuova Libertas. Nel 2005-06 vive la sua ultima esperienza agonistica da giocatore, assumendo il doppio incarico di giocatore-allenatore di Brindisi.\nAppeso definitivamente le scarpette al chiodo, allena per un biennio a Potenza, dove ottiene una promozione in B1 e una salvezza l'anno successivo. Nel 2008 fa ritorno alla Fulgor Libertas Forl\u00ec, guidandola anche in Legadue dopo il ripescaggio del club avvenuto nell'estate 2010.\nDopo una serie di sconfitte pesanti la societ\u00e0 Fulgor Libertas Forl\u00ec a malincuore solleva dall'incarico il coach dopo la sconfitta contro i Crabs Rimini del 28 gennaio 2011 e lo sostituisce con Nenad Vu\u010dini\u0107.\nQualche mese dopo trova l'accordo con la Fulgor Omegna per la panchina rosso-verde.\nDopo l'interruzione del suo rapporto professionale con la Fulgor Omegna a fine stagione 2013-2014 trova l'accordo con la Bawer Matera. Il 9 dicembre 2014 viene sostituito da Massimo Bianchi."}
{"id": "1964250", "revid": "290948", "url": "https://it.wikipedia.org/wiki?curid=1964250", "title": "Produzione (economia)", "text": ""}
{"id": "1964252", "revid": "114987803", "url": "https://it.wikipedia.org/wiki?curid=1964252", "title": "Nora Roberts", "text": "\u00c8 stata la prima autrice ad essere inserita nella \"Romance Writers of America Hall of Fame\". Ha scritto anche molte opere con gli pseudonimi di J.D. Robb, Sarah Hardesty e Jill March. Fino al 2006, i suoi romanzi erano gi\u00e0 apparsi per ben 660 settimane nella lista dei bestseller del \"New York Times\". Oltre 280 milioni di copie dei suoi libri sono in stampa, di cui 12 milioni di copie vendute nel solo anno 2005. I suoi romanzi sono stati pubblicati in 35 paesi.\nBiografia.\nLa pi\u00f9 giovane di cinque figli, la Roberts \u00e8 di discendenza irlandese da parte di entrambi i genitori.\nI membri della sua famiglia sono sempre stati accaniti lettori per cui i libri sono stati importanti nella vita della scrittrice.\nLa Roberts frequent\u00f2 inizialmente una scuola cattolica dove le monache le insegnarono l'importanza della disciplina. Nel corso del suo secondo anno di liceo, si trasfer\u00ec ad una scuola pubblica, la Montgomery Blair High School, dove incontr\u00f2 il primo marito, Ronald Aufem-Brinke. Si sposarono, contrariamente al volere dei genitori nel 1968, subito dopo aver conseguito il diploma. La coppia si trasfer\u00ec a Keedysville, nel Maryland, e il marito della scrittrice lavor\u00f2 presso l'ufficio del padre mentre la Roberts trascorse gran parte del suo tempo producendo lavori di artigianato, tra cui ceramiche e vestiti per i due figli. Il matrimonio si concluse con un divorzio.\nLa Roberts incontr\u00f2 il secondo marito, Bruce Wilder, un falegname, quando l'assunse per costruire una libreria. Si sposarono nel luglio 1985. Il marito possiede e gestisce una libreria in Boonsboro. Nora ha sempre ritenuto che perseguire una carriera di scrittore richieda disciplina; \u00e8 abituata a concentrarsi su un romanzo alla volta, scrivendo anche otto ore al giorno, ogni giorno, anche se in vacanza. Invece di iniziare un'opera partendo dal riassunto della trama, la Roberts comincia abbozzando un episodio chiave, un personaggio o un'ambientazione da cui elabora un breve progetto con i soli elementi essenziali, per poi risalire all'inizio del romanzo. La seconda stesura di solito vede l'aggiunta dei dettagli, la \"trama e il colore\" dei lavori, cos\u00ec come un pi\u00f9 approfondito studio dei personaggi. Infine, redige la stesura definitiva in cui rifinisce il romanzo prima di inviarlo al suo agente polacco, Amy Berkower. Spesso la Roberts scrive trilogie, in cui in tre libri consecutivi racconta le vicende di un unico gruppo di personaggi. Roberts fa molte ricerche su internet per supportare il suo lavoro, dato che ha una vera e propria avversione per gli aerei. La maggior parte dei suoi romanzi \u00e8 ambientata ad Ardmore, contea di Waterford. Ha scritto pi\u00f9 di 150 romanzi, per lo pi\u00f9 di romanticismo, fantasy o suspense. Ha vinto numerosi riconoscimenti. Nel 1997 ha intentato una causa di plagio alla collega connazionale Janet Dailey, che ha ammesso la colpa.\nFilm tv.\nDiversi romanzi di Nora Roberts sono stati adattati per la televisione:"}
{"id": "1964256", "revid": "1305887", "url": "https://it.wikipedia.org/wiki?curid=1964256", "title": "Kevin Conroy", "text": "\u00c8 noto principalmente per essere la voce ufficiale di Batman nei cartoni animati e nei videogiochi della serie (eccetto Arkham Origins).\nBiografia.\nNato a Westbury (New York), a undici anni Conroy su trasfer\u00ec a Westport (Connecticut), e nel 1973 a New York, dove frequent\u00f2 la Juilliard School; si diplom\u00f2 nel 1978, e partecip\u00f2 ad un tour con l'opera di Ira Levin \"Deathtrap\".\nSpostatosi in California, nel 1980 ebbe un ruolo nella soap opera \"Destini\", e divenne affiliato al Old Globe Theatre di San Diego, dove port\u00f2 in scena alcune opere di Shakespeare. Torn\u00f2 in seguito a partecipare a produzioni televisive, sia con ruoli regolari (\"Search For Tomorrow\", \"Ohara\", \"Tour of Duty\") sia come guest star (\"Cin cin\", \"Dynasty\", \"Search For Tomorrow\", \"Matlock\").\nNel 1992 divent\u00f2 la voce ufficiale di Batman nella serie animata \"Batman\" (1992-1995). Doppi\u00f2 il personaggio anche nelle successive serie animate, tra cui \"Batman - Cavaliere della notte\" (1997-1999), \"Batman of the Future\" (1999-2001) e \"Justice League\" (2001-2004) e in diversi film d'animazione, tra cui \"Batman - La maschera del Fantasma\" (1993), \"Batman of the Future - Il ritorno del Joker\" (2000), \"Batman - Il cavaliere di Gotham\" (2008) e ' (2012). Ha inoltre prestato la propria voce per i videogiochi ' (2009), ' (2011) e ' (2015)."}
{"id": "1964259", "revid": "339392", "url": "https://it.wikipedia.org/wiki?curid=1964259", "title": "Eparchia di Nareg in New York", "text": ""}
{"id": "1964264", "revid": "188323", "url": "https://it.wikipedia.org/wiki?curid=1964264", "title": "Power jet", "text": ""}
{"id": "1964272", "revid": "1305772", "url": "https://it.wikipedia.org/wiki?curid=1964272", "title": "Polimeri termoplastici", "text": "I polimeri termoplastici sono polimeri formati da catene lineari o poco ramificate, non legate l'una con l'altra (ovvero non reticolate); \u00e8 sufficiente quindi aumentare la temperatura per portarli ad uno stato viscoso e poterli quindi formare.\nOgni volta che si ripete l'operazione di riscaldamento e formatura il materiale perde un po' delle sue caratteristiche.\nCristallinit\u00e0.\nI polimeri termoplastici possono essere amorfi o semicristallini: i primi sono trasparenti, gli altri sono invece opachi, a meno che gli indici di rifrazione delle due fasi (amorfa e cristallina) siano uguali, o la fase dispersa abbia dimensioni minori della lunghezza d'onda della radiazione visibile incidente.\nI polimeri amorfi al di sotto della temperatura di fusione hanno catene intrecciate e attorcigliate\n(groviglio statistico).\nPresentano una certa resistenza ed elasticit\u00e0 e se non sono caricati mantengono la loro forma.\nI polimeri semicristallini sono invece costituiti da zone cristalline (in cui le catene polimeriche sono disposte in maniera ordinata, seguendo tutte la stessa orientazione) intervallate da zone amorfe. Per poter essere semicristallini, i polimeri devono avere due criteri di cristallizzabilit\u00e0: regolarit\u00e0 di costituzione (lungo la catena polimerica, ci deve essere un ordine in cui gli atomi si ripetono) e di configurazione (il monomero deve avere gli stessi atomi nello stesso posto lungo la catena).\nIl comportamento dei polimeri amorfi \u00e8 fortemente influenzato dalla temperatura: alla temperatura di transizione vetrosa (Tg) i movimenti delle catene si riducono a tal punto che il materiale diviene compatto e rigido, e vi \u00e8 una variazione di circa tre ordini di grandezza del modulo elastico.\nLa temperatura di transizione vetrosa non \u00e8 costante, ma dipende dal peso medio ponderale e dalla velocit\u00e0 di raffreddamento del polimero.\nDiagramma sforzo-deformazione.\nI polimeri termoplastici hanno comportamento elastico se sottoposti a piccole deformazioni (ovvero seguono la legge di Hooke), per cui se lo sforzo cessa vengono ripristinate le dimensioni che il provino aveva prima dell'applicazione dello sforzo, quindi la deformazione \u00e8 reversibile.\nSe vengono invece sottoposti a deformazioni pi\u00f9 marcate, hanno comportamento plastico, per cui una volta che lo sforzo \u00e8 cessato il provino non ritorna alle dimensioni iniziali, bens\u00ec permane una certa aliquota di deformazione. Ci\u00f2 \u00e8 spiegato dal fatto che le molecole di polimero possono muoversi l'una rispetto all'altra e i legami che intercorrono tra le macromolecole sono legami di attrazione intermolecolare (ad esempio forze di van der Waals o legami idrogeno), pi\u00f9 deboli dei legami chimici che possono esserci ad esempio nel caso di polimeri reticolati (elastomeri), i quali invece riassumono sempre le loro dimensioni iniziali.\nInoltre all'aumentare della temperatura e a parit\u00e0 di deformazione ottenuta \u00e8 necessario applicare uno sforzo minore per deformare un polimero termoplastico (da cui il nome \"termo-plastico\").\nUn manufatto termoplastico, sottoposto a un ciclo di modificazione-trasformazione (fisica, meccanica), tende a ritornare alla sua forma iniziale grazie a quella che \u00e8 definita la sua \u201cmemoria plastica\u201d . Memoria della forma iniziale acquisita nel processo di produzione del polimero termoplastico a partire dalla resina. Ci\u00f2 grazie alla componente \"elastica\" del materiale e all'energia accumulata durante il processo di trasformazione della resina in manufatto. Esempio: piegare con una sollecitazione meccanica un tubo diritto: dopo il piegamento cui viene sottoposto esso tender\u00e0 nel tempo a riacquistare una forma pi\u00f9 rettilinea simile a quella iniziale. Questo comportamento, relativo solo ai materiali termoplastici, \u00e8 definito \"plastic memory\" in inglese e si riferisce a questa particolare propriet\u00e0 di questi specifici materiali.\nProcedimenti di solidificazione.\nLe propriet\u00e0 di un materiale termoplastico dipendono dalle condizioni di solidificazione, che sono:\nI procedimenti sono due:\nNello studio \u00e8 utile il diagramma (analogo alle curve di Bain per gli acciai) nel quale sono presenti le curve di fine e inizio trasformazione (che rappresentano la fine e l'inizio di cristallizzazione), con scala dei tempi logaritmica.\nAl punto di fine cristallizzazione per\u00f2 non abbiamo il materiale 100% cristallino, ma abbiamo raggiunto il massimo grado di cristallinit\u00e0 del materiale.\nPoi abbiamo anche la curva di transizione vetrosa, che incide sull'addensamento delle macromolecole e sul volume libero del polimero (cio\u00e8 lo spazio che rimane tra le macromolecole).\nI tipi di raffreddamento possibili sono:\nMorfologia.\nLa morfologia dei polimeri termoplastici pu\u00f2 essere:\nNel caso di polimero ottenuto da fuso si forma una \"superstruttura\", in cui la lamella \u00e8 l'elemento base, chiamato sferulite.\nEsempi.\nDi seguito vengono elencati alcuni polimeri termoplastici:"}
{"id": "1964281", "revid": "584094", "url": "https://it.wikipedia.org/wiki?curid=1964281", "title": "Isole Kermadec", "text": "Le isole Kermadec (, in m\u0101ori: Rangit\u0101hua) sono un arcipelago che forma un arco di isole nell'Oceano Pacifico meridionale. Amministrativamente le isole formano parte della Nuova Zelanda sin dal 1887.\nLe isole si trovano tra i 29\u00b0 e 31,5\u00b0 di latitudine sud e tra 178\u00b0 e 179\u00b0 di longitudine ovest, 800\u20131000\u00a0km a nordest dell'Isola del Nord (uno dei due corpi isolani maggiori della Nuova Zelanda), e a una distanza simile a sudovest di Tonga.\nGeografia.\nIl gruppo include quattro isole maggiori (tre di queste potrebbero essere considerati gruppi di isole, dal momento che le rispettive isole principali hanno piccole isole satelliti) e qualche scoglio isolato, indicate da nord verso sud. Le isole sono:\nL'area totale delle isole Kermadec \u00e8 di 33,08\u00a0km\u00b2. Sono disabitate, ad eccezione della stazione meteorologica (e ripetitore radio) Raoul Island Station, operata dal governo della Nuova Zelanda, dotata anche di un ostello per ufficiali e volontari del \"Department of Conservation\" che viene mantenuto sin dal 1937 sulle terrazze a nord di Raoul Island, 50 metri sopra i faraglioni di Fleetwood Bluff. La stazione Raoul Island \u00e8 l'avamposto pi\u00f9 a nord della Nuova Zelanda.\nIl clima delle isole \u00e8 subtropicale, con una temperatura media mensile di 22,4\u00a0\u00b0C a febbraio e di 16,0\u00a0\u00b0C in agosto. Le precipitazioni piovose ammontano a circa 1.500\u00a0mm annui, con un periodo relativamente asciutto da ottobre a gennaio.\nGeologia.\nLe isole Kermadec sono un arco di isole vulcaniche, che si trovano al punto di incontro tra la placca pacifica che si inabissa sotto la placca indo-australiana. La placca del Pacifico, in subduzione ha creato la fossa delle Kermadec, una fossa oceanica profonda 8\u00a0km, ad est delle isole. Le isole sono le maggiori elevazioni del Kermadec Ridge, che corre a sudovest delle isole verso l'Isola del Nord della Nuova Zelanda e nordest verso Tonga (Dorsale delle Tonga-Kermadec).\nLe 4 isole maggiori sono picchi vulcanici che si innalzano dal fondo marino. Esistono altri picchi vulcanici nella catena, che non raggiungono la superficie marina, ma formano dei \"seamount\" con picchi profondi tra 65 e 1.500\u00a0m. Il Monowai Seamount, con una profondit\u00e0 di 120\u00a0m, si trova a met\u00e0 strada tra Raoul Island e Tonga. La dorsale sottomarina infine si collega alla White Island nella Baia dell'Abbondanza della Nuova Zelanda, all'estremo nord della Taupo Volcanic Zone.\nLe isole di Raoul e Curtis sono entrambe vulcani attivi. Quelli sulle altre isole sono attualmente spenti e le isole pi\u00f9 piccole sono i resti erosi di vulcani estinti.\nForesta umida subtropicale delle isole Kermadec.\nQueste isole sono riconosciute dagli ecologisti come ecoregioni distinte, le foreste subtropicali umide delle isole Kermadec. Sono foreste a foglia ampia tropicali e subtropicali, parte della ecozona oceanica. Le foreste sono dominate dalla pianta \"Metrosideros kermadecensis\", dai fiori rossi, correlata alla P\u014dhutukawa \"(M. excelsa)\" della Nuova Zelanda. Le Kermadec non hanno mammiferi nativi, ma danno rifugio a molti uccelli marini che nidificano tra le foreste.\nStoria.\nAll'arrivo degli europei le isole erano disabitate. L'arcipelago prende il nome dal navigatore francese Jean-Michel Huon de Kermadec che le scopr\u00ec nel 1791-1793 al comando della nave \"Esp\u00e9rance\", che faceva parte della spedizione di Antoine Bruni d'Entrecasteaux. I primi europei, inizialmente membri della famiglia Bell, abitarono l'isola dai primi del Novecento fino al 1937, come cacciatori di balene. Una delle figlie di Bell, Elsie K. Morton, raccont\u00f2 l'esperienza nelle sue memorie, \"Crusoes of Sunday Island\". Attualmente sull'isola di Raoul si trovano una stazione radio e meteorologica governativa e un ostello per gli ufficiali e volontari. \nTerremoto del 2006.\nIl 16 maggio 2006, alle 22:39, ora locale, un terremoto di magnitudine 7,6 colp\u00ec la regione fino a farsi sentire in localit\u00e0 lontane come Christchurch.\nConservazione.\nLe isole Kermadec sono rinomate per le loro colonie di uccelli (minacciate da topi e gatti introdotti dagli abitanti), e spesso si trovano folte colonie di uccelli negli isolotti al largo, al sicuro da murini e felini. Esistono anche alcune piante esotiche invasive.\nLe visite alle isole vengono limitate dal \"Department of Conservation\". Il dipartimento permette visite a Raoul da parte di volontari che assistono nel recupero ambientale e in progetti di monitoraggio, e sono ammessi studiosi di materie naturalistiche. Le visite alle altre isole sono limitate al personale impegnato nello studio scientifico delle isole."}
{"id": "1964286", "revid": "188323", "url": "https://it.wikipedia.org/wiki?curid=1964286", "title": "Power jet elettronico", "text": ""}
{"id": "1964288", "revid": "745179", "url": "https://it.wikipedia.org/wiki?curid=1964288", "title": "Sam Gribley", "text": ""}
{"id": "1964290", "revid": "188323", "url": "https://it.wikipedia.org/wiki?curid=1964290", "title": "Getto di potenza", "text": ""}
{"id": "1964292", "revid": "599013", "url": "https://it.wikipedia.org/wiki?curid=1964292", "title": "Fraternit\u00e0 dei sacerdoti operai diocesani del Sacro Cuore di Ges\u00f9", "text": "La Fraternit\u00e0 dei sacerdoti operai diocesani del Sacro Cuore di Ges\u00f9 (in latino \"Sodalitas Sacerdotum Operariorum Dioecesanorum a Corde Iesu\", in spagnolo \"Hermandad de Sacerdotes Operarios Diocesanos del Coraz\u00f3n de Jes\u00fas\") \u00e8 un'associazione pubblica clericale di diritto pontificio: i membri del sodalizio pospongono al loro nome la sigla S.O.D.\nStoria.\nLa fraternit\u00e0 venne fondata il 29 gennaio 1883 a Tortosa dal sacerdote spagnolo Manuel Domingo y Sol (1836\u20131909). Il suo scopo era quello di fomentare le vocazioni ecclesiastiche e dirigere il \"Collegio de S. Jos\u00e9\" istituito a tal fine da Domingo y Sol: rapidamente sorsero anche altri seminari posti sotto il patrocinio di san Giuseppe gestiti dai sodali della fraternit\u00e0 (a Valencia, Murcia, Orihuela).\nL'istituto venne eretto canonicamente dal vescovo di Tortosa il 1\u00ba gennaio del 1886 e ottenne il pontificio decreto di lode il 1\u00ba agosto del 1898; il 19 marzo 1927 venne approvata dalla Santa Sede come societ\u00e0 di vita comune senza voti. I sacerdoti operai diocesani poterono cos\u00ec iniziare a espandersi anche al di fuori della penisola iberica (Messico, Uruguay, Argentina, Per\u00f9).\nIl 23 marzo 1935 si trasform\u00f2 in istituto secolare e, come tale, venne nuovamente approvato dalla Santa Sede il 19 marzo del 1952: da questa data, i membri dell'istituto iniziarono ad affiancare all'insegnamento nei seminari la gestione di centri di orientamento vocazionale.\nL'11 gennaio 2008 papa Benedetto XVI ha concesso alla Congregazione per il Clero il privilegio di poter concedere anche alle associazioni pubbliche la facolt\u00e0 di incardinare i membri: i sacerdoti operai diocesani, non ritenendo pi\u00f9 adatta la configurazione di istituto secolare, hanno ottenuto il riconoscimento come associazione pubblica clericale.\nFinalit\u00e0 e diffusione.\nFinalit\u00e0 dell'istituto sono: favorire, sostenere e guidare le vocazioni ecclesiastiche e religiose; educare cristianamente la giovent\u00f9; propagare la devozione al Sacro Cuore di Ges\u00f9 e la spiritualit\u00e0 espiatoria e riparatrice.\nI membri della fraternit\u00e0 sono circa 250 e sono presenti in Spagna, Italia, Germania, Argentina, Messico, Venezuela, Stati Uniti d'America, Zambia e Zimbabwe; la sede generalizia \u00e8 a Roma, in via della Cava Aurelia 145."}
{"id": "1964293", "revid": "2142040", "url": "https://it.wikipedia.org/wiki?curid=1964293", "title": "Ricorso alla pena di morte nel mondo", "text": "La pena di morte nel mondo \u00e8 stata ampiamente utilizzata durante la storia dell'umanit\u00e0; al 2022, la maggior parte degli Stati l'ha abolita.\nStoria.\nNella Storia Moderna, il primo stato che abol\u00ec la pena capitale per tutti i reati fu il Granducato di Toscana nel 1786. Nel XIX secolo essa fu abolita dalla Repubblica Romana nel 1849, dalla Repubblica Bolivariana del Venezuela nel 1863, dalla Serenissima Repubblica San Marino nel 1865 e dal Regno d'Italia nel 1889, tranne per alcuni reati militari commessi in tempo di guerra, venendo applicata solo durante la prima guerra mondiale; fu per\u00f2 reintrodotta, nel 1925, solo per attentati contro il Duce e contro il Re, poi per gravi reati comuni dal 1930, per essere, dopo alterne vicende, definitivamente abolita dalla Costituzione repubblicana nel 1948.\nNegli ultimi decenni molti Stati l'hanno abolita.\nAmnesty International distingue quattro categorie di Stati: in 54 Stati al mondo la pena di morte \u00e8 ancora prevista dal codice penale ed utilizzata (colore rosso); 26 Stati mantengono la pena di morte anche per reati comuni ma di fatto non ne hanno fatto uso per almeno 10 anni e non hanno intenzione di ricorrervi (colore arancione); in 7 Stati \u00e8 in vigore ma solo limitatamente a reati commessi in situazioni eccezionali, ad esempio in tempo di guerra (colore verde); 108 Stati l'hanno abolita completamente (colore blu).\nVi sono tuttavia casi di Paesi che eseguono sporadicamente o sistematicamente esecuzioni in maniera extragiudiziale al di fuori quindi della loro stessa struttura giuridica."}
{"id": "1964295", "revid": "188323", "url": "https://it.wikipedia.org/wiki?curid=1964295", "title": "Getto del massimo", "text": ""}
{"id": "1964297", "revid": "188323", "url": "https://it.wikipedia.org/wiki?curid=1964297", "title": "Getto di potenza elettronico", "text": ""}
{"id": "1964298", "revid": "188323", "url": "https://it.wikipedia.org/wiki?curid=1964298", "title": "Getto d'avviamento", "text": ""}
{"id": "1964301", "revid": "188323", "url": "https://it.wikipedia.org/wiki?curid=1964301", "title": "Freno aria", "text": ""}
{"id": "1964303", "revid": "188323", "url": "https://it.wikipedia.org/wiki?curid=1964303", "title": "Getto dell'aria", "text": ""}
{"id": "1964310", "revid": "81195", "url": "https://it.wikipedia.org/wiki?curid=1964310", "title": "Idrocolloidi", "text": ""}
{"id": "1964311", "revid": "6923", "url": "https://it.wikipedia.org/wiki?curid=1964311", "title": "RijnGouweLijn", "text": "Il RijnGouweLijn (in italiano: \"Linea Reno\u2014Gouwe\") o RGL \u00e8 un progetto di metropolitana leggera nell'Olanda Meridionale, nei Paesi Bassi.\nSar\u00e0 il primo sistema dei Paesi Bassi in cui i veicoli della metropolitana utilizzeranno parzialmente i binari delle ferrovie, condividendo la sede con i treni normali, in modo analodo ai tram-treno di Karlsruhe (il \"modello Karlsruhe\") e Saarbr\u00fccken, Germania.\nIl percorso condiviso va da Gouda, passa per Alphen aan den Rijn e termina a Leiden. La ferrovia esistente sar\u00e0 adattata, e saranno aggiunte sette fermate in pi\u00f9.\nPer Leiden, il progetto era di costruire nuovi binari attraverso il centro (Breestraat) a livello stradale (le alternative presenti erano riguardo a un percorso intorno al centro su un tracciato gi\u00e0 esistente oppure sempre attraverso il centro ma passando in un tunnel). La provincia dell'Olanda Meridionale \u00e8 favorevole a ci\u00f2, ma, come risultato da un referendum del marzo 2007, la cittadinanza del comune di Leiden \u00e8 contro. La provincia potrebbe obbligare la popolazione ad accettare la linea, ma una possibile alternativa \u00e8 il percorso Hooigracht/Langegracht.\nLa linea proposta passa attraverso la Stazione Centrale di Leiden e procede su un nuovo tracciato verso Katwijk, con un ramo per Noordwijk.\nI veicoli leggeri utilizzati sono del tipo Flexity Swift, prodotti dalla Bombardier Transportation di Vienna. I veicoli furono inizialmente pensati per la Storstockholms Lokaltrafik (SL) (linee 12 e 22) a Stoccolma, Svezia.\nEssi sono utilizzati nel normale servizio ferroviario tra Gouda e Alphen aan den Rijn. Le stazioni sono state adattate: sono state aggiunte nuove banchine a livello inferiore come estensione delle preesistenti banchine pi\u00f9 elevate oppure le banchine pi\u00f9 basse sono state costruite dalla parte opposta dei binari rispetto a quelle pi\u00f9 elevate.\nUno svantaggio dei nuovi veicoli, rispetto ai treni, \u00e8 la mancanza delle toilettes, e non esiste la prima classe."}
{"id": "1964312", "revid": "1534511", "url": "https://it.wikipedia.org/wiki?curid=1964312", "title": "Niceforo Briennio", "text": "Biografia.\nNiceforo Briennio nacque nel 1062 a Orestiada, vicino ad Adrianopoli (thema Makedonia). Suo padre (o forse suo nonno), Niceforo Briennio il Vecchio, fu il governatore del thema di Dyrrachion che si rivolt\u00f2 contro l'imperatore bizantino, Michele VII Ducas, ma nella battaglia di Kalavrye fu sconfitto dal generale e futuro imperatore Alessio I Comneno e fu accecato. Il figlio o il nipote omonimo, Niceforo Briennio, che si era distinto per il suo apprendimento, la sua bellezza, e altre accattivanti qualit\u00e0, ottenne il favore di Alessio I e la mano di sua figlia Anna Comnena, ricevendo cos\u00ec il titolo di cesare e panypersebastos (uno dei nuovi titoli introdotti da Alessio I).\nNiceforo Briennio difese con successo le mura di Costantinopoli contro gli attacchi di Goffredo di Buglione durante la prima Crociata (1097). Condusse i negoziati di pace tra il basileus Alessio I e Boemondo I d'Antiochia (trattato di Devol del 1108). Svolse una parte importante nella sconfitta di Malik Shah, nel sultanato d'Iconio (1116).\nDopo la morte di Alessio, s\u00ec rifiut\u00f2 di entrare a far parte di un complotto, a opera della suocera Irene Ducaena e di sua moglie Anna, che avrebbe portato lui al trono per deporre immediatamente il nuovo imperatore, Giovanni II Comneno, figlio di Alessio. Sua moglie attribu\u00ec il suo rifiuto a codardia, ma si crede che invece egli fosse assolutamente contrario a spodestare Giovanni, considerando come un crimine la rivolta contro il legittimo erede; l'unico rimprovero che pu\u00f2 essere attribuito a Niceforo fu di non aver troncato la cospirazione sul nascere. Fu molto amichevole con il nuovo imperatore Giovanni II, infatti ebbe l'onore d'accompagnato nella sua campagna in Siria (1137), ma fu costretto da una malattia a tornare a Costantinopoli, dove mor\u00ec lo stesso anno.\nOpere.\nSu suggerimento della suocera, Niceforo scrisse un'opera chiamata \"Materiali per una storia\", che narra le vicende dell'impero bizantino dal 1057 al 1081, dalla vittoria di Isacco I Comneno su Michele VI Bringa fino alla detronizzazione di Niceforo III Botaniate, avvenuta da parte di Alessio I Comneno. L'opera di Niceforo \u00e8 descritta come una cronaca familiare, piuttosto che una storia, il cui lo scopo \u00e8 la glorificazione della casata dei Comneni. Parte dell'introduzione \u00e8 probabilmente un'aggiunta successiva.\nIn aggiunta alle informazioni ottenute da anziani contemporanei (come suo padre e suo suocero), Niceforo fece uso delle opere di Michele Psello, Giovanni Skylitzes e Michele Attaleiate. Ovviamente, i fatti sono raccontati di parte, attraverso considerazioni personali a favore dei Comneni, visto che Niceforo era membro della famiglia imperiale; allo stesso tempo, offre comunque un insolito punto di vista della storia dell'impero bizantino, degli anni cui egli prende in esame. Il suo modello fu Senofonte, che Niceforo ha imitato in modo modesto, astenendosi da un uso di molte similitudini e metafore, con uno stile semplice e conciso.\nFamiglia.\nDal matrimonio con Anna Comnena (1097), Niceforo ebbe diversi figli, di cui quattro sono riportati dalle cronache:"}
{"id": "1964314", "revid": "1305772", "url": "https://it.wikipedia.org/wiki?curid=1964314", "title": "Assedio di Maastricht", "text": ""}
{"id": "1964318", "revid": "767487", "url": "https://it.wikipedia.org/wiki?curid=1964318", "title": "Musto Skiff", "text": "Il Musto Skiff \u00e8 una deriva singola di tipo skiff. Il timoniere \u00e8 al trapezio e la barca \u00e8 armata con una randa da 11,80\u00a0m\u00b2 mentre il gennaker \u00e8 di 15,50\u00a0m\u00b2. Lo scafo pesa 44\u00a0kg non armato e 80\u00a0kg armato."}
{"id": "1964320", "revid": "116488069", "url": "https://it.wikipedia.org/wiki?curid=1964320", "title": "Libro mastro", "text": "Il libro mastro \u00e8 un registro della contabilit\u00e0 in cui sono riuniti tutti i conti (mastrini) che compongono un dato sistema contabile; esso, cio\u00e8, \u00e8 l'insieme dei conti accesi in una determinata contabilit\u00e0.\nStruttura.\nNel libro mastro sono riportate due colonne, una del dare e una dell'avere ed eventualmente di rubrica alfabetica per debitori e creditori. In esso vengono riportate in ordine sistematico le operazioni di gestione di un'attivit\u00e0 aziendale. Viene comunemente chiamato solo \"mastro\"."}
{"id": "1964323", "revid": "56620", "url": "https://it.wikipedia.org/wiki?curid=1964323", "title": "Termoplastici", "text": ""}
{"id": "1964330", "revid": "125337689", "url": "https://it.wikipedia.org/wiki?curid=1964330", "title": "Romanzo di avventura", "text": "Il romanzo di avventura \u00e8 un genere letterario che nasce nel XVIII secolo e narra di viaggi in terre lontane e quindi celebra il coraggio e l'ingegno umano. L'incontro fra diverse culture offre uno spunto per criticare la societ\u00e0 in cui l'autore vive, ma anche per esaltarne i valori.\nPrecursori.\n\u00c8 possibile ritrovare in molte opere dell'et\u00e0 antica alcune istanze che poi divennero peculiari del genere d'avventura. Gi\u00e0 nell\"'Odissea\" di Omero il protagonista, Ulisse, mostra le caratteristiche che, diversi secoli dopo, diverranno tipiche del modello dell'avventuriero, come il desiderio di conoscere, l'attrazione verso l'ignoto, la voglia di evadere, il coraggio, l'accortezza e la lucidit\u00e0.\nDal poema omerico, la passione per l'avventura si trasferisce, dapprima, negli storiografi e nei viaggiatori greci, e poi nella particolare espressione narrativa del romanzo ellenistico, che cerca di soddisfare il gusto del meraviglioso, del fantastico e dell'esotico. Uno dei titoli pi\u00f9 indicativi \u00e8 dato dal romanzo di Antonio Diogene, \"Le meraviglie di l\u00e0 da Tule\", scritto nel I secolo d.C.\nDella stessa epoca ellenistica si possono citare il \"Romanzo di Nino e Semiramide\" (del I secolo a.C., di cui si posseggono scarsi frammenti) e le \"Avventure di Chelea e Calliroe\" di Caritone \nLa narrativa medioevale si impregna dell'eco delle leggende classiche pagane, come nel caso del \"Roman de Troie\", ma contemporaneamente sorgono le favole cristiane del ciclo bretone e quindi di Art\u00f9 e Ginevra, di Tristano e Isotta, dei cavalieri della Tavola Rotonda. La civilt\u00e0 feudale, pur nel suo declino, diffonde l'immagine dell'ideale cavalleresco, grazie alla complicit\u00e0 di un linguaggio universale che riecheggia sia nelle corti sia nelle fiere paesane. Tra gli autori pi\u00f9 rappresentativi figura sicuramente Chr\u00e9tien de Troyes (XII secolo).\nAltri importanti precedenti sono: l\"'Orlando furioso\" di Ludovico Ariosto, con la massiccia presenza dei temi dell'esplorazione, dell'ignoto e dell'azione; il \"Don Chisciotte\" di Cervantes ricco di satira e anticipazioni a tutto tondo; il \"Morgante maggiore\" di Luigi Pulci, nel quale l'ideale dell'eroe forte e gentile viene sostituito dalla figura dell'accattone alla ricerca dei beni primari per la sussistenza. Dal genere epico-cavalleresco esce quindi il romanzo picaresco ben esemplificato dal \"Lazarillo de Tormes\" e la Spagna prende il posto della Francia alla guida del timone della letteratura innovativa.\nNascita e sviluppo del genere.\nNasce nel XVIII secolo d.C.\nLe prime opere che possono essere pienamente inserite nel genere del romanzo avventuroso furono scritte nell'Inghilterra settecentesca. \u00c8 da ricordare anzitutto \"Robinson Crusoe\" (1719) di Daniel Defoe, in cui l'isolamento forzato fa rinascere nel protagonista un profondo sentimento religioso. Al contrario, nei \"Viaggi di Gulliver\" (\"Gulliver's Travels\"), scritti dall'irlandese Jonathan Swift nel 1726, prevalgono l'intento satirico e un'amara constatazione dei difetti umani. Le spinte illuministiche e razionalistiche settecentesche, innalzando l'analisi intellettuale, mettono in secondo piano la sfera del fantastico e determinano un periodo di crisi per la letteratura avventurosa, costringendo gli autori del genere a rifugiarsi, per lo pi\u00f9, sotto l'impronta della satira e quindi a ricercare una sorta di \"contaminazione\" di genere.\nIl romanzo d'avventura ha un maggiore sviluppo con la nascita della letteratura di massa e trova piena espressione nell'Ottocento, grazie ad una congiuntura di processi storici-culturali-artistici propizia: il romanticismo fa rifiorire lo spirito d'avventura e consente la nascita di un nuovo genere, il romanzo storico, che grazie a Walter Scott e ai suoi epigoni, si ispira alle gesta dei cavalieri medievali. Un'ulteriore spinta propulsiva al genere viene data dal movimento del realismo che ridona un'elevatezza e una completezza di espressione al romanzo avventuroso, di esplorazioni, di viaggi e di conquiste. Come se ci\u00f2 non bastasse, molti scrittori del tempo descrivono, celebrandola, la nuova figura dell'eroe borghese teso all'affermazione sociale di s\u00e9 stesso e alla strenua difesa dei valori della sua classe sociale, che vengono trasposti, su un piano letterario, nel gusto della lotta contro il destino.\nEcco, quindi la penna fertile e creativa degli autori inglesi, rappresentanti la colonizzazione e il trionfo del commercio su scala mondiale, oltre alla voce degli scrittori U.S.A, narrante la conquista e l'espansione verso l'ignoto, simboleggiati dalla caccia alle balene.\nAltri due filoni del romanzo di avventura fioriscono in questo secolo, e sono il romanzo poliziesco e il romanzo scientifico (anticipatore della fantascienza), i cui padri sono considerati rispettivamente Edgar Allan Poe e Jules Verne.\nTra i principali autori dell'Otto-Novecento sono da ricordare il francese Jules Verne (\"Viaggio al centro della Terra\", \"Ventimila leghe sotto i mari\", \"I figli del capitano Grant\" e molti altri), l'italiano Emilio Salgari (\"Il corsaro nero\" e il ciclo indo-malese), i britannici Robert Louis Stevenson (\"L'isola del tesoro\", \"La freccia nera\" e \"Il ragazzo rapito\") e H. Rider Haggard (\"Le miniere di re Salomone\"), gli statunitensi Mark Twain (\"Le avventure di Tom Sawyer\") e Herman Melville (\"Moby Dick\")."}
