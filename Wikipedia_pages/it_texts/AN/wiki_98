{"id": "1978310", "revid": "1543377", "url": "https://it.wikipedia.org/wiki?curid=1978310", "title": "Lubiana", "text": "Lubiana (in sloveno , pronuncia ; in tedesco \"Laibach\"; in latino \"Labacum\", anticamente \"Aemona\") \u00e8 la capitale e la pi\u00f9 grande citt\u00e0 della Slovenia, con una popolazione di circa abitanti. Si trova nella zona centrale del Paese e risulta adagiata sul piccolo fiume Ljubljanica. Oltre che polo culturale, scientifico ed economico, la citt\u00e0 rappresenta il centro politico e amministrativo della Slovenia, infatti sono presenti la sede del governo centrale, del parlamento sloveno, dell'Ufficio del Presidente, degli organi amministrativi e di tutti i ministeri dello Stato.\nNel corso della sua storia \u00e8 stata influenzata dalla sua posizione geografica, all'incrocio tra cultura tedesca, slava e latina. La citt\u00e0 pur essendo composta da architetture prevalentemente moderne conserva nel centro storico alcuni edifici che si rifanno allo stile barocco e all\"'Art Nouveau\". I fattori che contribuiscono alla sua situazione economica sono la presenza di collegamenti viari, la concentrazione di industrie e istituti di ricerca scientifica. \u00c8 stata inoltre capitale mondiale del libro nel 2010 e ha ricevuto il premio Capitale verde europea per il 2016.\nGeografia fisica.\nLa citt\u00e0, che si estende su una superficie di 163\u00a0km\u00b2, si trova nel centro della Slovenia. La sua posizione centrale tra l'Austria, l'Ungheria, il nord-est dell'Italia (in particolare Venezia e Trieste) e la Croazia ha fortemente influenzato la storia della citt\u00e0, che si trova 140\u00a0km a ovest di Zagabria, 88\u00a0km a nord-est di Trieste, 350\u00a0km a sud-ovest di Vienna, e 400\u00a0km a sud-ovest di Budapest.\nTerritorio.\nLa citt\u00e0 \u00e8 posizionata a 298\u00a0m di altitudine nella valle del Ljubljanica, tra il Carso e la regione alpina. Il castello, situato su una collina a sud del centro storico, si trova a 366 metri sopra il livello del mare, mentre il punto pi\u00f9 elevato della citt\u00e0, nominato \"Hrib Janske\", \u00e8 arroccato a 794\u00a0m. Lubiana si estende su una pianura alluvionale formatasi nell'era quaternaria. Le regioni montuose vicino sono pi\u00f9 antiche, tra il Terziario (Triassico) e il Secondario.\nIl territorio su cui sorge Lubiana presenta un elevato rischio sismico: ci\u00f2 \u00e8 dovuto a causa della sua posizione a sud della placca tettonica eurasiatica, crocevia di tre zone tettoniche importanti: le Alpi, a nord, le Alpi Dinariche, a sud e la pianura Pannonica a est. Nel corso dei secoli, la citt\u00e0 infatti \u00e8 stata pi\u00f9 volte devastata dai terremoti; gli scienziati sono stati in grado di identificare 60 terremoti distruttivi verificatisi nel passato. Per questo motivo, \u00e8 stata installata una rete di monitoraggio sismico in tutto il Paese. Tra i terremoti pi\u00f9 distruttivi che hanno colpito Lubiana si ricordano quelli del 1511 e del 1895, a seguito dei quali gli edifici della citt\u00e0 vennero ricostruita dapprima in stile barocco e in seguito in stile Art Nouveau.\nDal punto di vita idrografico, la citt\u00e0 \u00e8 stata costruita in prossimit\u00e0 della confluenza dei fiumi Ljubljanica e Sava ai piedi di una collina. Le acque della Sava confluiscono nel fiume Danubio prima di terminare il loro corso nel Mar Nero.\nClima.\nIl clima della citt\u00e0 e dell'est della Slovenia \u00e8 moderatamente continentale. Il mese di luglio \u00e8 solitamente il mese pi\u00f9 caldo, mentre gennaio e febbraio sono i pi\u00f9 freddi. La temperatura pi\u00f9 fredda mai registrata \u00e8 -28\u00a0\u00b0C, mentre la temperatura massima \u00e8 stata di 39\u00a0\u00b0C. Sono possibili gelate da ottobre a maggio. I mesi pi\u00f9 secchi sono da gennaio ad aprile con meno di 100\u00a0mm di pioggia. I mesi pi\u00f9 piovosi sono giugno e quelli da agosto a novembre.\nOrigini del nome.\nGli storici non hanno ancora raggiunto un accordo riguardo all'origine del nome della citt\u00e0. Alcuni ritengono che Lubiana derivi dall'antico nome slavo \"Laburus\". Altri ritengono che la parola derivi dal termine latino \"Aluviana\", datole in conseguenza di un'inondazione. L'etimo potrebbe ugualmente essere \"Laubach\", nome che significa \"palude\". Infine, alcuni ritengono che il nome derivi dalla parola slava \"Luba\" che significa \"amore\".\nSecondo il famoso mito greco, l'eroe Giasone e i suoi Argonauti, che avevano trovato il famoso Vello d'oro nella Colchide, si sarebbero poi diretti a nord lungo il fiume Danubio, invece che verso il Mar Egeo. Dal Danubio si sarebbero avventurati nel suo affluente Sava, fino a raggiungere la sorgente del fiume Ljubljanica. Gli Argonauti smantellarono quindi la loro barca per poterla trasportare fino al mare Adriatico, che si trova pi\u00f9 a ovest, al fine di ritornare a casa. Entro i comuni dell'attuale Nauporto e Lubiana, gli Argonauti trovarono un grande lago circondato da una palude. Qui Giasone trov\u00f2 un mostro. Questo mostro \u00e8 il drago di Lubiana, che \u00e8 ora presente sullo stemma e sulla bandiera della citt\u00e0. Diversi draghi alati decorano ad esempio il ponte dei Draghi.\nQuesto ponte, costruito tra il 1900 e il 1901, \u00e8 opera di Jurij Zaninovi\u0107. Nella simbologia locale, il drago (o \"lindworm\", creatura mezzo serpente e mezzo drago) \u00e8 legato alla vicina citt\u00e0 austriaca di Klagenfurt, che \u00e8 stata per secoli il grande centro spirituale sloveno. A causa di questa vicinanza, la leggenda del drago di Lubiana e del \"lindworm\" di Klagenfurt sono spesso comparate e connesse. Inoltre, le leggende sono state trattate in modo simile nelle due citt\u00e0 in termini di araldica: i blasoni sono in entrambi i casi due draghi verdi, posti su un fondo rosso e associati a un edificio.\nStoria.\nAttorno al 2000 a.C., le paludi che circondavano Lubiana iniziarono a ospitare piccoli siti palafitticoli, abitati da popolazioni che praticavano la caccia, la pesca e una rudimentale agricoltura. Tracce di questi antichissimi insediamenti sono situati nei pressi di Ig (cittadina 10 km a sud di Lubiana) e sono stati dichiarati patrimonio dell'umanit\u00e0 dall'UNESCO nel 2011. Nei secoli seguenti, nei pressi della citt\u00e0 si avvicendarono popoli diversi: dapprima il popolo Veneti, seguiti dalla trib\u00f9 illirica degli Iapodi e quella celtica dei Taurisci, fino all'arrivo dei Romani nel I secolo a.C. Quest'ultimi edificarono tra il 35 a.C. e il 43 d.C. il \"castrum\" di \"Aemona\" (o \"Iulia Aemona\"), sito sull'importante strada militare che collegava Aquileia al Danubio. Per la sua posizione strategica verso il nord-est italiano, la citt\u00e0 sub\u00ec numerose incursioni barbariche durante la Tarda Antichit\u00e0.\nNel VI secolo si insedi\u00f2 il popolo degli Sloveni i quali, nel IX secolo, passarono sotto la dominazione del popolo dei Franchi. Successivamente, tra il X e XI secolo, Lubiana sub\u00ec numerose incursioni ungare e intorno al 1112-1125 si hanno le prime citazioni del castello di Lubiana. ll nome della citt\u00e0, \"Luvigana\"/\"Laibach\", appare per la prima volta in un documento del 1144, ma dovette aspettare il 1220 per ricevere lo status di citt\u00e0, che le garantiva il diritto di battere propria moneta. Nel 1270 la regione della Carniola venne annessa ai possedimenti di Ottocaro II di Boemia e nel 1278 Lubiana venne conquistata da Rodolfo I d'Asburgo. La citt\u00e0, ribattezzata in tedesco \"Laibach\", rimarr\u00e0 alla casa d'Austria fino al 1809.\nNel XV secolo, la citt\u00e0 acquis\u00ec la fama di centro delle arti e dopo il terremoto del 1511, venne ricostruita in uno stile rinascimentale e dotata di una nuova cinta muraria. Alla fine del XVI secolo, Lubiana era una vivace citt\u00e0 a maggioranza protestante: solo il 5% della popolazione, infatti, professava la religione cattolica. Nel 1597, nel solco della controriforma, s'install\u00f2 in citt\u00e0 una congregazione di Gesuiti, seguiti nel 1606 dai Cappuccini. Fino al XVIII secolo, i due ordini religiosi daranno un importante impulso alla vita culturale e artistica della citt\u00e0, istituendo numerose scuole e dando impulso per la costruzione di molti edifici in stile barocco, come la cattedrale di San Nicola, il pi\u00f9 importante luogo di culto della citt\u00e0.\nTra il 1809 e il 1813 in Lubiana fu la capitale delle province illiriche del primo impero francese, mentre nel 1815 la citt\u00e0 ritorn\u00f2 in mano austriaca e dal 1816 al 1849 fu parte del Regno d'Illiria. Durante questo periodo, la citt\u00e0 ospit\u00f2 l'omonimo congresso del 1821, che definir\u00e0 la geografia europea degli anni seguenti. Successivamente, tra il 1849 e il 1857 Lubiana venne interessata dai lavori di costruzione della ferrovia meridionale che collegava Vienna a Trieste, principale porto dell'Impero. A causa del terremoto del 1895 la citt\u00e0 vide distrutto un decimo degli edifici e per questo fu necessaria un'opera di ricostruzione. Nel 1918, con il collasso dell'Impero austro-ungarico, Lubiana venne annessa al Regno di Jugoslavia.\nDurante la seconda guerra mondiale la citt\u00e0 fu occupata dalle truppe italiane Lubiana divenne capoluogo di provincia italiana della regione Venezia Giulia. Dopo l'8 settembre 1943 agli italiani subentrarono le truppe naziste e i collaborazionisti domobranci, che occuparono la citt\u00e0 fino all'arrivo delle milizie comuniste di Tito, nel maggio 1945. Successivamente la citt\u00e0 divenne la capitale della repubblica socialista di Slovenia all'interno della Jugoslavia. Tra gli anni 1950 e gli anni 1970 si registr\u00f2 nella zona un rapido sviluppo economico, diventando una delle aree pi\u00f9 ricche e industrializzate della Jugolsavia, e questo favor\u00ec l'immigrazione da parte di migliaia di famiglie provenienti dalle regioni pi\u00f9 depresse del Paese, come Macedonia, Kosovo e Bosnia-Erzegovina.\nA seguito della guerra dei dieci giorni, il 25 giugno 1991 la Slovenia ottenne l'indipendenza dalla Jugoslavia; Lubiana divent\u00f2 capitale del neonato Stato. Nel 2004 la Slovenia entr\u00f2 nell'Unione europea e nella seconda met\u00e0 degli anni duemila, Lubiana divenne un importante polo turistico, oltre che un punto di riferimento per il modello di sviluppo sostenibile grazie all'attuazione dell'ambizioso progetto Vision 2025; i risultati dell'impegno green della citt\u00e0 vennero premiati dall'Unione europea nel 2016, quando le venne conferito il premio capitale verde.\nSimboli.\nIl simbolo della citt\u00e0 \u00e8 un drago che rappresenta potere, coraggio e grandezza. Nello stemma, esso \u00e8 raffigurato sopra la torre del castello di Lubiana. Lo stemma compare inoltre sul ponte dei Draghi, non a caso uno dei simboli della citt\u00e0.\nOnorificenze.\nLubiana \u00e8 stata insignita del titolo dell'Ordine dell'Eroe popolare.\nMonumenti e luoghi d'interesse.\nNonostante la comparsa di grandi edifici, soprattutto nei dintorni della citt\u00e0, Lubiana mantiene intatto il suo centro storico, dove si mescolano lo stile architettonico barocco e Art Nouveau. Lo stile della citt\u00e0 \u00e8 fortemente influenzato da quello delle citt\u00e0 austriache di Graz e Salisburgo. La citt\u00e0 vecchia \u00e8 costituita da due quartieri. Quello del municipio, che ospita le principali opere architettoniche, e quello dei \"Cavalieri della Croce\", dove si trova la chiesa delle Orsoline, l'edificio della societ\u00e0 filarmonica (1702) e la casa di Cankar.\nDopo il terremoto del 1511, Lubiana \u00e8 stata ricostruita sul modello di una citt\u00e0 rinascimentale e dopo il terremoto del 1895, che ha gravemente danneggiato la citt\u00e0, \u00e8 stata nuovamente ricostruita in stile Art Nouveau. L'architettura della citt\u00e0 \u00e8 una miscela di stili. Vaste zone della citt\u00e0 sono state costruite dopo la seconda guerra mondiale e trovano spesso un tocco personale dell'architetto sloveno Jo\u017ee Ple\u010dnik. Il castello di Lubiana, posto in cima alla collina che sovrasta il fiume Ljubljanica \u00e8 stato interamente ricostruito negli anni 1960. Sono ancora visibili alcune tracce di un castello risalente al XII secolo nei basamenti dei muri attuali, l'antico castello che qui sorgeva fu la residenza dei Margravi, poi duchi di Carinzia. Altre opere architettoniche della citt\u00e0 di qualche rilievo sono la cattedrale di San Nicola, la chiesa di San Pietro, la chiesa francescana dell'Annunciazione, il Triplo ponte e il ponte dei Draghi.\nNello stile barocco, vicino al municipio si trova la fontana dei Tre Fiumi carniolani situata nella piazza Civica disegnata sul modello di piazza Navona a Roma. Essa \u00e8 decorata con un obelisco, ai piedi del quale statue in marmo bianco simboleggiano i tre principali fiumi della Carniola. \u00c8 il lavoro dello scultore italiano Francesco Robba che ha scolpito molte altre statue barocche della citt\u00e0. Le chiese sono intrise di questo stile, che risale a dopo il terremoto del 1511. L'Art Nouveau \u00e8 stato usato sulle facciate in piazza Pre\u0161eren fino al ponte dei Draghi.\nInfluenze nella citt\u00e0 si devono all'architetto sloveno Jo\u017ee Ple\u010dnik che ha costruito numerosi ponti compreso il Triplo ponte, ma anche la biblioteca nazionale. Sin dal 1964 la capitale slovena ospita la famosa biennale di design, durante la quale vengono presentate le nuove tendenze di design del momento e riceve ospiti provenienti da ogni parte del mondo. Nel mese di febbraio del 2020 \u00e8 stata inaugurata la prima moschea della citt\u00e0 e del Paese, dopo anni di lavori.\nArchitetture religiose.\nAltre chiese e strutture religiose.\nTra gli altri edifici religiosi a Lubiana si ricordano:\nArchitetture civili.\nAltre architetture civili.\nTra le altre architetture civili a Lubiana si ricordano :\nAltro.\nLa citt\u00e0 vanta un gran numero di piazze e strade, alcune sono vere e proprie attrazioni turiste come piazza Pre\u0161eren e piazza Palazzo nelle quale inoltre si svolgono numerosi eventi tutto l'anno. Vi sono piazze di importanza storica e culturale come piazza della Rivoluzione francese intitola all'omonima rivoluzione e classificata come monumento culturale d'importanza nazionale e piazza del Congresso dove infatti fu proclamata l'indipendenza dall'impero austro-ungarico nel 1918.\nPiazze.\nAltre piazze e strade.\nTra le altre piazze e strade si ricordano:\nPonti.\nIl fiume Ljubljanica attraversando la citt\u00e0 ha reso necessaria la costruzione di numerosi ponti, molti dei quali sono delle vere e proprie attrazioni turistiche come per esempio il Triplo ponte il ponte dei Macellai ed il ponte dei Calzolai progettati da Jo\u017ee Ple\u010dnik a cavallo degli anni trenta o come il Ponte dei Draghi ad opera di Josef Melan di inizio Novecento.\nAltri ponti.\nTra i ponti della citt\u00e0 ricordiamo:\nAltri ponti della citt\u00e0 sono il ponte di Trnovo, il Kav\u0161ek, il Prule e il Petelinov.\nAree naturali.\nAltri parchi.\nTra gli altri parchi in citt\u00e0 troviamo:\nSociet\u00e0.\nEvoluzione demografica.\nNel 1869 Lubiana contava una popolazione di circa abitanti. Raggiunse gli abitanti a met\u00e0 degli anni trenta. Prima del 1996, la citt\u00e0 arriv\u00f2 a superare i abitanti. Situazione che si spiega per\u00f2 con la riorganizzazione territoriale dei comuni vicini che vennero considerati appartenenti alla citt\u00e0.\nLa crescita della popolazione dal 1999 al 2018 si presenta piuttosto stabile, attestandosi a circa abitanti\nLingue e dialetti.\nIl dialetto della citt\u00e0 fa parte dei dialetti dell'Alta Carniola, in particolare era usato come linguaggio comune nei romanzi di Branko Gradi\u0161nik o in poesie tradotte come \"Pippi Calzelunghe\" ad opera dello sloveno Andrej Rozman - Roza.\nReligione.\nSecondo il censimento del 2008, le religioni praticate a Lubiana rispecchiano la media nazionale, la maggioranza ha dichiarato di essere cattolica.\nQualit\u00e0 della vita.\nLa giurisdizione della polizia (\"policija\") di Lubiana si estende su una superficie di 4290\u00a0km\u00b2, che rappresenta il 21,2% del paese.\nCi sono 18 posti di polizia. Con circa reati commessi nel 2007, la giurisdizione della polizia di Lubiana raccoglie pi\u00f9 del 50% dei crimini nell'intero paese.\nMa in genere, tanto la Slovenia, quanto la citt\u00e0 di Lubiana, sono considerate calme e sicure, tra le dieci pi\u00f9 sicure al mondo.\nCultura.\nBiblioteche.\nLa Biblioteca nazionale e universitaria della Slovenia \u00e8 una delle maggiori istituzioni culturali della Slovenia, si trova nel centro di Lubiana. L'edificio \u00e8 stato costruito tra il 1936 ed il 1941, secondo un progetto di Jo\u017ee Ple\u010dnik del 1930-1931. Al 2019 erano conservati circa libri, 8700 manoscritti e numerose altre opere e risorse multimediali. Una parte delle opere sono conservate nei magazzini di via Turja\u0161ka e strada Lesko\u0161kova.\nScuole.\nNel 2019 la citt\u00e0 pu\u00f2 contare su 46 asili nido, 52 scuole primarie e 32 scuole secondarie, 23 facolt\u00e0, 3 accademie e 9 scuole musicali, per un totale di studenti.\nUniversit\u00e0.\nUn settimo della popolazione della citt\u00e0 \u00e8 composto da studenti, il che rende Lubiana una citt\u00e0 giovane. L'universit\u00e0 \u00e8 stata fondata nel 1919 e nel 2019 presentava 23 facolt\u00e0 e tre accademie d'arte. Vengono offerti corsi in lingua slovena su diverse specializzazioni, quali medicina, scienze applicate, arti, diritto e amministrazione. La popolazione studentesca delle universit\u00e0 tocca quasi i studenti e 6093 tra docenti e personale.\nMusei.\nNel 2019 sono all'attivo 13 musei, 41 gallerie d'arte, 11 teatri e 4 orchestre professionali. Fra i principali musei vi era il museo di architettura, il museo delle ferrovie, il museo dello sport, il museo nazionale d'arte contemporanea, il museo della fabbrica della birra, il museo di storia naturale della Slovenia e il museo nazionale etnografico sloveno. La galleria nazionale: (\"Narodna Galerija\"), fondata nel 1918, e il museo d'arte moderna (\"Moderna galerija\"), accolgono alcuni dei pi\u00f9 famosi artisti sloveni come Franz Caucig. Vi \u00e8 anche un centro dedicato alla cultura alternativa in via Metelko (\"Metelkova ulica\"), ospitato in un ex complesso militare austro-ungarico. Questa via ospita club e sale da concerto, che offrono diversi generi musicali.\nAltri musei e gallerie.\nA Lubiana si ricordano anche i seguenti musei:\nMedia.\nDiversi giornali sono pubblicati in citt\u00e0 tra cui \"Delo,\" \"Dnevnik,\", \"Slovenia Times\", \"\u017durnal24\", \"Podjetnik \", \"Finance\", \"Ekipa.\"\nDiverse emittenti televisive hanno sede nella capitale tra cui: RTV Slovenija (tv pubblica che trasmette TV SLO 1, SLO 2 TV e TV SLO 3) e \u0160port TV. Kanal A e La stazione POP TV sono emittenti private.\nLa cit\u00e0 ha inoltre diverse stazioni radio. Oltre a quelle nazionali (\"Radio Prvi\", \"Ars\" e \"Val202\" ) il programma trasmette diverse altre radio commerciali: Radio 1, Radio Antena, Radio Center, Radio Ekspres, Radio Salomon e programmi alternativi Radio Student, Radio Veseljak e Radio Ognji\u0161\u010de.\nCinema.\nElenco di alcuni film girati a Lubiana:\nMusica.\nLa citt\u00e0 accoglie nel 1701 la prima accademia filarmonica del Paese. L'accademia ha accolto nel tempo musicisti come Joseph Haydn, Ludwig van Beethoven, Johannes Brahms e Niccol\u00f2 Paganini. Le sue sale da concerto principali sono la sala Marjan Kozina della sala Filarmonica, situata nei pressi della piazza del Congresso (\"Kongresni trg\") e la sala Gallo della sala Cankar in piazza della Repubblica (\"trg Republike\").\nNarrativa.\nIl romanzo Veronika decide di morire di Paulo Coelho del 1998 \u00e8 ambientato a Lubiana.\nCucina.\nLa cucina della citt\u00e0 durante la sua storia \u00e8 stata caratterizzata sia dallo stile austro-ungarico, ma anche da influssi provenienti dal Friuli Venezia Giulia. Gli antipasti tipici sono solitamente a base di salumi; molto famoso \u00e8 il prosciutto crudo (\"kra\u0161ki pr\u0161ut\"), prodotto nella regione del Carso.\nTra i primi piatti figurano le zuppe, come per esempio la \"jota\", classica minestra di origine povera, con molti cibi raccolti nei campi come fagioli, crauti, patate e salsiccia ma anche rape, verze, carote e orzo. Molto popolari tra i primi piatti ci sono anche minestre di brodi di manzo, accompagnate con tagliatelle o maltagliati.\nTra i secondi, si distinguono piatti a base di carne, come il gulasch (\"gola\u017e\"), la salsiccia carniolana (\"kranjska klobasa\") solitamente accompagnata con una salsa a base di rafano, oppure la cotoletta alla lubianese (\"ljubljanska\"), servita con patate in tecia o crauti.\nI dolci pi\u00f9 diffusi sono la gubana \"potica\", un dolce di pasta sfoglia con al suo interno un ripieno tipico di frutta secca tipico dei mesi freddi e gli struccoli (\"\u0161truklji)\" fatti da un rotolo di pasta di uova farina e ricotta, dove al suo interno si possono trovare molti ingredienti a seconda della regione, oppure le crepe lubianesi, farcite con ricotta e dragoncello. La grappa a base di mele, pere prugne o ciliegie \u00e8 diffusa nei pasti, oppure uno lo \"slivovitz\", distillato prodotto dalle prugne. A Lubiana si trovano infine gli stabilimenti della birreria Union, una delle pi\u00f9 rinomate dell'intero Paese.\nNella citt\u00e0 \u00e8 possibile degustare numerosi vini di origine slovena. Dal Carso provengono vini tipicamente bianchi come il Ribolla, ma anche rossi come il Terrano, dalla Slovenia pannonica sono degne di nota le uve Welschriesling per il vino bianco e le uve \u017eametna \u010drnina per il vino rosso. Dalla Bassa Carniola invece \u00e8 apprezzabile il vino cvi\u010dek.\nIl caff\u00e8 (\"kava\") che viene tipicamente servito con un bicchiere d'acqua risulta essere pi\u00f9 lungo.\nEventi.\nGli eventi pi\u00f9 importanti della citt\u00e0 sono la maratona di Lubiana, che si svolge periodicamente l'ultima settimana di ottobre e la giornata medievale nel mese di settembre.\nOgni anno oltre eventi culturali si svolgono nella citt\u00e0, oltre ai dieci festival internazionali di teatro, musica e arte. Vengono organizzati festival musicali di musica classica e jazz, come il Summer Festival (\"Ljubljanski poletni festival\"), 2021 giunto alla sua sessantanovesima edizione.\nGeografia antropica.\nLa citt\u00e0 di Lubiana \u00e8 suddivisa in 17 distretti (\"mestna \u010detrt)\":\nI 17 distretti di Lubiana sono ulteriormente suddivisi in 37 insediamenti (\"naselija\"):\nEconomia.\nLa regione statistica di Lubiana (\"Osrednjeslovenska\") produce gran parte dei beni di consumo fabbricati nel paese, e al pari vede nel turismo un'importante voce nella sua bilancia economica. Nel 2017 la popolazione attiva era di circa unit\u00e0 rispetto ad una media nazionale dell'4,8%.\nIl PIL pro capite medio mensile nella regione di Lubiana nel 2017 era di 1231,47 euro.\nL'industria rimane il settore che assorbe la fetta principale della forza lavoro della citt\u00e0, soprattutto nel settore farmaceutico, petrolchimico e alimentare. Altri settori comprendono quello banche, finanza, trasporti, edilizia, commercio e turismo. Il settore pubblico offre occupazione nel settore dell'istruzione, cultura, assistenza sanitaria e amministrazione.\nPer quanto riguarda il settore turistico nel 2019 si sono registrati pernottamenti in citt\u00e0, su un totale di oltre 15 milioni di pernottamenti per tutta la Slovenia.\nSi sono contati turisti che si sono avvalsi delle strutture ricettive di Lubiana, mentre il totale della Slovenia ammontava a , tanto da creare problemi con la popolazione residente.\nLa borsa di Lubiana (\"Ljubljanska borsa\"), \u00e8 stata acquisita nel 2008 dalla Borsa valori di Vienna che ospita le grandi societ\u00e0 slovene. Una parte di esse hanno la loro sede nella regione della capitale. Tra le principali societ\u00e0 si distinguono Mercator (distribuzione), Petrol d.d. (compagnia petrolifera), Telekom Slovenije (telecomunicazioni). Ci sono pi\u00f9 di imprese in citt\u00e0 soprattutto nel settore dei servizi. Dal 2015 \u00e8 controllata della borsa di Zagabria.\nNell'insediamento di Moste, nella periferia della citt\u00e0, \u00e8 presente un'area commerciale \"BTC\", dove sono presenti numerose aziende ed oltre 450 negozi, con metri quadrati di \u00e8 il pi\u00f9 grande centro commerciale, ricreativo e culturale della Slovenia. Annualmente pu\u00f2 contare circa 21 milioni di presenze.\nInfrastrutture e trasporti.\nStrade.\nCrocevia tra l'Europa mediterranea, l'europa centrale e la penisola balcanica, la citt\u00e0 \u00e8 il centro della rete autostradale slovena. Lubiana \u00e8 servita da due autostrade: la A1, che la collega velocemente a ovest con Capodistria, Trieste e Venezia e a nord-est con Maribor, Graz e Vienna e la A2, costruita ai tempi della Jugoslavia e conosciuta anche come autostrada della fratellanza e dell'unit\u00e0, che la collega a nord-ovest con Villaco, Klagenfurt e Salisburgo attraverso il traforo delle Caravanche e a sud-est con Zagabria e Belgrado. Le due autostrade, assieme alla superstrada H3, formano un anello di strade a scorrimento veloce che circonda la citt\u00e0. Fino al luglio 2008 veniva applicato un sistema di pedaggio, ma da allora \u00e8 stato sostituito da un sistema di vignette autostradali in vigore durante tutto l'arco dell'anno, semestrale o settimanale. La citt\u00e0 \u00e8 toccata dall'itinerario di 4 strade europee: E61, E70, E57 e E59.\nFerrovie.\nDalla stazione di Lubiana \u00e8 possibile raggiungere la Germania e la Croazia con la linea Monaco-Salisburgo-Lubiana-Zagabria. Una seconda linea, detta ferrovia Meridionale (Vienna-Trieste), collega Lubiana a Maribor e all'Austria (Graz) da un lato, e all'Italia (Venezia e Udine) dall'altro. Una terza linea collega la Slovenia a Budapest in Ungheria. Dal 9 settembre 2018 sono stati reintrodotti due collegamenti diretti con la stazione di Trieste Centrale (sospesi l'11 dicembre 2011), di cui uno di questi raggiunge anche Udine. Dal 2014, le ferrovie slovene (\"Slovenske \u017eeleznice\") operano vari collegamenti diretti con la stazione di Villa Opicina, nell'omonima frazione del capoluogo giuliano.\nIntorno al comune cittadino esiste inoltre un servizio di ferrovia metropolitano delle ferrovie slovene, che effettua servizio in 15 stazioni del territorio comunale quali: Lubiana (\"Ljubljana\"), Lubiana Zalog (\"Ljubljana Zalog\"), Lubiana Polje (\"Ljubljana Polje\"), Lubiana BTC City (\"Ljubljana BTC\"), Lubiana Rakovnik (\"Ljubljana Rakovnik\"), Lubiana Vodmat (\"Ljubljana Vodmat\"), Brezovica, Lubiana Tivoli (\"Ljubljana Tivoli\"), Medno, Lubiana Vi\u017emarje (\"Ljubljana Vi\u017emarje\"), Lubiana Stegne (\"Ljubljana Stegne\"), Litostroj, Lubiana \u010crnu\u010de (\"Ljubljana \u010crnu\u010de\"), Lubiana Je\u017eica (\"Ljubljana Je\u017eica\"), Lubiana Brinje (\"Ljubljana Brinje\").\nAeroporti.\nL'aeroporto di Lubiana-Brnik \u00e8 l'unico della citt\u00e0. \u00c8 situato 26\u00a0km a nord di essa ed \u00e8 collegato con numerose destinazioni in Europa, Amsterdam, Belgrado, Bruxelles, Budapest, Helsinki, Londra, Parigi, Praga e Vienna. Ospita, fra le altre, le compagnie aeree di Air France, EasyJet, Finnair e Wizz Air.. Nel 2019 contava passeggeri.\nMobilit\u00e0 urbana.\nAutobus.\nIn citt\u00e0, la rete di autobus \u00e8 l'unico mezzo di trasporto pubblico. La rete di trasporto pubblico, gestita dalla Ljubljanski potni\u0161ki promet, copre in maniera capillare gran parte della citt\u00e0 e ha come snodo centrale il piazzale antistante la stazione ferroviaria. Il parco mezzi consta di circa 213 veicoli, di cui pi\u00f9 della met\u00e0 autosnodati a basso impatto ambientale. Il pagamento dell'autobus avviene dal 2009 attraverso la tessera dei trasporti pubblici Urbana oppure via smartphone.\nAltro mezzo di trasporto diventato molto popolare negli ultimi anni \u00e8 il \"Kavalir\" (ovvero cavaliere), delle piccole vetture elettriche a cinque posti che girano per il centro storico della citt\u00e0. Questi mezzi, prenotabili gratuitamente anche attraverso lo smartphone, non seguono un percorso prestabilito e possono fermarsi a seconda delle esigenze dell'utente. Questo innovativo servizio \u00e8 stato premiato dall'Unione europea come forma di trasporto sostenibile.\nBiciclette.\nSupportato da una sviluppata rete di piste ciclabili, nel 2011 \u00e8 stato inaugurato il servizio di \"bike-sharing\" della citt\u00e0, il BicikeLJ, che mette a disposizione oltre 600 mezzi in 62 ciclostazioni, situate nell'area centrale della citt\u00e0. Si stima che 2500 utenti utilizzino quotidianamente il servizio.\nAmministrazione.\nLe elezioni municipali si svolgono ogni quattro anni. L'attuale sindaco della citt\u00e0 \u00e8 Zoran Jankovi\u010d, rieletto nel 2018 per il suo quarto mandato da primo cittadino. Il consiglio comunale approva il bilancio ed \u00e8 assistito da diversi assessorati che operano nei settori della salute, sport, finanza, istruzione, protezione ambientale e turismo.. Segue la tabella in cui riportati brevemente i sindaci della citt\u00e0 eletti a seguito dell'indipendenza del 1991.\nGemellaggi.\nIl 18 febbraio 2008 ha firmato un accordo di collaborazione con:\nSport.\nA cavallo degli anni 1925-1938 venne fatto progettare a Jo\u017ee Ple\u010dnik lo stadio Be\u017eigrad di Lubiana, ora dismesso e sostituito dallo stadio Sto\u017eice, chiamato anche stadio Centrale, utilizzato prevalentemente per le manifestazioni calcistiche. HD HS Olimpija, \u0160D Alfa, HK Slavija Lubiana e HDD ZM Olimpija sono le squadre di hockey su ghiaccio di Lubiana, tutte giocano nel campionato sloveno ed alcune nel campionato austriaco.\nNel basket le squadre sono lo Slovan Lubiana, \u017dKD Je\u017eica Lubiana e la KK Union Olimpija. La KK Union Olimpija ha come mascotte un drago verde e gioca le sue partite nella Hala Tivoli che dispone di 6.000 posti a sedere.\nQuesto spazio ospita anche la squadra di hockey dell'HDD ZM Olimpija, come anche la squadra di hockey HDD ZM Olimpija. Le squadre di calcio della citt\u00e0 che militano nella prima lega slovena sono l'Olimpia Lubiana e l'Interblock Lubiana.\nNella pallamano il club principale della citt\u00e0 \u00e8 l'RD Slovan, che vanta una finale di Coppa dei Campioni nell'edizione 1980-81.\nNello sci alpino, l'atleta Ur\u0161ka Hrovat, in attivit\u00e0 negli anni novanta, fu in grado in carriera di aggiudicarsi cinque vittorie in Coppa del Mondo, tutte in slalom speciale. Dal 2010, Tina Maze campionessa olimpica nella discesa libera e nello slalom gigante a , nel suo palmar\u00e8s vanta anche quattro ori iridati, una Coppa del Mondo generale e due Coppe di specialit\u00e0. Le piste di sci alpino pi\u00f9 vicine alla citt\u00e0 si trovano a 30\u00a0km nord-ovest nei pressi di Kamnik. La stazione di Krvavec ha dieci impianti di risalti per un totale di 35\u00a0km di piste.\nNell'atletica leggera la velocista dei 100 e 200 metri \u00e8 Merlene Ottey, velocista giamaicana naturalizzata slovena.\nNella citt\u00e0 dal 1996 si corre una maratona tipicamente nell'ultimo fine settimana di ottobre.\nLo stadio Sto\u017eice \u00e8 uno stadio polivalente, progettato dallo studio sloveno Sadar Vuga architects, ed \u00e8 l'impianto sportivo pi\u00f9 importante della nazione. Nello stadio disputa le sue partite casalinghe l'Olimpia Lubiana. Inoltre, \u00e8 una delle due sedi principali della nazionale di calcio della Slovenia. Lo stadio pu\u00f2 ospitare anche concerti ed eventi culturali.\nNella citt\u00e0 c'\u00e8 anche l'arena Sto\u017eice, un impianto sportivo coperto utilizzato per varie discipline sportive e come sede di concerti musicali."}
{"id": "1978317", "revid": "830939", "url": "https://it.wikipedia.org/wiki?curid=1978317", "title": "Elisaveta Ivanovna Bykova", "text": "Si mise in luce vincendo nel 1938 il campionato femminile di Mosca.\nDopo aver vinto per tre volte (1947, 1948 e 1950) il campionato sovietico femminile, ottenne il titolo di Maestro internazionale femminile nel 1950.\nNel 1952 vinse nettamente a Mosca il torneo delle candidate al titolo mondiale femminile (+11 \u20133 =1), ottenendo il diritto di giocare un match con la campionessa in carica Ljudmyla Rudenko. \nLa sfida si svolse a Mosca nel 1953 e vide prevalere la Bykova per 8 a 6 (+7 \u20135 =2=), che cos\u00ec divent\u00f2 la terza campionessa del mondo femminile. Nello stesso anno consegu\u00ec il titolo di Maestro internazionale.\nIl campionato del mondo femminile del 1956 si svolse con la formula di un torneo a tre giocatrici in cui ognuna incontrava le altre due otto volte. Vinse Ol'ga Rubcova col punteggio di 10/16, diventando la quarta campionessa del mondo (la Bykova si classific\u00f2 seconda con 9\u00bd).\nNel 1957 vinse ancora il torneo delle candidate e nel 1958 riconquist\u00f2 il titolo sconfiggendo in un match a Mosca la Rubcova (+7 \u20134 =3). Divent\u00f2 cos\u00ec la prima donna a riconquistare il titolo dopo averlo perso.\nDifese il titolo due volte: nel 1960 vinse contro Kira Zvorykina (+6 \u20132 =3) e nel 1962 perse il titolo a favore della ventunenne georgiana Nona Gaprinda\u0161vili (+0 \u20137 =4), la quale divent\u00f2 cos\u00ec la quinta campionessa del mondo.\nLa FIDE le assegn\u00f2 il titolo di Grande maestro femminile nel 1976.\nNel 1951 scrisse un libro sulle giocatrici di scacchi sovietiche.\nDi professione era ingegnere presso un grande tipografia di Mosca.\nUna fotografia della Bykova \u00e8 visibile qui."}
{"id": "1978319", "revid": "339392", "url": "https://it.wikipedia.org/wiki?curid=1978319", "title": "Elisabeth Bykova", "text": ""}
{"id": "1978324", "revid": "1543377", "url": "https://it.wikipedia.org/wiki?curid=1978324", "title": "Ludovico Jacobilli", "text": "Biografia.\nStudia prima a Foligno, poi al Collegio Romano dei Gesuiti a Roma e si laurea infine in diritto civile e canonico all'Universit\u00e0 di Perugia.\nSuccessivamente si trasferisce a Foligno e nel 1622 diventa sacerdote. Nel 1652 si reca a Nocera Umbra per la visita pastorale di quella diocesi, ordinata dal vescovo Mario Montani Cobellucci.\nAppassionato di cultura, viaggia molto, visita biblioteche, acquista libri per la sua biblioteca privata e raccoglie una gran mole di informazioni; tra le sue opere ricordiamo: \"Vite de' Santi e Beati di Foligno\", i tre tomi delle \"Vite de' Santi e Beati dell'Umbria\", il \"Discorso della citt\u00e0 di Foligno, di Nocera e sua diocesi... discorso historico\" e \"Bibliotheca Umbriae\".\n\u00c8 del 1654 l\"'Inventario dei libri di me Ludovico Jacobilli\", da cui risultano 7.560 opere e manoscritti. Nel 1662 una donazione di Ludovico Jacobilli al seminario vescovile della propria biblioteca privata permette la costituzione della Biblioteca Jacobilli, sita in Foligno e tuttora esistente; la biblioteca contiene 60.000 volumi, 6.870 opuscoli, 85 incunaboli, 1.500 cinquecentine, 1.500 seicentine, molti periodici e 563 manoscritti."}
{"id": "1978343", "revid": "716642", "url": "https://it.wikipedia.org/wiki?curid=1978343", "title": "Graham Roberts", "text": ""}
{"id": "1978352", "revid": "22356", "url": "https://it.wikipedia.org/wiki?curid=1978352", "title": "Paralouatta", "text": "Per scimmia di Cuba s'intendono le due specie estinte di primati platirrini della famiglia dei Callicebidae appartenenti al genere Paralouatta (Rivero &amp; Arredondo, 1991).\nIl nome del genere, \"Paralouatta\", \u00e8 dovuto alla somiglianza della conformazione del cranio di questi animali con i crani delle scimmie urlatrici del genere \"Alouatta\", rispetto alle quali avevano anche dimensioni e peso simili: tale caratteristica port\u00f2 gli studiosi a pensare ad una parentela fra i due generi. Tale parentela \u00e8 stata tuttavia smentita con un'analisi accurata della chiostra dentaria, che ha messo in evidenza similitudini con le scimmie caraibiche della trib\u00f9 Xenotrichini, evolutasi a partire dalla sottofamiglia dei Callicebinae fra l'Oligocene ed il Miocene.\nSeppure appartenenti ad una famiglia di scimmie strettamente arboricole come i Pitecidi, la conformazione delle ossa pelviche di questi animali simile a quella di alcune scimmie semiarboricole (genere \"Presbytis\") lascia presupporre che passassero del tempo al suolo.\nNon \u00e8 ancora chiaro il perch\u00e9 dell'estinzione di questi animali: i fossili finora trovati, infatti, non lasciano supporre che la presenza dell'uomo sull'isola influisse significativamente sulla loro popolazione, tanto pi\u00f9 che queste scimmie si estinsero molto prima dell'arrivo degli europei a Cuba.\nTassonomia.\nAl genere vengono attualmente ascritte due specie, ambedue vissute sull'isola di Cuba:"}
{"id": "1978355", "revid": "71155", "url": "https://it.wikipedia.org/wiki?curid=1978355", "title": "Presidente del Trentino-Alto Adige", "text": ""}
{"id": "1978369", "revid": "2232024", "url": "https://it.wikipedia.org/wiki?curid=1978369", "title": "VS-30", "text": "Il VSB-30 \u00e8 un razzo spaziale di produzione brasiliana. \nDescrizione.\nEsso \u00e8 un razzo-sonda adattato con un propulsore tipo booster (chiamato S31, costruito per il IAE) nella prima fase, aumentando la sua capacit\u00e0 di picco e carico utile. Il VSB-30 \u00e8 un razzo sonda finalizzato a realizzare esperimenti in ambienti microgravitazionali. Si tratta di un razzo di piccola capacit\u00e0 a due stadi, stabilizzato rotazionalmente. Non ha torre di integrazione ed il razzo decolla su piste, riuscendo a superare il Mach 6 (sei volte la velocit\u00e0 del suono).\nStoria.\nI primi razzi prodotti in Brasile, dal 1967, erano razzi sonori della famiglia Sonda: Sonda I, con un totale di 200 lanci, seguito da Sonda II e III, con pi\u00f9 di 90 lanci in totale, e culminato nel 1984 con la Sonda IV, che aveva gi\u00e0 una grande capacit\u00e0 di carico utile ed era un razzo a tecnologia controllata, manovrabile in volo dentro e fuori l'atmosfera.\nIl VS-30 \u00e8 il risultato dell'evoluzione della prima versione del razzo Sonda II. Pu\u00f2 essere lanciato da solo o nella configurazione VS-30/Orion, come lo stadio superiore di un razzo statunitense Orion. Da solo raggiunge un apogeo di 140 km e come fase superiore di un Orione a 434 km.\nUn'altra versione sviluppata dal VS-30 \u00e8 il razzo VSB-30, una collaborazione tra l'Agenzia Spaziale Brasiliana, il Centro Tecnologico di Aeronautica e il DLR-Moraba tedesco per coprire le esigenze di volo in microgravit\u00e0 dell'Agenzia Spaziale Europea (ESA).\nAttualmente, i razzi di questa famiglia sono prodotti e commercializzati da Avibras, essendo i primi dispositivi di lancio spaziale ad acquisire questo livello di produzione in Brasile.\nVS-30/VS-30 Orion.\nCaratteristiche.\nVS-30\nVS-30 Orion\nStoria operativa.\nNel 2018, i razzi della famiglia VS erano decollati 52 volte dai centri di lancio:"}
{"id": "1978391", "revid": "884077", "url": "https://it.wikipedia.org/wiki?curid=1978391", "title": "Super 10 2008-2009", "text": "Il Super 10 2008-09 fu il 79\u00ba campionato nazionale italiano di rugby a 15 di prima divisione. Sponsorizzato dal gruppo assicurativo francese Groupama, fu anche noto alle cronache come Groupama Super 10.\n e la finale fu disputata allo stadio Flaminio di Roma.\nSi tratta dell'ultimo campionato di vertice gestito dalla Lega Italiana Rugby d'Eccellenza (LIRE); questa infatti, per accordo con la Federazione Italiana Rugby, aveva titolo a gestire il Super 10 solo a condizione che essa rappresentasse l'80% delle squadre di massima serie, allo stato almeno 8; tuttavia, gi\u00e0 nel corso del 2008 il e il erano usciti dalla LIRE, e ad esse si aggiunse, al termine della stagione 2007-08, la .\nLa stagione termin\u00f2 con la finale tra e , vinta dai trevigiani 29-20, dopo aver superato rispettivamente e nelle semifinali play-off.\nPer il Benetton si tratt\u00f2 del quattordicesimo titolo nazionale, a solo 4 di distanza dall', detentore del maggior numero di scudetti con 18; retrocesso sul campo fu il , ma le decisioni delle societ\u00e0 nel corso dell'estate successiva cambiarono la composizione del campionato successivo.\nLa fine della Lega Italiana Rugby d'Eccellenza.\nOggetto della dissociazione dalla L.I.R.E. fu la decisione della maggioranza delle societ\u00e0 ad essa affiliata di respingere il progetto federale di dar vita a due franchigie destinate a integrare la Celtic League a partire dalla stagione 2010-11, basandosi sulla considerazione che tale decisione avrebbe declassato il campionato italiano e lo avrebbe reso meno appetibile agli operatori del settore televisivo.\nPrima della stagione in oggetto, quindi, la LIRE rappresentava solo 7 delle 10 squadre iscritte al campionato, ma una deroga della Federazione permise al campionato di iniziare ugualmente, con gestione congiunta; il 28 ottobre 2008, in corso di torneo, anche la usc\u00ec dalla LIRE, adducendo anch'essa motivazioni economiche (mancata promozione del campionato presso i media) e sportive (necessit\u00e0 di sviluppare, di concerto con Capitolina e altri club romani, la franchigia per la Celtic League).\nFacendo seguito alla loro decisione di voler dedicarsi alla franchigia per la Celtic League e sviluppo del settore giovanile, e non si iscrissero al campionato 2009-10; per decisione della FIR il Calvisano fu assegnato alla serie A2 e la Capitolina alla serie B.\nA seguito di tale decisione federale, fatta salva la vittoria in campionato del e il suo accesso alla Heineken Cup insieme all'altra finalista , l'assetto del campionato fu cos\u00ec definito:"}
{"id": "1978395", "revid": "400694", "url": "https://it.wikipedia.org/wiki?curid=1978395", "title": "Anima mia", "text": ""}
{"id": "1978424", "revid": "2056951", "url": "https://it.wikipedia.org/wiki?curid=1978424", "title": "Gente di mare (disambigua)", "text": ""}
{"id": "1978429", "revid": "830939", "url": "https://it.wikipedia.org/wiki?curid=1978429", "title": "Ol'ga Nikolaevna Rubcova", "text": "Vinse il campionato sovietico femminile cinque volte (1927, 1931, 1935, 1937 e 1949), prima di arrivare seconda al campionato mondiale femminile del 1950, un punto dietro Ljudmila Rudenko; nello stesso anno la FIDE le assegn\u00f2 il titolo di Maestro internazionale femminile. Guadagn\u00f2 di nuovo il diritto a disputare il match per il titolo mondiale femminile nel 1956, vincendolo in un triangolare tra lei, Rudenko e l'allora campionessa Elisaveta Bykova. Nello stesso anno ottenne il titolo di Maestro internazionale.\nPartecip\u00f2 per l'Unione Sovietica alle olimpiadi di scacchi femminili del 1957, vincendo l'oro a squadre. L'anno dopo perse il titolo mondiale a favore della Bykova.\nCompet\u00e9 anche negli scacchi per corrispondenza, vincendone il primo campionato mondiale femminile nel 1972 e arrivando seconda nel successivo torneo, vinto da Lora Jakovleva. \u00c8 l'unica persona ad aver vinto il campionato del mondo sia nel gioco a tavolino sia in quello per corrispondenza.\nNel 1976 le fu assegnato il titolo di Grande maestro femminile."}
{"id": "1978433", "revid": "253269", "url": "https://it.wikipedia.org/wiki?curid=1978433", "title": "Lauren Tewes", "text": "L'attrice ebbe seri problemi di droga e dovette abbandonare il telefilm nel 1984. Fu sostituita dall'attrice Pat Klous.\nStudentessa all'Universit\u00e0 della California a Riverside, debutt\u00f2 a teatro negli anni settanta. Negli anni ottanta torna come guest-star in altre serie TV. Il suo ultimo ruolo televisivo risale al 2000 nel telefilm \"Il fuggitivo\".\nLauren Tewes vive oggi a Seattle, nello stato di Washington, dove continua a lavorare a teatro."}
{"id": "1978439", "revid": "767487", "url": "https://it.wikipedia.org/wiki?curid=1978439", "title": "Paralouatta marianae", "text": "Paralouatta marianae (McPhee et al., 2003) \u00e8 una specie estinta di primate platirrino della famiglia dei Pitecidi.\nQuesto animale visse all'inizio del Miocene sull'isola di Cuba: i suoi resti sono stati ritrovati nella parte centro-meridionale dell'isola, in corrispondenza di quello che un tempo era un ponte terrestre verso l'isola di Hispaniola.\nGli studiosi che scoprirono i resti di questi animali, notando la somiglianza fra i resti del cranio di questi animali, pensarono di trovarsi di fronte una specie estinta di scimmia urlatrice (genere \"Alouatta\"): in realt\u00e0, le scimmie urlatrici sono solo lontanamente imparentate con le scimmie cubane, pi\u00f9 prossime filogeneticamente al genere \"Callicebus\", come dimostrato in seguito da un'analisi della chiostra dentaria: in particolare, questi animali fanno parte della trib\u00f9 degli Xenotrichini, contenente altri due generi di scimmie vissute nei Caraibi ed evolutesi a partire dalla sottofamiglia dei Callicebinae fra l'Oligocene ed il Miocene.\nSeppure appartenenti ad una famiglia di scimmie strettamente arboricole come i Pitecidi, la conformazione delle ossa pelviche di questi animali simile a quella di alcune scimmie semiarboricole (genere \"Presbytis\") lascia presupporre che passassero del tempo al suolo.\nSeppure pi\u00f9 piccole rispetto all'altra specie ascritta al genere, \"Paralouatta varonai\", questi animali raggiungevano comunque una taglia rispettabile, comparabile in lunghezza e peso a quella raggiunta dalle scimmie urlatrici."}
{"id": "1978456", "revid": "712828", "url": "https://it.wikipedia.org/wiki?curid=1978456", "title": "Super droide da battaglia B2", "text": ""}
{"id": "1978458", "revid": "124613604", "url": "https://it.wikipedia.org/wiki?curid=1978458", "title": "Kamui Kobayashi", "text": "Carriera.\nGli esordi.\nKamui inizia la sua carriera motoristica nel 1996 all'et\u00e0 di nove anni. Finisce terzo nella sua prima stagione coi kart nella SL Takarazuka Tournament Cadet Class. Negli anni seguenti Kobayashi vince in quattro serie tra cui due volte la Toyota SL All Japan Tournament Cadet Class. Nel 2004 firma con la Toyota's Driver Academy e inizia la sua carriera nelle vetture a ruote scoperte. Passa perci\u00f2 alla Formula Renault, partecipando ai campionati d'Asia, Germania, Italia e Paesi Bassi, vincendo anche in due gare del campionato italiano. Kobayashi continua anche nel 2005 la sua carriera in questa categoria partecipando nuovamente al campionato italiano e a quello europeo in cui vince 6 gare in entrambi i campionati aggiudicandosi cos\u00ec entrambe le serie.\nLa Formula 3 e la GP2.\nNel 2006 Kobayashi passa alla F3 Euro Series con la ASM Formule 3 assieme a Paul di Resta, Giedo van der Garde e Sebastian Vettel. Ottiene subito tre podi nella stagione d'esordio, giungendo ottavo in campionato e vincendo il titolo di miglior debuttante della stagione. Kobayashi partecipa anche al Gran Premio di Macao, dove parte in pole ma chiude solo 19\u00ba, e al Masters di Formula 3.\nNel 2007 il giapponese prosegue l'impegno nella F3 Euro Series vincendo la gara disputata a Magny-Cours. Kobayashi giunge quarto in stagione. Dopo una positiva stagione nella GP2 Asia, Kobayashi vince la sua prima gara in GP2 al secondo appuntamento stagionale, presso il Circuito di Barcellona. Kamui vince anche grazie a una penalit\u00e0 di drive-through per il suo ex compagno di scuderia in Formula 3, il francese Romain Grosjean. Il pilota transalpino \u00e8 penalizzato proprio per una manovra ai danni del giapponese. Anche nell'inverno 2008-2009 partecipa alla GP2 Asia, vincendola, e nel 2009 al campionato GP2.\nFormula 1.\n2007-2009: Toyota.\nAll'inizio del campionato 2007 Kobayashi, assieme all'altro nipponico Kohei Hirate, \u00e8 nominato test driver per la Toyota. Il 16 novembre 2007 Kobayashi ha la conferma di sostituire il partente Franck Montagny come terzo pilota alla Toyota per la stagione 2008. Nel Gran Premio del Giappone 2009 Kobayashi fece il suo debutto in un week-end di gara, prendendo il posto del pilota titolare Timo Glock, indisposto, nelle prime due sessioni di prove libere del venerd\u00ec. In qualifica Glock, tornato alla guida della sua vettura, si infortun\u00f2 in seguito ad un violento incidente. Kobayashi non pot\u00e9 sostituirlo in gara non avendo preso parte alle qualifiche, ma ne prese il posto nelle ultime due gare della stagione, in Brasile e ad Abu Dhabi. Il pilota giapponese fece immediatamente una buona impressione, tagliando il traguardo in nona posizione dopo aver occupato anche il terzo posto durante la gara ed essersi difeso a lungo dagli attacchi del campione del mondo Jenson Button. Nel successivo Gran Premio di Abu Dhabi il pilota giapponese and\u00f2 a punti per la prima volta in carriera, tagliando il traguardo davanti al compagno di squadra Jarno Trulli.\n2010-2012: Sauber.\nLe buone prestazioni nei due gran premi disputati sembrarono aprirgli la possibilit\u00e0 di una conferma come pilota titolare alla Toyota per il campionato 2010, ma il costruttore giapponese si ritir\u00f2 dalla Formula 1 alla fine della stagione 2009. Kobayashi non rimase, per\u00f2, senza volante, venendo ingaggiato ufficialmente il 17 dicembre 2009 dalla Sauber, tornata di propriet\u00e0 di Peter Sauber dopo il ritiro della BMW. Nonostante delle buone prestazioni nei test invernali, la stagione ebbe un inizio difficile per il pilota giapponese, che colse quattro ritiri nelle prime quattro gare della stagione, in due occasioni per problemi meccanici e nelle altre due per degli incidenti nelle prime fasi di gara. Kobayashi vide per la prima volta il traguardo nel Gran Premio di Spagna, nel quale arriv\u00f2 dodicesimo e doppiato dopo essere scattato dal decimo posto in griglia. Dopo un altro ritiro per problemi al cambio nel Gran Premio di Monaco, il pilota giapponese conquist\u00f2 il primo punto stagionale nel Gran Premio di Turchia, chiuso in decima posizione. Nel Gran Premio d'Europa Kobayashi, scattato dalla diciottesima posizione, occup\u00f2 per quaranta giri il terzo posto, rimanendo per quasi tutta la gara con lo stesso treno di pneumatici. Il pilota giapponese effettu\u00f2 il suo cambio gomme a quattro tornate dal termine, chiudendo poi la gara in settima posizione dopo aver sopravanzato S\u00e9bastien Buemi e Fernando Alonso. Nel successivo Gran Premio di Gran Bretagna Kobayashi ottenne un altro piazzamento a punti, chiudendo la gara in sesta posizione. In Ungheria e in Belgio il pilota nipponico si rese protagonista di due belle rimonte, tagliando il traguardo rispettivamente al nono e all'ottavo posto dopo essere scattato nelle ultime file dello schieramento. I buoni risultati ottenuti gli guadagnarono la conferma in Sauber prima del Gran Premio d'Italia. Nel Gran Premio del Giappone, sul Circuito di Suzuka, Kobayashi conquist\u00f2 un altro settimo posto, rendendosi protagonista di diversi sorpassi nelle ultime fasi di gara. Il pilota giapponese ottenne altri due piazzamenti a punti in Corea (ottavo) e in Brasile (decimo), chiudendo la stagione al dodicesimo posto con 32 punti.\nLa stagione 2011 inizi\u00f2 in modo amaro per Kobayashi, che nella gara inaugurale in Australia tagli\u00f2 il traguardo in ottava posizione ma fu squalificato a causa di un'irregolarit\u00e0 dell'alettone posteriore. Il pilota giapponese si rifece gi\u00e0 in Malesia, dove giunse settimo. Nel Gran Premio di Cina Kobayashi giunse nuovamente a punti, tagliando il traguardo in decima posizione. Nelle successive gare in Turchia e in Spagna il pilota nipponico ripet\u00e9 questo risultato, in entrambi i casi dopo delle rimonte dall'ultima posizione, nella prima occasione per problemi meccanici in qualifica e nella seconda per un contatto nelle prime fasi di gara. Nel Gran Premio di Monaco Kobayashi ottenne il miglior piazzamento in carriera, sfruttando una buona tattica per chiudere la gara in quinta posizione. Anche nel rocambolesco Gran Premio del Canada il pilota nipponico si mise in luce, occupando a lungo la seconda posizione e tagliando il traguardo al settimo posto, dopo aver perso per pochi millesimi di secondo un arrivo in volata con Felipe Massa. La serie di piazzamenti a punti si concluse nel Gran Premio d'Europa, nel quale Kobayashi tagli\u00f2 il traguardo in sedicesima posizione dopo una gara travagliata. Nella parte centrale di campionato Kobayashi raccolse solo un nono posto nel Gran Premio di Germania, facendo segnare appena due punti in dieci gare. Il pilota giapponese torn\u00f2 a punti nel Gran Premio di Abu Dhabi, penultima gara della stagione, nel quale giunse decimo davanti al compagno di squadra Sergio P\u00e9rez, conquistando poi un nono posto nel conclusivo Gran Premio del Brasile. Il pilota giapponese si conferm\u00f2 al dodicesimo posto nella classifica assoluta, con 30 punti.\nConfermato dalla Sauber anche per il campionato 2012, Kobayashi inizi\u00f2 la stagione in maniera positiva, approfittando di vari incidenti nell'ultimo giro per ottenere un sesto posto nell'iniziale Gran Premio d'Australia. In Malesia il pilota giapponese non brill\u00f2, risultando nettamente meno efficace dal compagno di squadra Sergio P\u00e9rez sia in qualifica che in gara, anche a causa di una diversa strategia. Nel Gran Premio di Cina Kobayashi torn\u00f2 a punti, giungendo decimo proprio davanti al compagno di squadra e facendo segnare anche il giro pi\u00f9 veloce in gara per la prima volta in carriera. In Spagna, nonostante un problema tecnico che gli imped\u00ec di prendere parte all'ultima sessione di qualifiche, ripet\u00e9 il suo miglior piazzamento in carriera, tagliando il traguardo in quinta posizione. Dopo un ritiro per incidente nel Gran Premio di Monaco, in Canada Kobayashi torn\u00f2 a punti, tagliando il traguardo in nona posizione. Anche in questa occasione, per\u00f2, la sua prestazione fu messa in ombra dal risultato del suo compagno di squadra, che, anche grazie ad una strategia pi\u00f9 efficace, giunse a podio. Nel Gran Premio di Germania Kobayashi arriv\u00f2 quinto, guadagnando un'ulteriore posizione grazie ad una penalit\u00e0 inflitta a Sebastian Vettel.\nIn Belgio il pilota nipponico ottenne la migliore prestazione in carriera in qualifica, facendo segnare il secondo tempo, ma fu coinvolto in un incidente alla prima curva scatenato da Romain Grosjean e precipit\u00f2 nelle retrovie, non riuscendo a rimontare per via dei danni subiti dalla vettura. Kobayashi fece segnare nuovamente punti nel Gran Premio d'Italia, giungendo nono al traguardo, ma ancora una volta Sergio P\u00e9rez, beneficiando di una strategia migliore, fece molto meglio di lui, chiudendo la gara al secondo posto. Nel Gran Premio del Giappone Kobayashi si rifece, tagliando il traguardo in terza posizione dopo essere scattato dal quarto posto in griglia. Il giapponese ottenne cos\u00ec il suo primo podio in carriera, eguagliando il miglior risultato mai ottenuto da un pilota nipponico in Formula 1. Nonostante questo buon risultato, seguito da altri due piazzamenti a punti nel Gran Premio di Abu Dhabi (sesto) e in quello del Brasile (nono), la Sauber non lo conferm\u00f2 per il campionato 2013, preferendogli Nico H\u00fclkenberg. Kobayashi chiuse il campionato 2012 al dodicesimo posto, con 60 punti, ottenendo un podio (nel Gran Premio del Giappone) e un giro veloce (nel Gran Premio di Cina). Nel dicembre 2012 il pilota giapponese annunci\u00f2 che non avrebbe partecipato al Campionato mondiale di Formula 1 2013, non avendo trovato accordi con nessuna scuderia.\nEndurance.\nL'11 marzo 2013 fu ufficializzato il suo ingaggio da parte della Ferrari per il campionato del mondo Endurance, nella classe LMGTE Pro. Kobayashi divenne il primo pilota asiatico a correre per il marchio italiano.\nIl ritorno in Formula 1.\n2014: Caterham.\nNella stagione 2014 Kobayashi fece il suo ritorno in Formula 1, venendo ingaggiato dalla Caterham al fianco dell'esordiente Marcus Ericsson.\nLa vettura della scuderia malese si rivel\u00f2 la meno competitiva del lotto, relegando il pilota giapponese nelle ultime posizioni del gruppo. Nell'inaugurale Gran Premio d'Australia Kobayashi, sfruttando le mutevoli condizioni meteo, riusc\u00ec a piazzarsi in quattordicesima posizione sulla griglia di partenza, dovendosi per\u00f2 ritirare gi\u00e0 alla prima curva per un guasto ai freni. In seguito il pilota giapponese non fu pi\u00f9 in grado di passare la prima fase delle qualifiche, navigando stabilmente nelle retrovie, pur risultando nettamente pi\u00f9 veloce dell'esordiente compagno di squadra.\nIn occasione del Gran Premio del Belgio Kobayashi fu sostituito dal tedesco Andr\u00e9 Lotterer, pilota con una lunga carriera nell'Endurance, per poi tornare al volante nel Gran Premio d'Italia.\nDurante la stagione la Caterham accus\u00f2 delle crescenti difficolt\u00e0 economiche. Posta in amministrazione controllata, la scuderia non partecip\u00f2 ai Gran Premi degli Stati Uniti e del Brasile. Grazie anche ad una raccolta fondi su Internet la scuderia malese torn\u00f2 a competere nel conclusivo Gran Premio di Abu Dhabi, nel quale Kobayashi, affiancato per l'occasione dal debuttante Will Stevens, fu costretto al ritiro per problemi meccanici.\nIl pilota nipponico chiuse la stagione senza punti, venendo classificato al ventiduesimo posto nella classifica generale.\nDopo la Formula 1.\nDopo aver lasciato la Formula 1, nel 2015 ha iniziato una nuova carriera all'interno della Super Formula giapponese con la Toyota RI4A. Kobayashi viene anche ingaggiato dalla Toyota Motorsport, come pilota e collaudatore di prototipi Le Mans nel mondiale Endurance. In un'intervista a fine corsa ad un quotidiano giapponese egli stesso afferma di non voler tornare in Formula 1 in quanto pensa che il WEC dia pi\u00f9 possibilit\u00e0 di carriera ai piloti. Nella seconda met\u00e0 della stagione si posiziona secondo alla 24 ore di Le Mans (Categoria LMP1) con la Toyota TS050 Hybrid insieme ai compagni di squadra St\u00e9phane Sarrazin e Mike Conway. Nel giugno del 2017 segna il record di 3'14\"791 con una media di 251,9 km/h a bordo della Toyota TS050.\nFormula E.\nIl 15 novembre 2017 viene annunciato il suo debutto in Formula E per la stagione 2017-2018, con il team MS&amp;AD Andretti."}
{"id": "1978459", "revid": "309289", "url": "https://it.wikipedia.org/wiki?curid=1978459", "title": "Konda (affluente dell'Irty\u0161)", "text": "La Konda \u00e8 un fiume della Russia siberiana occidentale (Circondario Autonomo degli Chanti-Mansi), affluente di sinistra dell'Irty\u0161.\nNasce da alcuni modesti rilievi collinari nella parte occidentale del bassopiano della Siberia occidentale; scorre per tutto il suo corso in una regione piatta e paludosa, ricca di laghi, dapprima con direzione mediamente sudorientale, successivamente orientale, dirigendosi infine, giunto nel basso corso, verso nordest. Sfocia nel fiume Irty\u0161 non lontano dal punto in cui questo confluisce nell'Ob'. Il fiume riceve diversi affluenti, tra i quali i pi\u00f9 rilevanti sono Mulym'ja, Bol'\u0161oj Tap, Jukonda e Kama dalla sinistra idrografica, Evra e Kuma dalla destra.\nIl fiume \u00e8 gelato da fine ottobre - inizio novembre fino a fine aprile - met\u00e0 maggio; successivamente al disgelo, come quasi tutti i fiumi russi, si hanno i periodi di massima portata d'acqua annuale, quando i valori possono salire a oltre 1.000\u00a0m\u00b3/s nel basso corso contro una media annua di 231.\nIl bacino del fiume, similmente a tante altre zone del bassopiano siberiano occidentale, \u00e8 molto ricco di petrolio. Per lo sfruttamento di questi giacimenti sono stati fondati alcuni insediamenti, che costituiscono ad oggi i maggiori centri urbani toccati dal fiume; i pi\u00f9 grandi sono Uraj e, non molto distante dal corso del fiume, Sovetskij."}
{"id": "1978464", "revid": "123886174", "url": "https://it.wikipedia.org/wiki?curid=1978464", "title": "Rodolfo Corsato", "text": "Biografia.\nNato a Biella ma cresciuto tra Padova e Rovigo in una famiglia di origini venete, inizia a muovere i primi passi nel mondo dello spettacolo nei primi anni ottanta e recita in varie compagnie teatrali tra Rovigo e Bologna. Nel 1986 ottiene la borsa di studio per frequentare la prestigiosa scuola di recitazione di Vittorio Gassman a Firenze.\nA 23 anni si trasferisce a Roma e nel 1991 appare per la prima volta sugli schermi televisivi di Raiuno nel film TV \"Una questione privata\" di Alberto Negrin, coproduzione internazionale, come coprotagonista al fianco di \nRupert Graves. Seguono due episodi della Bibbia: \"Abramo\" con Richard Harris e Barbara Hershey, regia Joseph Sargent, e il \"Giuseppe (Joseph)\" con Ben Kingsley e Martin Landau, diretto da Roger Young. Partecipa quindi a diverse produzioni televisive di successo fino ad arrivare a \"Gino Bartali - L'intramontabile\" del 2006, diretto da Alberto Negrin dal il quale viene anche scelto per interpretare il ruolo del Generale Carlo Alberto dalla Chiesa nel film di grande successo televisivo per Rai 1 \"L'ultimo dei Corleonesi\", nello stesso anno, \"Crimini - Morte di un confidente\", regia dei Manetti Bros. Sempre nel 2006 anche un'esperienza in Inghilterra, per la ITV Productions, come coprotagonista di \"What We Did on Our Holiday\" per la regia di Jeremy Webb\nSul grande schermo, dopo ruoli da protagonista e non in film di secondo piano, nel 1999 compare nella produzione internazionale \"Il talento di Mr. Ripley (The Talented Mr. Ripley)\", di Anthony Minghella.\nCon \"L'amore \u00e8 eterno finch\u00e9 dura\", di Carlo Verdone, con Laura Morante e Stefania Rocca, riceve il premio come \"Attore rivelazione 2004\". L'anno seguente \u00e8 nel cast di \"Manuale d'amore\" diretto da Giovanni Veronesi.\nNel 2005 \u00e8 interprete del film di Marco Tullio Giordana \"Quando sei nato non puoi pi\u00f9 nasconderti\", film in concorso al Festival di Cannes in quell'anno e per il quale riceve numerosi riconoscimenti e la candidatura al Nastro d'argento come miglior attore non protagonista.\nNel 2008 \u00e8 tra i protagonisti della fiction di Rai 2 \"Terapia d'urgenza\" e nel 2009 \u00e8 tra i protagonisti della nona serie di \"Distretto di Polizia\".\nTra le esperienze pi\u00f9 recenti, la partecipazione nel film \"Io e te\" di Bernardo Bertolucci e quella nel film di Marco Risi \"Cha cha cha\". Ha recitato al fianco di Gigi Proietti nella serie \"Una pallottola nel cuore\" per la regia di Luca Manfredi andato in onda su Rai 1 nell'autunno 2014.\nNel 2015 viene scelto come coprotagonista per il film \"Jag \u00e4lskar dig - I love you divorce comedy\" prodotto dalla Stellanovafilm girato in Svezia in lingua inglese presa diretta per la regia di Johan Brisinger.\nSempre nel 2015 \u00e8 coprotagonista nel cortometraggio \"Hello! I'ma producer ov Woody Allen\" regia di Nicola Deorsola supervisione di Matteo Garrone presentato al Festival di Cannes 2016.\nDal 2017 al 2019 \u00e8 stato impegnato nelle riprese di \"Un posto al sole\", soap opera di grande successo di Rai 3, nel ruolo dell'avvocato Massimo Enriquez. che ha avuto un grande gradimento da parte del pubblico.\nDopo aver lavorato di nuovo con i Manetti Bros nell' \"Ispettore Coliandro\" Rai2 e con Antonio Albanese per la serie i \"Topi\" andata i onda su Rai3\ni nuovi film in uscita, sono una partecipazione nel film di Patrick Hughes \" Hitman's Wife's Bodyguard\" con Ryan Reynolds, Samuel L. Jackson, Salma Hayek, Morgan Freeman e Antonio Banderas. Il nuovo film di Vincenzo Salemme \" Con tutto il Cuore\" nel ruolo di \" Capitano Machigiani\" e una nuova serie televisiva con Raul Bova su canale 5 \"Giustizia per Tutti\" per la regia di Maurizio Zaccaro. "}
{"id": "1978466", "revid": "1704599", "url": "https://it.wikipedia.org/wiki?curid=1978466", "title": "Fantasia (programma televisivo 2008)", "text": "Fantasia \u00e8 stato un programma televisivo di Canale 5 condotto da Barbara D'Urso, con la partecipazione di Luca Laurenti e ispirato ad un format giapponese, gi\u00e0 ripreso in Francia con il titolo \"Masquerade\". Il programma \u00e8 andato in onda il venerd\u00ec in prima serata dal 19 settembre al 3 ottobre 2008. Inizialmente erano previste quattro puntate, poi ridotte a tre per i bassi ascolti ricevuti..\nLa trasmissione consiste nel far gareggiare venti squadre provenienti dalle venti regioni d'Italia esibendosi in fantasiose prove. Nella puntata finale di Fantasia ogni squadra delle venti regioni ha riproposto la prova che ha ottenuto il miglior punteggio. Il programma \u00e8 stato vinto dalla Lombardia, che si \u00e8 aggiudicata il premio di 40.000 euro devoluto ad una Onlus della propria regione. La giuria \u00e8 formata dal trasformista e regista Arturo Brachetti, le attrici Barbara De Rossi e Anna Longhi e l'attore Fabio Fulco."}
{"id": "1978468", "revid": "287204", "url": "https://it.wikipedia.org/wiki?curid=1978468", "title": "Cuddalore", "text": " \nCuddalore (o Gudalur, Kudalur) \u00e8 una suddivisione dell'India, classificata come \"municipality\", di 158.569 abitanti, capoluogo del distretto di Cuddalore, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 11\u00b0 45' 0 N e 79\u00b0 45' 0 E al livello del mare.\nSociet\u00e0.\nEvoluzione demografica.\nAl censimento del 2001 la popolazione di Cuddalore assommava a 158.569 persone, delle quali 80.113 maschi e 78.456 femmine. I bambini di et\u00e0 inferiore o uguale ai sei anni assommavano a 16.429, dei quali 8.452 maschi e 7.977 femmine. Infine, coloro che erano in grado di saper almeno leggere e scrivere erano 120.182, dei quali 65.072 maschi e 55.110 femmine."}
{"id": "1978472", "revid": "228587", "url": "https://it.wikipedia.org/wiki?curid=1978472", "title": "Konda", "text": ""}
{"id": "1978494", "revid": "125737076", "url": "https://it.wikipedia.org/wiki?curid=1978494", "title": "Circus Charlie", "text": "Circus Charlie \u00e8 un videogioco arcade sviluppato dalla Konami che lo ha introdotto l'8 aprile 1984 per poi dare la concessione per la distribuzione in Occidente alla Centuri. Questo gioco \u00e8 il frutto della joint venture tra i team di programmatori di \"Time Pilot\" e \"Track &amp; Field\".\nIl gioco ha avuto un porting per le piattaforme Commodore 64, MSX e NES.\nSarebbe dovuto uscire anche per Colecovision, ma non venne pubblicato; esiste solo in versione homebrew del 2011.\nModalit\u00e0 di gioco.\nIl giocatore guida il clown Charlie nei suoi vari numeri da circo. L'azione si divide in sei livelli, tutti con visuale laterale e scorrimento orizzontale. Lo scopo \u00e8 sempre quello di raggiungere indenni la fine del percorso prima che scada il tempo, potendo solo muoversi orizzontalmente e saltare, ma i livelli si diversificano per ci\u00f2 che bisogna fare lungo il tragitto. \nCiascun livello pu\u00f2 essere affrontato fino a cinque volte, dopodich\u00e9 viene considerato completato. Ogni due volte che si completa il terzo livello, si ha diretto accesso a un livello simile, molto pi\u00f9 difficile, consistente sempre nel salto tra tamburi, ma stavolta dentro una piscina con numerosi delfini che saltano fuori dall'acqua.\nAlla fine di ciascun livello vengono calcolati i punti guadagnati in base a quanto tempo rimane: si va da 200 punti fino a un massimo di 10.000. Durante il gioco \u00e8 possibile vincere vite extra seguendo alcuni trucchi. Altre vite extra sono previste al raggiungimento di determinati punteggi.\nSi usano un joystick a due direzioni (destra-sinistra), per controllare la velocit\u00e0 di Charlie, e un pulsante, per saltare.\nDifferenza tra le versioni arcade.\nEsistono due versioni arcade di questo gioco. La prima versione prevede la successione dei livelli nell'ordine prestabilito. La seconda versione prodotta, la cosiddetta \"Level select\", permette invece di selezionare il livello desiderato sia a inizio gioco sia ogni volta che un giocatore porta a termine un livello."}
{"id": "1978499", "revid": "110157", "url": "https://it.wikipedia.org/wiki?curid=1978499", "title": "The Foggy Dew", "text": "The Foggy Dew (in italiano \"La nebbia del mattino\") \u00e8 una ballata irlandese, che descrive la Sollevazione di Pasqua del 1916 con lo scopo di incoraggiare gli irlandesi a combattere per la causa irlandese, piuttosto che per gli inglesi, come molti giovani stavano facendo durante la I Guerra Mondiale.\n\u00c8 stata scritta da Canon Charles O'Neill, un parroco irlandese: dopo aver assistito alla prima seduta del parlamento irlandese volle dedicare una canzone alla sollevazione di Pasqua, che \u00e8 considerata uno degli eventi pi\u00f9 importanti che portarono all'indipendenza dell'Irlanda. O'Neill scrisse il testo mentre per la musica si limit\u00f2 ad apportare delle modifiche ad una vecchia canzone d'amore irlandese \"The Moorlough Shore\". La quarta e la sesta strofa sono state aggiunte successivamente.\nTesto.\n\"As down the glen one Easter morn to a city fair rode I\"\n\"There Armed lines of marching men in squadrons passed me by\"\n\"No pipe did hum nor battle drum did sound its loud tattoo\"\n\"But the Angelus Bell o'er the Liffey's swell rang out through the foggy dew\"\n\"Right proudly high over Dublin Town they hung out the flag of war\"\n\"'Twas better to die 'neath an Irish sky than at Suvla or Sud-El-Bar\"\n\"And from the plains of Royal Meath strong men came hurrying through\"\n\"While Britannia's Huns, with their long range guns sailed in through the foggy dew\"\n\"'Twas England bade our Wild Geese go, that small nations might be free;\"\n\"Their lonely graves are by Suvla's waves or the fringe of the great North Sea.\"\n\"Oh, had they died by Pearse's side or fought with Cathal Brugha\"\n\"Their graves we'd keep where the Fenians sleep, 'neath the shroud of the foggy dew.\"\n[\"Oh the night fell black, and the rifles' crack made Perfidious Albion reel\"\n\"In the leaden rain, seven tongues of flame did shine o'er the lines of steel\"\n\"By each shining blade a prayer was said, that to Ireland her sons be true\"\n\"But when morning broke, still the war flag shook out its folds in the foggy dew\"]\n\"Oh the bravest fell, and the Requiem bell rang mournfully and clear\"\n\"For those who died that Easter tide in the spring time of the year\"\n\"And the world did gaze, in deep amaze, at those fearless men, but few,\"\n\"Who bore the fight that freedom's light might shine through the foggy dew\"\n[\"As back through the glen I rode again and my heart with grief was sore\"\n\"For I parted then with valiant men whom I never shall see more\"\n\"But to and fro in my dreams I go and I kneel and pray for you,\"\n\"For slavery fled, O glorious dead, when you fell in the foggy dew\"].\nTraduzione italiana.\nUna mattina di Pasqua cavalcavo per una stretta valle verso una fiera citt\u00e0\nL\u00ec mi passarono dinanzi file di uomini armati in marcia\nN\u00e9 cornamusa suon\u00f2 n\u00e9 tamburo rull\u00f2\nSi ud\u00ec la sola campana dell'Angelus rintoccare sul fruscio del Liffey nella nebbia del mattino.\nProprio sopra la citt\u00e0 di Dublino levarono arditamente il vessillo di guerra\n'Meglio morire sotto il cielo d'Irlanda che nella battaglia di Sulva o a Sud el Bar.'\nE dalle pianure del Royal Meath giunsero in fretta altri arditi uomini\nMentre i razziatori britannici facevano vela coi loro cannoni nella nebbia del mattino.\nFu dell'Inghilterra la promessa ai nostri Wild Geese \"(i.e. reggimenti con effettivi irlandesi)\" 'le piccole nazioni potranno essere libere'\nEppure i loro romiti sepolcri stanno fra le onde del Sulva, sulle scogliere del grande mare del Nord.\nSplendido sarebbe stato se fossero morti accanto a Pearse, se avessero combattuto assieme a Cathal Brugha\nSerberemo il loro ricordo laddove riposano i Feniani, nel manto della nebbia del mattino.\n[Oh la notte calo' scura ed il fragore dei fucili fece vacillare la perfida Albione \"(i.e. la malevola Inghilterra)\"\nNel mezzo della pioggia di piombo, sette lingue di fuoco scintillarono sopra le linee d'acciaio\nDa ciascuna lama scintillante una preghiera fu detta, che all'Irlanda i suoi figli sarebbero rimasti fedeli\nMa quando il mattino irruppe, il vessillo di guerra dispiego' le proprie pieghe ancora nella nebbia del mattino.]\nI pi\u00f9 arditi caddero e nel silenzio le campane suonarono tristemente il Requiem\nPer coloro che morirono in quella Pasqua di primavera.\nIl mondo guard\u00f2 con grande stupore quei pochi impavidi uomini\nChe combatterono affinch\u00e9 potesse splendere un bagliore di libert\u00e0 nella nebbia di quel mattino.\n[Cavalcando tornai in quella valle e il mio cuore pianse di dolore,\nCh\u00e9 l\u00ec avevo lasciato uomini di valore che mai avrei pi\u00f9 rivisto.\nE nel tornare al vostro ricordo m'inginocchio e prego,\nCh\u00e9 l'oppressione fin\u00ec quando voi, o gloriosi morti, cadeste nella nebbia di quel mattino.]"}
{"id": "1978500", "revid": "38120", "url": "https://it.wikipedia.org/wiki?curid=1978500", "title": "La citt\u00e0 senza nome", "text": ""}
{"id": "1978502", "revid": "156618", "url": "https://it.wikipedia.org/wiki?curid=1978502", "title": "Foggy Dew", "text": ""}
{"id": "1978516", "revid": "1652635", "url": "https://it.wikipedia.org/wiki?curid=1978516", "title": "Italo Farnetani", "text": "Biografia.\nConseguita la maturit\u00e0 classica nel 1971 presso il Liceo Ginnasio Statale Petrarca di Arezzo si \u00e8 laureato in medicina e chirurgia presso l'Universit\u00e0 degli Studi di Firenze nell'anno accademico 1976-1977, con il massimo dei voti, e si \u00e8 specializzato in pediatria nello stesso ateneo presso l\u2019ospedale pediatrico Meyer. Il 2 giugno 2018 il Presidente della Repubblica Sergio Mattarella gli ha conferito la pi\u00f9 alta onorificenza al merito della Repubblica italiana, quella di Cavaliere di Gran Croce: \u00e8 il quarto pediatra a ottenerla dalla fondazione della Repubblica. I suoi libri sono tradotti in inglese e spagnolo.\n\u00c8 stato definito: \u00abIl pi\u00f9 famoso pediatra italiano\u00bb\nDocenza.\n\u00c8 Professore Ordinario di ruolo di Pediatria presso la Facolt\u00e0 di Scienze Mediche, della L.U.de.S. H.E.I., United Campus of Malta.\nDall'anno accademico 1996-1997 \u00e8 stato professore a contratto di Malattie infettive e ha fatto parte del Consiglio direttivo del Corso di Perfezionamento in malattie infettive pediatriche dell'Universit\u00e0 degli Studi di Firenze.\nDall'anno accademico 1999-2000 passa in qualit\u00e0 di professore a contratto alla clinica pediatrica dell'Universit\u00e0 degli studi di Milano per tenere corsi di comunicazione in pediatria agli studenti della facolt\u00e0 di medicina e chirurgia e agli allievi della scuola di specializzazione in pediatria.\nDall'anno accademico 2000-2001 \u00e8 stato professore a contratto di comunicazione presso l\u2019Universit\u00e0 degli Studi di Milano Bicocca.\nComunicazione.\nInizia l'attivit\u00e0 di divulgazione scientifica nel 1985 scrivendo su \u00abCorriere Medico\u00bb, periodico del Corriere della Sera. In seguito \u00e8 passato al \u00abCorriere Salute\u00bb (inserto del \u00abCorriere della Sera\u00bb) fin dal momento della fondazione avvenuta nel 1989. Dal 1992 ha collaborato con numerose testate fra cui: \u00abL'Europeo\u00bb, \u00abStar Bene\u00bb, \u00abAnna\u00bb, \u00abPi\u00f9 Bella\u00bb, \u00abMilleidee\u00bb, \u00abTu\u00bb, \u00abVisto\u00bb, \u00abGente\u00bb.\nNel 1988 si \u00e8 iscritto all'Ordine dei giornalisti.\nNel febbraio 1992 ha pubblicato, presso Mondadori, il primo libro destinato ai genitori \"Il pediatra in casa\" che \u00e8 entrato subito nelle classifiche di vendita, infatti \u00e8 stato necessario eseguire una prima ristampa nel marzo del 1992, in quanto la prima edizione era andata esaurita in pochi giorni. Una seconda edizione \u00e8 stata stampata nel 1993, infatti in questo anno \"Il pediatra in casa\" \u00e8 stato uno dei titoli pi\u00f9 venduti fra gli \u00abOscar Mondadori\u00bb prendendo il posto nel catalogo Mondadori del libro dell'americano Benjamin Spock, \"Il bambino\".\nNel settembre 1998 ha pubblica un quarto libro, sempre per Mondadori, \"Il bambino: i suoi primi mille giorni\", che \u00e8 stato subito tradotto in spagnolo, col titolo: \"Los 1000 primeros dias de tu beb\u00e8\" in due edizioni per l\u2019Europa e una per il continente americano. Nel 2003 l\u2019opera viene aggiornata e pubblicata col titolo \"Da zero a tre anni\", di cui sono state realizzate dieci edizioni, come \u00e8 scritto su \u00ab La Repubblica\u00bb: \u00ab \u00c8 ormai un classico della pediatria (prima edizione nel 1998) scritto da una autorit\u00e0 in materia: 22 tappe, i primi mille giorni di vita. Informazioni, consigli, dubbi e dizionario\u00bb .\nCollabora attualmente con il \u00abCorriere della Sera\u00bb, \u00abOggi\u00bb, \u00abOK La salute prima di tutto\u00bb e \u00abInsieme\u00bb, su cui \u00e8 titolare della rubrica \u00abIl pediatra risponde\u00bb.\u00c8 titolare della rubrica web di Adnkronos Salute \u00abSos pediatra\u00bb.\n\u00c8 autore di 5000 articoli, ventitr\u00e9 libri, di cui dodici pubblicati da Arnoldo Mondadori Editore, alcuni tradotti in spagnolo e inglese.\nLa comunicazione e la divulgazione scientifica in tema di salute e benessere dell'infanzia, \u00e8 caratterizzata dall\u2019obbiettivo di informare i genitori, soprattutto quelli alla prima esperienza, sulle caratteristiche e gli aspetti del bambino e della crescita, attraverso informazioni redatte con linguaggio comprensibile, basate sull\u2019osservazione dei sintomi che possono essere rilevati dai genitori, dando consigli ripetibili e operando in modo da evitare cure inutili o eccessive. Ha, in particolare, trattato la promozione dell\u2019allattamento al seno, la corretta alimentazione, la pratica delle vaccinazioni, basata su un approccio informato all'immunizzazione, il corretto uso dei farmaci, antibiotici soprattutto, l'attivit\u00e0 fisica.\nDal febbraio 2021 \u00e8 opinionista della rivista Fortune. \nStoria della medicina.\nNel 1989 realizza studi su Dario Maestrini, in cui dimostra la priorit\u00e0 del ricercatore italiano nella proclamazione della legge del cuore, poi attribuita a Ernest Henry Starling.\nNel 2001 gli viene affidato l'incarico della realizzazione delle voci dei pediatri per il Dizionario biografico degli italiani dell'Istituto dell'enciclopedia italiana.\nNel 2006 ha collaborato alla mostra \u00abLa rinascita del Parlamento\u00bb organizzata dalla Fondazione della Camera dei deputati, per il sessantesimo anniversario dell'Assemblea Costituente presentando i risultati dei suoi studi sull\u2019attivit\u00e0 dei medici deputati e del Gruppo Medico Parlamentare..\nNel 2008 ha scritto il primo libro esistente sulla storia della pediatria italiana, su incarico ufficiale della Societ\u00e0 italiana di pediatria, in occasione del centodecimo anniversario della fondazione della Societ\u00e0.\nNel 2011, per i 150 anni dell'Unit\u00e0 d'Italia, ha realizzato pubblicazioni e tenuto relazioni e conferenze.\nNel 2016 per il 70\u00ba anniversario della fondazione della Repubblica ha pubblicato una ricerca sulle Medaglie d'oro della Sanit\u00e0. Ha studiata la biografia e l'attivit\u00e0 dei venticinque i pediatri che durante i settant\u2019anni della Repubblica italiana sono stati insigniti della decorazione della Medaglia d\u2019oro ai benemeriti della sanit\u00e0 pubblica. \u00c8 stato l'unico evento che ha ricordato e celebrato il 70\u00ba anniversario della Repubblica, in tutto l'ambito della pediatria italiana. \u00c8 anche la prima ricerca realizzata in Italia sull'onorificenza al merito della sanit\u00e0. Il ministro della salute Beatrice Lorenzin, ha scritto la prefazione.https://www.sipps.it/pdf/rivista/2016_03.pdf\nBandiere verdi.\nNel 2008 ha ideato la ricerca per l'assegnazione delle bandiere verdi che indicano le spiagge adatte ai bambini scelte dai pediatri. Dal 2008, anno in cui \u00e8 iniziata l'indagine, sono stati consultati complessivamente 2753 pediatri italiani e stranieri. Sono state selezionate 148 localit\u00e0, in Europa e Africa.\nOperosit\u00e0 scientifica.\n\u00c8 collaboratore dell'Istituto dell'Enciclopedia Italiana Treccani, fa parte del Centro di Consulenza linguistica sull'italiano contemporaneo dell'Accademia della Crusca e degli \"editorial board\" di: \u00abMinerva Pediatrica\u00bb, \u00ab\"Journal of Pediatric and Neonatal Individualized Medicine\"\u00bb, \u00abBiografie Mediche\u00bb, \u00abRivista Italiana di Pediatria Ospedaliera\u00bb, \u00abEdit.Symposia - pediatria e neonatologia\u00bb, \u00abNotizie di Storia\u00bb..\n\u00c8 Accademico dell'Accademia nazionale di scienze, lettere e arti (Modena) di cui \u00e8 componente della Sezione di scienze fisiche matematiche e naturali.\n\u00c8 Accademico dell'Accademia delle Scienze dell'Istituto di Bologna di cui \u00e8 componente della Sezione Scienze Mediche della Classe di Scienze Fisiche.\n\u00c8 membro dal 1980 della Societ\u00e0 Italiana di Pediatria.\nDal 2002 al 2008 \u00e8 stato direttore della rivista scientifica \u00abGrand'angolo di pediatria e neonatologia\u00bb.\nHa svolto relazioni o la mansione di presidente, moderatore o \"discussant\", in congressi e convegni nazionali e internazionali, in Italia e all'estero, riguardanti la pediatria.\nNel 2015 ha tenuto, su invito ufficiale istituzionale, due conferenze: il 14 febbraio a Milano alla Borsa Internazionale del Turismo, il 22 giugno all'Expo Milano 2015 sull'alimentazione del bambino e dell'adolescente..\nVolontariato.\nDal 1968 \u00e8 impegnato ininterrottamente nel volontariato afferente alle Istituzioni e Associazioni cattoliche. Il 20 gennaio 1976 ha intervistato Giorgio La Pira.\nIl 28 maggio 1977 \u00e8 stato istituito Accolito.\nIl 14 ottobre 1979 ha ricevuto l'\u00abAttestato di Merito\u00bb dall'Associazione di Pubblica Assistenza e Soccorso La Croce Bianca di Arezzo. L'11 dicembre 1981 ha ricevuto, dal Comitato Provinciale di Arezzo della Croce Rossa Italiana, l'\u00abAttestato di Collaborazione\u00bb per il contributo dato alla realizzazione del Ponte della Solidariet\u00e0.\nIn qualit\u00e0 di medico volontario della colonna di protezione civile organizzata dalla Croce Rossa italiana e dalla Prefettura di Arezzo, nel novembre 1980 si \u00e8 recato ad Acerno (Salerno), per partecipare alle operazioni di soccorso per le vittime del terremoto che ha colpito l'Irpinia, nel maggio 1984 si \u00e8 recato a Civitella Alfedena (L'Aquila), per partecipare alle operazioni di soccorso per le vittime del terremoto che ha colpito l'Abruzzo.\nDal 1989, in qualit\u00e0 di medico volontario, \u00e8 il consulente pediatra dell'Istituto Asili Infantili Aliotti di Arezzo.\nDal 1990 al 2000 ha diretto, in qualit\u00e0 di volontario, i servizi pediatrici dell'Arciconfraternita della Misericordia di Arezzo delle Misericordie d'Italia.\nDal 1994 \u00e8 stato, in qualit\u00e0 di medico volontario, consulete scientifico nazionale dell'Associazione nazionale per la ricerca di cure efficaci contro la mucoviscidosi (o fibrosi cistica).\nDal 2007 \u00e8 impegnato nel volontariato sanitario internazionale, concentrando la sua attivit\u00e0 soprattutto a favore della popolazione infantile della Repubblica Federale della Nigeria,della Repubblica Unita di Tanzania e della Repubblica del Kenya.\nIn occasione del 46\u00b0 Jamhuri Day, anniversario dell'Indipendenza della Repubblica del Kenya e Festa nazionale, celebrato il 12 dicembre 2009, l'Ambasciatore in Italia, Ann Belinda Nyikuli, a nome del Governo del Kenya, ringrazia, con un messaggio ufficiale, Italo Farnetani per l'attivit\u00e0 svolta.\nAll'iniziativa medica svolta in Kenya, intitolata \u00abProgetto Africa\u00bb, \u00e8 stato assegnato il premio per una ricerca scientifica istituito dall'\u00abOrdine dei medici e degli odontoiatri della provincia di Caserta\u00bb. L'importo del premio \u00e8 stato interamente devoluto al centro medico \u201cSonak Community Medical Centre (Kakamega, Kenya Occidentale). Tale struttura sanitaria \u00e8 stata indicata dal governo del Kenya Il 19 ottobre 2016 ha organizzato e presieduto a Cagliari il convegno internazionale su \u00abBambini e salute nelle Missioni del Cottolengo\u00bb -12th International Workshop on Neonatology.\nOpere.\nUna parte delle opere sono rivolte ai genitori e trattano argomenti di pediatria, puericultura e psicopedagogia. Opere di saggistica sono dedicate alla storia della pediatria e della medicina in generale. Infine, altre opere, di carattere specialistico, sono destinate ai medici.\nEcco l'elenco delle principali monografie.\nHa curato le monografie:\n\u00c8 coautore di:\nDizionari\nRiconoscimenti.\n\u00abA Italo Farnetani, Uomo di grande cultura scientifica ed umanistica \u201cper il suo costante impegno nell\u2019aiutare gli adulti a comprendere i veri bisogni dei bambini\u201d. Con affettuosa riconoscenza, il Sindaco Giovanni Calabrese\u00bb.\n\u00abA Italo Farnetani, Pediatra, ideatore delle Bandiere Verdi, \u201cper il suo impegno internazionale a favore dell\u2019infanzia\u201d. Il Sindaco Ing. Pietro Fuda, 23 giugno 2016\u00bb.\nBibliografia.\nNotizie biografiche sono riportate sulle copertine delle opere scritte come autore individuale. Utili informazioni possono essere reperite:\nInformazioni sui contenuti dell'attivit\u00e0 professionale e scientifica possono essere reperite in:\nPer l'attivit\u00e0 relativa alla lingua italiana si consulti:"}
{"id": "1978517", "revid": "23117", "url": "https://it.wikipedia.org/wiki?curid=1978517", "title": "Saidu Alade Adeshina", "text": ""}
{"id": "1978518", "revid": "1543377", "url": "https://it.wikipedia.org/wiki?curid=1978518", "title": "COFF", "text": "L'acronimo COFF (dall'inglese \"Common Object File Format\") indica le specifiche di alcuni tipi di file usati nei sistemi operativi Unix: file eseguibili, file di codice oggetto e file di libreria condivisa. Il COFF fu introdotto nello UNIX System IV e fu alla base dei formati estesi XCOFF e ECOFF, prima di essere rimpiazzato dal formato ELF, introdotto con lo UNIX System V.\nTuttavia il COFF e le sue varianti continuano ad essere usati in alcuni sistemi Unix-like e in Microsoft Windows.\nStoria.\nIl formato originale Unix per i file di codice oggetto, chiamato \"a.out\", aveva una struttura molto semplice, inadeguata per tecnologie quali il debugging simbolico e le librerie condivise. Poich\u00e9 lo sviluppo di sistemi Unix-\"like\" avveniva in diverse sedi (dentro e fuori la AT&amp;T) furono implementate diverse soluzioni per sopperire alle limitazioni di a.out.\n I miglioramenti all'esistente formato a.out di AT&amp;T comprendevano supporto nativo per:\nTuttavia, sebbene COFF fu un miglioramento rispetto ad a.out, l'architettura era ancora troppo limitata: c'era un limite nel numero massimo di sezioni, un limite nella lunghezza dei nomi delle sezioni e il supporto all'inserzione di informazioni per il debugging simbolico non era compatibile con nuovi linguaggi come il C++. Per superare queste limitazioni AT&amp;T con il rilascio di System V Release 4 rilasci\u00f2 anche il formato ELF; IBM us\u00f2 il formato XCOFF nello AIX, DEC, SGI e altri usarono il formato ECOFF; altri sistemi migliorarono il loro formati di eseguibili proprietari e non portabili ad altre piattaforme.\nMentre versioni estese di COFF continuano ad essere usate in molte piattaforme Unix-\"like\", principalmente sistemi embedded, forse l'uso pi\u00f9 massiccio del formato COFF oggi \u00e8 quello effettuato in Windows, con il suo formato PE. \nCaratteristiche.\nIl principale miglioramento di COFF rispetto ad \"a.out\" fu l'introduzione di pi\u00f9 sezioni nominabili nel file oggetto. Diversi file oggetto possono avere diverse quantit\u00e0 e tipi di sezioni.\nInformazioni per il \"debugging\" simbolico.\nLe informazioni per il \"debugging\" simbolico dei file COFF consistono in nomi simbolici (stringhe) associati a funzioni e variabili del programma, e informazioni sui numeri di linea, usati per impostare \"[breakpoint]\" e per il tracciamento durante l'esecuzione. Il formato \"a.out\" non forniva supporto nativo per il \"debugging\" simbolico, anche se questo limite poteva essere parzialmente superato usano meccanismi come lo \"stabs\" (Symbol TAble entrieS).\nI nomi simbolici sono conservati nella tabella dei simboli. Ogni voce della tabella dei simboli comprende nome, classe di memorizzazione, tipo, valore e numero di sezione. Nomi corti (di otto caratteri o meno) sono salvati direttamente nella tabella dei simboli; i nomi lunghi sono salvati in forma di indirizzo che punta alla tabella delle stringhe presente alla fine dell'oggetto COFF.\nLa classe di memorizzazione descrive il tipo di entit\u00e0 che il simbolo rappresenta, che pu\u00f2 essere C_EXT (variabile esterna), C_AUTO (variabile automatica dello \"stack\"), C_REG (variabile di registro), C_FCN (funzione)) e molte altre. Il tipo prescrive come sia da interpretare il valore associato al simbolo, ed \u00e8 possibile riconoscere ognuno dei tipi del C.\nQuando compilato con le opzioni appropriate, un file oggetto COFF contiene informazioni sul numero di linea per ogni possibile \"breakpoint\" presente nella sezione \"text\" del file oggetto. Le informazioni sui numeri di linea sono in due forme: nella prima, per ogni possibile \"breakpoint\" la voce nella tabella dei numeri di linea contiene l'indirizzo del breakpoint e il corrispondente numero di linea. Nella seconda forma, la voce indica a sua volta una voce della tabella dei simboli che rappresenta l'inizio di una funzione, rendendo cos\u00ec possibile l'impostazione di un \"breakpoint\" usando il nome della funzione stessa.\nSi noti che il formato COFF non era capace di rappresentare numeri di riga o simboli di debug per sorgente incluso con i file di header rendendo virtualmente inutili le informazioni di debug del file COFF senza l'uso di estensioni incompatibili.\nIndirizzi virtuali relativi (RVA).\nQuando viene generato un file COFF, di solito non si sa in quale parte della memoria esso verr\u00e0 caricato. L'indirizzo virtuale dove il primo \"byte\" del file sar\u00e0 caricato \u00e8 chiamato indirizzo di base del file immagine. Il resto del file non sar\u00e0 necessariamente presente in un blocco di memoria contiguo, ma in sezioni di memoria differenti.\nL'indirizzo RVA (\"Relative Virtual Address\") non deve essere confuso con i comuni indirizzi virtuali. Un indirizzo RVA \u00e8 l'indirizzo virtuale di un oggetto del file una volta che esso \u00e8 stato caricato in memoria, meno l'indirizzo di base del file immagine. Se il file deve essere mappato fedelmente dal disco alla memoria, l'RVA sar\u00e0 identico all'offset nel file, ma questo in realt\u00e0 \u00e8 piuttosto insolito.\nNotare che il termine RVA \u00e8 usato solo per gli oggetti nel file immagine. Una volta caricati in memoria, viene aggiunto l'indirizzo di base del file immagine, e sono usati gli ordinari indirizzi virtuali."}
{"id": "1978519", "revid": "38120", "url": "https://it.wikipedia.org/wiki?curid=1978519", "title": "Gente di Mare", "text": ""}
{"id": "1978520", "revid": "287204", "url": "https://it.wikipedia.org/wiki?curid=1978520", "title": "Dharmapuri", "text": " \nDharmapuri \u00e8 una suddivisione dell'India, classificata come \"municipality\", di 64.444 abitanti, capoluogo del distretto di Dharmapuri, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 12\u00b0 7' 60 N e 78\u00b0 10' 0 E e ha un'altitudine di 467 .\nSociet\u00e0.\nEvoluzione demografica.\nAl censimento del 2001 la popolazione di Dharmapuri assommava a 64.444 persone, delle quali 32.649 maschi e 31.795 femmine. I bambini di et\u00e0 inferiore o uguale ai sei anni assommavano a 6.983, dei quali 3.649 maschi e 3.334 femmine. Infine, coloro che erano in grado di saper almeno leggere e scrivere erano 47.458, dei quali 25.915 maschi e 21.543 femmine."}
{"id": "1978546", "revid": "287204", "url": "https://it.wikipedia.org/wiki?curid=1978546", "title": "Dindigul", "text": " \nDindigul \u00e8 una suddivisione dell'India, classificata come \"municipality\", di 196.619 abitanti, capoluogo del distretto di Dindigul, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 10\u00b0 20' 60 N e 77\u00b0 57' 0 E e ha un'altitudine di 267 .\nSociet\u00e0.\nEvoluzione demografica.\nAl censimento del 2001 la popolazione di Dindigul assommava a 196.619 persone, delle quali 98.969 maschi e 97.650 femmine. I bambini di et\u00e0 inferiore o uguale ai sei anni assommavano a 19.424, dei quali 10.065 maschi e 9.359 femmine. Infine, coloro che erano in grado di saper almeno leggere e scrivere erano 154.736, dei quali 82.780 maschi e 71.956 femmine."}
{"id": "1978550", "revid": "1872303", "url": "https://it.wikipedia.org/wiki?curid=1978550", "title": "Omdurman", "text": "Omdurman \u00e8 una citt\u00e0 del Sudan, la maggiore del paese e dello stato di Khartum.\nSituata sulla riva occidentale del Nilo, 6 km a nord-ovest della capitale, \u00e8 il principale polo commerciale del Sudan e costituisce, insieme a Khartum e Bahri, il cuore culturale e industriale del Sudan.\nToponimo.\nIl toponimo Omdurman significa \"madre di Durman\".\nStoria.\nNel 1884 il Mahdi Mu\u1e25ammad A\u1e25mad stabil\u00ec il proprio quartier generale militare nel villaggio di Omdurman. Il conflitto che prosegu\u00ec per il successivo quindicennio \u00e8 noto come la guerra mahdista. Dopo aver sconfitto le truppe britanniche di stanza a Khartum nel 1885, il successore di Ahmadm, Khalifa \u02e4Abdullahi ibn Mu\u1e25ammad, fece di Omdurman la propria capitale.\nLa citt\u00e0 crebbe rapidamente ma nel 1898, con la battaglia di Omdurman (che in realt\u00e0 ebbe luogo nel vicino villaggio di Kerreri), Horatio Herbert Kitchener sconfisse definitivamente i dervisci del Mahdi e ripristin\u00f2 la capitale del Sudan a Khartum. Dal 1899 al 1956 il Sudan fu governato unitamente da Gran Bretagna ed Egitto anche se de facto era soltanto la prima a esercitare la propria sovranit\u00e0.\nIl 10 maggio 2008 il Justice and Equality Movement, gruppo ribelle del Darfur, \u00e8 entrato nella citt\u00e0 avviando una durissima battaglia con le forze governative sudanesi.\nCultura.\nLa citt\u00e0 ospita la tomba del \"Mahdi\"."}
{"id": "1978557", "revid": "599013", "url": "https://it.wikipedia.org/wiki?curid=1978557", "title": "Flakt\u00fcrm", "text": ""}
{"id": "1978561", "revid": "287204", "url": "https://it.wikipedia.org/wiki?curid=1978561", "title": "Erode (citt\u00e0)", "text": " \nErode \u00e8 una suddivisione dell'India, classificata come \"municipality\", di 151.184 abitanti, capoluogo del distretto di Erode, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 11\u00b0 20' 60 N e 77\u00b0 43' 60 E e ha un'altitudine di 182 .\nSociet\u00e0.\nEvoluzione demografica.\nAl censimento del 2001 la popolazione di Erode assommava a 151.184 persone, delle quali 76.726 maschi e 74.458 femmine. I bambini di et\u00e0 inferiore o uguale ai sei anni assommavano a 13.960, dei quali 7.147 maschi e 6.813 femmine. Infine, coloro che erano in grado di saper almeno leggere e scrivere erano 117.269, dei quali 63.758 maschi e 53.511 femmine."}
{"id": "1978566", "revid": "599013", "url": "https://it.wikipedia.org/wiki?curid=1978566", "title": "Kenneth Monkou", "text": "Carriera.\nDifensore centrale, in carriera ha militato nelle fila di , , e ."}
{"id": "1978571", "revid": "119991", "url": "https://it.wikipedia.org/wiki?curid=1978571", "title": "Laghetto Traversari di Camaldoli", "text": ""}
{"id": "1978574", "revid": "767487", "url": "https://it.wikipedia.org/wiki?curid=1978574", "title": "Distretto di Adachi", "text": "Il \u00e8 uno dei distretti della prefettura di Fukushima, in Giappone.\nAttualmente fa parte del distretto solo il comune di \u014ctama."}
{"id": "1978576", "revid": "23117", "url": "https://it.wikipedia.org/wiki?curid=1978576", "title": "SD Ponferradina", "text": ""}
{"id": "1978578", "revid": "22356", "url": "https://it.wikipedia.org/wiki?curid=1978578", "title": "Paralouatta varonai", "text": "Paralouatta varonai (Rivero &amp; Arredondo, 1991) \u00e8 una specie estinta di primate platirrino, della famiglia dei Pitecidi.\nFino al 2003, quando venne scoperta una nuova specie ascrivibile al genere (\"Paralouatta marianae\"), era l'unica specie compresa nel genere \"Paralouatta\".\nIl nome del genere, \u00e8 dovuto alla somiglianza della conformazione del cranio di questi animali con i crani delle scimmie urlatrici del genere \"Alouatta\": tale caratteristica port\u00f2 gli studiosi a pensare ad una parentela fra i due generi, parentela che tuttavia \u00e8 stata in seguito smentita con un'analisi accurata della chiostra dentaria. Quest'ultima ha messo in evidenza similitudini con le scimmie caraibiche della trib\u00f9 Xenotrichini, evolutasi a partire dalla sottofamiglia dei Callicebinae a cavallo fra l'Oligocene ed il Miocene e comprendente altri due generi di scimmie vissute nei Caraibi.\nIn vita, questi animali avevano dimensioni e peso simili a quelle delle scimmie urlatrici del genere \"Alouatta\", rispetto alle quali tuttavia presentavano coda pi\u00f9 lunga in proporzione al corpo: tale coda era con tutta probabilit\u00e0 semiprensile, e forse veniva intrecciata, cos\u00ec come succede agli odierni titi.\nSeppure appartenenti ad una famiglia di scimmie strettamente arboricole come i Pitecidi, la conformazione delle ossa pelviche di questi animali simile a quella di alcune scimmie semiarboricole (ad esempio le scimmie del genere \"Presbytis\") lascia presupporre che passassero del tempo al suolo.\nNon \u00e8 ancora chiaro il perch\u00e9 dell'estinzione di questi animali: i fossili finora trovati, infatti, non lasciano supporre che la presenza dell'uomo sull'isola influisse significativamente sulla loro popolazione, tanto pi\u00f9 che queste scimmie si estinsero molto prima dell'arrivo degli europei a Cuba."}
{"id": "1978581", "revid": "1573940", "url": "https://it.wikipedia.org/wiki?curid=1978581", "title": "Distretto di Date", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Kawamata, K\u014dri e Kunimi."}
{"id": "1978587", "revid": "38275", "url": "https://it.wikipedia.org/wiki?curid=1978587", "title": "Flakt\u00fcrme", "text": ""}
{"id": "1978593", "revid": "827882", "url": "https://it.wikipedia.org/wiki?curid=1978593", "title": "Distretto di Futaba", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Futaba, Hirono, Katsurao, Kawauchi, Namie, Naraha, \u014ckuma e Tomioka"}
{"id": "1978595", "revid": "709565", "url": "https://it.wikipedia.org/wiki?curid=1978595", "title": "Cuccioli (serie animata)", "text": "Cuccioli \u00e8 una serie televisiva a disegni animati prodotta dal 2002 da Gruppo Alcuni e Rai Fiction \u00e8 composta da 5 stagioni per un totale di 156 episodi da 13 minuti ciascuno.\nLa serie \u00e8 stata ideata da Sergio e Francesco Manfio, i personaggi sono stati realizzati graficamente dal disegnatore della Disney Italia Giorgio Cavazzano.\nLa serie \u00e8 stata venduta in circa 40 paesi, fra cui Russia, India, Cina, e nella zona del Medio Oriente. Il 22 gennaio 2010 \u00e8 uscito nelle sale il lungometraggio di animazione tratto dalla serie: \"Cuccioli - Il codice di Marco Polo\", prodotto in animazione 3D, mentre nel marzo 2014 \u00e8 uscito il secondo film intitolato \"Cuccioli - Il paese del vento\".\nNel 2010 \u00e8 andato in onda il primo spin-off della serie, composto da 26 episodi, intitolato \"Cuccioli - Progetto Acqua H2Ooooh!\" e prodotto in collaborazione con l'UNESCO.\nDal 2016 va in onda su Rai Yoyo la serie spin-off \"Mini cuccioli\", con protagonisti i cuccioli da bambini. Ad oggi, il secondo spin-off conta 3 stagioni (ognuna composta da 52 episodi) e .\nLa quinta stagione, oltre a essere disponibile su Rai Play, \u00e8 presente anche nel catalogo Netflix e inoltre viene ancora replicata su Rai Yoyo.\nLa sigla.\nIn tutte le stagioni, escluso lo spin-off \"Mini Cuccioli\", la sigla \u00e8 una sola, mentre cambiano le immagini e le parole (anche se le prime due serie hanno lo stesso testo) a seconda di dove la serie \u00e8 ambientata."}
{"id": "1978598", "revid": "253958", "url": "https://it.wikipedia.org/wiki?curid=1978598", "title": "Nibbio 100", "text": ""}
{"id": "1978601", "revid": "1573940", "url": "https://it.wikipedia.org/wiki?curid=1978601", "title": "Distretto di Higashishirakawa", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Hanawa, Samegawa, Tanagura e Yamatsuri."}
{"id": "1978604", "revid": "287204", "url": "https://it.wikipedia.org/wiki?curid=1978604", "title": "Kanchipuram", "text": "Kanchipuram (o Kancheepuram, Conjeeveram, Conjeveram, Kanjippuram) \u00e8 una suddivisione dell'India, classificata come \"municipality\", di 152.984 abitanti, capoluogo del distretto di Kanchipuram, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 12\u00b0 49' 60 N e 79\u00b0 43' 0 E e ha un'altitudine di 85 .\nSociet\u00e0.\nEvoluzione demografica.\nAl censimento del 2001 la popolazione di Kanchipuram assommava a 152.984 persone, delle quali 77.058 maschi e 75.926 femmine. I bambini di et\u00e0 inferiore o uguale ai sei anni assommavano a 15.480, dei quali 7.962 maschi e 7.518 femmine. Infine, coloro che erano in grado di saper almeno leggere e scrivere erano 114.461, dei quali 62.131 maschi e 52.330 femmine."}
{"id": "1978610", "revid": "287204", "url": "https://it.wikipedia.org/wiki?curid=1978610", "title": "Karur", "text": " \nKarur \u00e8 una suddivisione dell'India, classificata come \"municipality\", di 76.328 abitanti, capoluogo del distretto di Karur, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 10\u00b0 56' 60 N e 78\u00b0 4' 60 E e ha un'altitudine di 121 .\nSociet\u00e0.\nEvoluzione demografica.\nAl censimento del 2001 la popolazione di Karur assommava a 76.328 persone, delle quali 38.385 maschi e 37.943 femmine. I bambini di et\u00e0 inferiore o uguale ai sei anni assommavano a 7.259, dei quali 3.752 maschi e 3.507 femmine. Infine, coloro che erano in grado di saper almeno leggere e scrivere erano 59.473, dei quali 32.170 maschi e 27.303 femmine."}
{"id": "1978612", "revid": "599013", "url": "https://it.wikipedia.org/wiki?curid=1978612", "title": "Gary O'Toole", "text": ""}
{"id": "1978620", "revid": "6923", "url": "https://it.wikipedia.org/wiki?curid=1978620", "title": "San Cristoforo (moto)", "text": "La Societ\u00e0 San Cristoforo s.r.l. \u00e8 stata una casa motociclistica italiana, attiva dal 1949 al 1952.\nIn seguito alla chiusura della Gianca, la licenza di costruzione dello scooter \"Nibbio\" venne ceduta alla San Cristoforo, con sede in Viale Maino n. 9 a Milano. Non sono state ritrovate informazioni precedenti o successive agli anni 1949-1952 riguardanti la San Cristoforo; la circostanza fa ipotizzare che la l'azienda sia stata fondata appositamente per proseguire la produzione del \"Nibbio\", evitando di disperdere il \"know-how\" e la notoriet\u00e0 acquisiti.\nAl Salone del ciclo e motociclo del 1949, la San Cristoforo present\u00f2 una nuova versione del Nibbio Gianca, nelle cilindrate 98 e 125 cm\u00b3, pressoch\u00e9 uguale nella sostanza tecnica e profondamente modificato nell'aspetto, con carrozzeria maggiormente squadrata e allungata, secondo i canoni estetici che andavano progressivamente affermandosi in quegli anni.\nNei primi mesi i prodotti furono proposti come modelli \"A 98\" e \"B125\" con marchio \"Nibbio\"; in seguito assunsero il marchio \"San Cristoforo\" e \"Nibbio\" ritorn\u00f2 ad essere la denominazione del modello. Nel 1950 la carrozzeria del \"Nibbio\", fissamente ancorata al telaio tubolare, venne sostituita con una carrozzeria monoblocco totalmente asportabile, allo scopo di favorire le operazioni di manutenzione.\nCos\u00ec come per la Gianca, al flebile successo iniziale di vendite, non segu\u00ec un aumento costante che potesse far raggiungere una produzione remunerativa, n\u00e9 la San Cristoforo aveva potenzialit\u00e0 economiche sufficienti per avviare martellanti campagne pubblicitarie o sopportare l'iniziale peso di vendite sottocosto. In quei tempi il mercato italiano dei motoscooter era sostanzialmente monopolizzato da Piaggio e Innocenti che lasciavano ben poco spazio alla concorrenza. Inoltre la costruzione di tipo artigianale e la pregevolezza di alcune finiture comportavano un prezzo al pubblico piuttosto elevato. Infatti, nel 1950, la \"Vespa 125\" costava L.168.000, la \"Lambretta 125 LC\" L.166.000, mentre il \"Nibbio 125\" era proposto a L.190.000. Occorre precisare che all'epoca, la differenza di oltre L.20.000 rappresentava, all'incirca, lo stipendio base mensile di un lavoratore.\nPer tentare l'incremento degli scarsi volumi di vendita, nel 1951 fu presentato il modello \"Simonetta\", le cui novit\u00e0 si limitavano a qualche modifica estetica e poche migliorie tecniche. Inoltre, per ridurre i costi di produzione, il modello fu realizzato nella sola cilindrata maggiore e l'officina fu trasferita al n. 18 della pi\u00f9 periferia via Borgonovo. Ogni sforzo risult\u00f2 inutile e la San Cristoforo dovette chiudere i battenti alla fine del 1952."}
{"id": "1978621", "revid": "1573940", "url": "https://it.wikipedia.org/wiki?curid=1978621", "title": "Distretto di Ishikawa (Fukushima)", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Asakawa, Furudono, Hirata, Ishikawa e Tamakawa."}
{"id": "1978627", "revid": "1573940", "url": "https://it.wikipedia.org/wiki?curid=1978627", "title": "Distretto di Iwase", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Kagamiishi e Ten'ei."}
{"id": "1978628", "revid": "599013", "url": "https://it.wikipedia.org/wiki?curid=1978628", "title": "Marcelino Galoppo", "text": "Carriera.\nClub.\nHa giocato principalmente in seconda divisione, ma ha giocato anche nella Primera Divisi\u00f3n argentina con il Deportivo Espa\u00f1ol e il Platense e nella Premier League scozzese con il Dundee United.\nNella stagione 2007-2008 ha giocato nella S.S. Argentina Arma, squadra imperiese che a fine stagione \u00e8 stata promossa in Eccellenza.\nNazionale.\nHa rappresentato il suo paese a livello Under-20 e Under-23."}
{"id": "1978630", "revid": "287204", "url": "https://it.wikipedia.org/wiki?curid=1978630", "title": "Krishnagiri", "text": " \nKrishnagiri \u00e8 una suddivisione dell'India, classificata come \"municipality\", di 65.024 abitanti, capoluogo del distretto di Krishnagiri, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 12\u00b0 31' 60 N e 78\u00b0 13' 60 E e ha un'altitudine di 630 .\nSociet\u00e0.\nEvoluzione demografica.\nAl censimento del 2001 la popolazione di Krishnagiri assommava a 65.024 persone, delle quali 32.692 maschi e 32.332 femmine. I bambini di et\u00e0 inferiore o uguale ai sei anni assommavano a 7.818, dei quali 3.983 maschi e 3.835 femmine. Infine, coloro che erano in grado di saper almeno leggere e scrivere erano 46.742, dei quali 25.323 maschi e 21.419 femmine."}
{"id": "1978633", "revid": "1573940", "url": "https://it.wikipedia.org/wiki?curid=1978633", "title": "Distretto di Kawanuma", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Aizubange, Yanaizu e Yugawa."}
{"id": "1978635", "revid": "18921185", "url": "https://it.wikipedia.org/wiki?curid=1978635", "title": "Georg Ruthenberg", "text": ""}
{"id": "1978636", "revid": "1573940", "url": "https://it.wikipedia.org/wiki?curid=1978636", "title": "Distretto di Minamiaizu", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Hinoemata, Minamiaizu, Shimog\u014d e Tadami."}
{"id": "1978640", "revid": "1573940", "url": "https://it.wikipedia.org/wiki?curid=1978640", "title": "Distretto di Nishishirakawa", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Izumizaki, Nakajima, Nishig\u014d e Yabuki."}
{"id": "1978642", "revid": "300067", "url": "https://it.wikipedia.org/wiki?curid=1978642", "title": "Pablo Aguilar Berm\u00fadez", "text": ""}
{"id": "1978644", "revid": "486946", "url": "https://it.wikipedia.org/wiki?curid=1978644", "title": "44. Reichs-Grenadier-Division Hoch und Deutschmeister", "text": ""}
{"id": "1978652", "revid": "729019", "url": "https://it.wikipedia.org/wiki?curid=1978652", "title": "Titolazione coulombometrica", "text": "Una titolazione coulombometrica \u00e8 una titolazione in cui il titolante \u00e8 generato per via elettrochimica in condizioni amperostatiche, si tratta quindi di una tecnica coulombometrica a corrente costante.\nLa produzione del titolante pu\u00f2 avvenire in due modi: mediante ossidazione di un elettrodo metallico oppure un reattivo ausiliare (detto \"precursore\") che a seguito della reazione elettrolitica genera la specie che reagisce con l'analita. Questo pu\u00f2 avvenire sia all'interno della soluzione da titolare che all'esterno dove la cella elettrolitica produce il reattivo che poi viene inviato nel becher di titolazione. Quest'ultima variante viene applicata nel caso in cui si debba separare il prodotto catodico da quello anodico. In tutti i casi il precursore non deve reagire con l'analita.\nLa generazione del titolante al momento dell'analisi permette di ovviare ad un inconveniente comune a tutti i laboratori di analisi cio\u00e8 quello di preparare, standardizzare e conservare le soluzioni standard dei vari titolanti; in questo tipo di analisi il reattivo standard comune a tutte le analisi \u00e8 l'elettrone. Ci\u00f2 comporta che possano essere utilizzati anche reattivi poco stabili e quindi eterodossi in volumetria classica, ad esempio: Ag2+, Mn3+, Cr2+ e Cu rameoso come CuCl32\u2212.\nApplicazioni.\nLa determinazione quantitativa avviene calcolando le moli di titolante prodotto a partire dalle moli di elettroni utilizzate, queste si ottengono misurando la quantit\u00e0 di carica Q = I\u00b7t dove I \u00e8 costante e il tempo \u00e8 misurato da un cronometro di precisione che viene azionato dall'apertura-chiusura del circuito elettrolitico.\nTitolazioni acido-base.\nUn circuito esterno, tramite elettrolisi dell'acqua, produce ioni H+ e OH\u2212:\nL'anodo e il catodo sono divisi da un setto poroso (spesso si usa lana di vetro); se si deve titolare un acido sar\u00e0 il prodotto catodico ad essere convogliato alla soluzione, viceversa nel caso di alcalinimetria.\nNel primo caso il vantaggio maggiore \u00e8 l'assenza di carbonatazione della soluzione standard.\nTitolazioni redox.\nL'elettrolisi del precursore produce una specie che ossida o riduce l'analita.&lt;br&gt;Ad esempio si pu\u00f2 mettere in pratica la cerimetria:\nArgentometria.\nUn anodo di argento libera ioni Ag+ che precipitano gli alogenuri e complessano cianuro e tiocianato:\nTitolazione con alogeni.\nDa soluzioni di algenuri si possono ottenere alogeni per titolazioni redox o di composti organici che reagiscono in vario modo con gli alogeni. Molto usato \u00e8 il bromo generato da soluzioni di bromuro:\nGli analiti sono del tutto analoghi a quelli della bromatometria.\nTitolazioni complessometriche.\nUsate soprattutto per titolare l'EDTA, viene prodotto lo ione mercurico da un elettrodo a pozzetto di mercurio che forma un complesso molto stabile con l'EDTA:\nMezzi indicatori.\nA differenza delle altre titolazioni elettrochimiche, l'apparato strumentale non \u00e8 l'indicatore del punto finale perci\u00f2 occorre affiancare a questa tecnica un mezzo indicatore che indichi il momento in cui aprire il circuito.\nIl punto finale pu\u00f2 essere individuato per via:"}
{"id": "1978654", "revid": "110157", "url": "https://it.wikipedia.org/wiki?curid=1978654", "title": "Distretto di \u014cnuma", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Aizumisato, Kaneyama, Mishima e Sh\u014dwa."}
{"id": "1978657", "revid": "161374", "url": "https://it.wikipedia.org/wiki?curid=1978657", "title": "Museo archeologico regionale di Siracusa", "text": ""}
{"id": "1978660", "revid": "113139679", "url": "https://it.wikipedia.org/wiki?curid=1978660", "title": "Spongiidae", "text": "Gli Spongidi (Spongiidae ()) sono una famiglia di spugne della classe Demospongiae (ordine Dictyoceratida).\nTassonomia.\nLa famiglia comprende i seguenti generi:"}
{"id": "1978661", "revid": "287204", "url": "https://it.wikipedia.org/wiki?curid=1978661", "title": "Distretto di Onuma", "text": ""}
{"id": "1978662", "revid": "36426", "url": "https://it.wikipedia.org/wiki?curid=1978662", "title": "Stile teodosiano", "text": ""}
{"id": "1978664", "revid": "767487", "url": "https://it.wikipedia.org/wiki?curid=1978664", "title": "Xenothrix mcgregori", "text": "La scimmia giamaicana (\"Xenothrix mcgregori\" ) \u00e8 una specie estinta di primate platirrino, della famiglia dei Pitecidi.\nLa specie venne scoperta nel 1919 da Harold Anthony, in Giamaica: lo studioso not\u00f2 dei resti di animali non introdotti dall'uomo, ritrovati in strati molto pi\u00f9 profondi rispetto a quelli dov'erano stati trovati resti umani.\nLa specie, tuttavia, venne descritta scientificamente solo nel 1952, quando gli allora laureandi Ernest Williams e Karl Koopman studiarono un femore ed un frammento di mandibola ritrovati in un cassetto dell'American Museum of Natural History.\nI due notarono che le ossa erano chiaramente appartenenti ad una scimmia del Nuovo Mondo, tuttavia non riuscivano a definirne chiaramente lo \"status\", in quanto le ossa mostravano parziali analogie con tutte le famiglie di platirrine.\nLa mandibola presentava una formula dentaria di 2:1:3:2, tipica delle platirrine (ad eccezione delle Callitrichinae): la mancanza dei denti del giudizio, tuttavia, poteva portare a pensare ad un'affinit\u00e0 proprio con queste ultime, smentita tuttavia dalle dimensioni molto maggiori che la scimmia giamaicana raggiungeva. In conclusione, Williams e Koopman pensarono ad una parentela coi generi \"Callicebus\" ed \"Aotus\", rimanendo tuttavia cauti nella decisione a causa dell'esiguit\u00e0 di materiale analizzabile.\nAltri resti di questi animali (un femore, una tibia ed un coccige) furono analizzati dagli studiosi McPhee e Fleagle, i quali dedussero che l'animale era perlopi\u00f9 un placido e lento scalatore di alberi piuttosto diverso nell'aspetto ai suoi parenti attuali: in pi\u00f9, fu notata una somiglianza del femore della scimmia giamaicana col medesimo osso del cercoletto. I due studiosi decisero infine di ascrivere l'animale alla famiglia Xenotrichidae, proposta da Hershkovitz, fino a quando ulteriori analisi avessero confermato la correttezza di tale decisione.\nNegli anni '90 del XX secolo, furono trovati numerosi altri resti di scimmia giamaicana, fra cui numerosi frammenti di ossa facciali, in base ai quali McPhee ed Horovitz diedero man forte all'ipotesi che tutte le scimmie delle Grandi Antille facevano parte di un proprio gruppo monofiletico imparentato coi Callicebinae.\nTale ipotesi, tuttavia, fu rigettata da Rosenberger, il quale propugnava invece una maggiore parentela della scimmia giamaicana con le scimmie notturne del genere \"Aotus\", basandosi sulla dimensione delle orbite oculari. McPhee ed Horovitz, allora, utilizzarono il criterio della massima parsimonia, associato alle analisi del DNA mitocondriale, per verificare l'attendibilit\u00e0 di questa supposizione. I due studiosi, in questo modo, scoprirono che c'era s\u00ec una parentela fra i due generi, ma la corretta classificazione della scimmia giamaicana era nella trib\u00f9 degli Xenotrichini, legata alla trib\u00f9 Callicebini."}
{"id": "1978667", "revid": "21880", "url": "https://it.wikipedia.org/wiki?curid=1978667", "title": "Spongidae", "text": ""}
{"id": "1978671", "revid": "125576", "url": "https://it.wikipedia.org/wiki?curid=1978671", "title": "Midewivin", "text": ""}
{"id": "1978672", "revid": "1573940", "url": "https://it.wikipedia.org/wiki?curid=1978672", "title": "Distretto di S\u014dma", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Iitate e Shinchi."}
{"id": "1978673", "revid": "119991", "url": "https://it.wikipedia.org/wiki?curid=1978673", "title": "Pescia di Pescia", "text": ""}
{"id": "1978676", "revid": "110157", "url": "https://it.wikipedia.org/wiki?curid=1978676", "title": "Campionato europeo di pallavolo femminile 1983", "text": "Il campionato europeo di pallavolo femminile 1983 si \u00e8 svolto dal 17 al 25 settembre 1983 a Cottbus, Rostock e Schwerin, nella Repubblica Democratica Tedesca: al torneo hanno partecipato dodici squadre nazionali europee e la vittoria finale \u00e8 andata per la prima volta alla .\nQualificazioni.\nAl torneo hanno partecipato: la nazionale del paese organizzatore, le prime cinque nazionali classificate al campionato europeo 1981 (in questo caso si \u00e8 qualificata la sesta classificata in quanto la , quarta nella precedente edizione, \u00e8 gi\u00e0 qualificata come paese organizzatore) e sei nazionali qualificate tramite il torneo di qualificazione.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nPodio.\nCampione.\nGermania Est(Primo titolo)\nSecondo posto.\nURSS\nTerzo posto.\nUngheria"}
{"id": "1978677", "revid": "1305772", "url": "https://it.wikipedia.org/wiki?curid=1978677", "title": "Distretto di Soma", "text": ""}
{"id": "1978679", "revid": "122315", "url": "https://it.wikipedia.org/wiki?curid=1978679", "title": "Cercoletto", "text": ""}
{"id": "1978680", "revid": "122315", "url": "https://it.wikipedia.org/wiki?curid=1978680", "title": "Xenotrichidae", "text": ""}
{"id": "1978682", "revid": "729019", "url": "https://it.wikipedia.org/wiki?curid=1978682", "title": "Snoop's Upside Ya Head", "text": "Snoop's Upside Ya Head \u00e8 un brano musicale rap di Snoop Doggy Dogg, primo singolo estratto dal secondo album di Dogg \"Tha Doggfather\" e secondo successo europeo del cantante.\nLa canzone \u00e8 costruita su un campionamento di \"Oops Up Side Your Head\" dei Gap Band, e figura nuove parti vocali registrate da Charlie Wilson, cantante proprio dei Gap Band.\nNel video prodotto per il brano viene messa in scena una immaginaria esecuzione, con Snoop condannato alla sedia elettrica, da cui per\u00f2 riesce a fuggire."}
{"id": "1978684", "revid": "767487", "url": "https://it.wikipedia.org/wiki?curid=1978684", "title": "Distretto di Tamura", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Miharu e Ono."}
{"id": "1978687", "revid": "22643", "url": "https://it.wikipedia.org/wiki?curid=1978687", "title": "Corrado IV Trinci", "text": ""}
{"id": "1978691", "revid": "1573940", "url": "https://it.wikipedia.org/wiki?curid=1978691", "title": "Distretto di Yama", "text": "Il \u00e8 uno dei distretti della prefettura di Fukushima, in Giappone.\nAttualmente fanno parte del distretto i comuni di Bandai, Inawashiro, Kitashiobara e Nishiaizu."}
{"id": "1978695", "revid": "287204", "url": "https://it.wikipedia.org/wiki?curid=1978695", "title": "Unificazione", "text": "Il termine unificazione, indicante genericamente sia l'atto che gli effetti derivanti dal ridurre pi\u00f9 cose a unit\u00e0, assume significati specifici in fisica e nella tecnica:"}
{"id": "1978697", "revid": "247222", "url": "https://it.wikipedia.org/wiki?curid=1978697", "title": "Standardizzazione (ingegneria)", "text": "La standardizzazione (o unificazione o normalizzazione o normazione) \u00e8 la procedura con cui vengono fissate le caratteristiche di un insieme di componenti o materiali in modo tale che siano compatibili fra loro (interoperabilit\u00e0).\nLa standardizzazione permette di utilizzare un materiale che rientri negli standard (tabelle di unificazione) senza doverne definire tutte le caratteristiche, ma accettando quelle fornite dallo standard stesso. In questo modo si \u00e8 sicuri che due componenti costruiti secondo lo stesso standard siano intercambiabili e che qualsiasi materiale prodotto secondo lo standard abbia le caratteristiche meccaniche e di utilizzo previste nello standard stesso.\nNell'ambito dello sviluppo industriale di prodotti in grande serie la standardizzazione \u00e8 stata uno dei punti cardine per l'ingegneria moderna.\nFasi.\nSebbene la creazione e adozione di uno standard possa seguire diverse fasi, solitamente gli standard nascono come risposta ad un'esigenza pratica, quale pu\u00f2 essere ad esempio la necessit\u00e0 da parte dei consumatori di potere sostituire facilmente un prodotto o una sua parte con altri similari, oppure da parte dei fabbricanti di abbattere i costi di produzione, favorire la diffusione di una determinata tecnologia, ecc.\nNormalmente gli standard sono creati da appositi organismi di normazione accreditati. Prima di essere approvato come \"standard\", solitamente una bozza dello stesso viene redatta, discussa e modificata. In particolare, la standardizzazione \u00e8 normalmente effettuata a livello internazionale dall\u2032\"International Organization for Standardization\" (ISO), mentre negli USA l'ente di standardizzazione \u00e8 l\u2032\"American National Standards Institute\" (ANSI), a livello europeo \u00e8 effettuata dal \"Comitato Europeo di Normazione\" (CEN) ed a livello italiano dall'Ente nazionale italiano di unificazione (UNI). Esistono anche standard \"proprietari\", ovvero creati da un singolo fabbricante.\nRecepimento.\nUno standard inizialmente pubblicato da un'organizzazione di normazione pu\u00f2 essere \"recepito\", ovvero accettato con gli opportuni adattamenti, da un'altra organizzazione. Ad esempio molti standard internazionali ISO sono recepiti dal Comitato europeo di normazione e da enti di normazione nazionali (ad esempio UNI, BSI, ecc.), o al contrario standard di organizzazioni di normazione nazionali possono essere recepiti a livello internazionale: in questi casi la norma recepita conterr\u00e0 nel suo nome le sigle degli enti normazione che lo hanno recepito. Ad esempio le due norme UNI EN ISO 9001:2015 e BS EN ISO 9001:2015 sono gli equivalenti (rispettivamente valide in ambito italiano e in ambito inglese) della norma internazionale ISO 9001:2015, che \u00e8 anche europea (quindi EN ISO 9001:2015).\nAggiornamento, sostituzione, abolizione.\nSolitamente gli standard indicano nel loro nome l'anno in cui sono stati emessi (ad esempio ISO 9001:2015). Negli anni, ciascuno standard pu\u00f2 essere sottoposto a pi\u00f9 aggiornamenti successivi, oppure sostituito da un altro standard o ancora essere totalmente abolito senza alcuna sostituzione.\nIn alcuni casi pu\u00f2 capitare inoltre che uno standard durante la sua evoluzione sia scorporato in pi\u00f9 standard (ad esempio per approfondire pi\u00f9 aspetti diversi dello stesso standard o per adattarlo a diversi contesti) oppure che pi\u00f9 standard confluiscano in uno standard unico (ad esempio se trattano dello stesso argomento)."}
{"id": "1978705", "revid": "38120", "url": "https://it.wikipedia.org/wiki?curid=1978705", "title": "How do you sleep", "text": ""}
{"id": "1978706", "revid": "287204", "url": "https://it.wikipedia.org/wiki?curid=1978706", "title": "Nagercoil", "text": " \nNagercoil \u00e8 una suddivisione dell'India, classificata come \"municipality\", di 208.149 abitanti, capoluogo del distretto di Kanyakumari, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 8\u00b0 10' 0 N e 77\u00b0 25' 60 E e ha un'altitudine di 12 . \nSociet\u00e0.\nEvoluzione demografica.\nAl censimento del 2001 la popolazione di Nagercoil assommava a 208.149 persone, delle quali 103.075 maschi e 105.074 femmine. I bambini di et\u00e0 inferiore o uguale ai sei anni assommavano a 18.973, dei quali 9.797 maschi e 9.176 femmine. Infine, coloro che erano in grado di saper almeno leggere e scrivere erano 177.080, dei quali 89.662 maschi e 87.418 femmine."}
{"id": "1978710", "revid": "88740", "url": "https://it.wikipedia.org/wiki?curid=1978710", "title": "Karst\u00e4dt", "text": ""}
{"id": "1978715", "revid": "119991", "url": "https://it.wikipedia.org/wiki?curid=1978715", "title": "Torrente Tora", "text": ""}
{"id": "1978716", "revid": "484362", "url": "https://it.wikipedia.org/wiki?curid=1978716", "title": "Invasione musulmana della penisola iberica", "text": ""}
{"id": "1978721", "revid": "74173", "url": "https://it.wikipedia.org/wiki?curid=1978721", "title": "Egilona", "text": "Storia.\nQuando Roderico mor\u00ec durante la Battaglia del Guadalete, Egilona venne catturata dal capo moro Abd al-Aziz ibn Musa. L'emiro si innamor\u00f2 di lei, e nell'anno 717 lei accett\u00f2 di diventarne la moglie. \nEgilona fu una delle persone pi\u00f9 influenti del tempo. Era in grado di influenzare Abd al-Aziz ibn Musa in modo da fargli mostrare clemenza verso i prigionieri cristiani. Non venne favorevolmente ricevuta a Damasco da Sulayman ibn Abd al-Malik, califfo degli Omayyadi, il quale aveva ucciso Abd al-Aziz ibn Musa reo di aver tentato di stabilire una propria monarchia."}
{"id": "1978728", "revid": "119991", "url": "https://it.wikipedia.org/wiki?curid=1978728", "title": "Torrente Ugione", "text": ""}
{"id": "1978736", "revid": "287204", "url": "https://it.wikipedia.org/wiki?curid=1978736", "title": "Namakkal", "text": " \nNamakkal \u00e8 una suddivisione dell'India, classificata come \"municipality\", di 53.040 abitanti, capoluogo del distretto di Namakkal, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 11\u00b0 13' 60 N e 78\u00b0 10' 0 E e ha un'altitudine di 217 .\nSociet\u00e0.\nEvoluzione demografica.\nAl censimento del 2001 la popolazione di Namakkal assommava a 53.040 persone, delle quali 26.853 maschi e 26.187 femmine. I bambini di et\u00e0 inferiore o uguale ai sei anni assommavano a 5.225, dei quali 2.719 maschi e 2.506 femmine. Infine, coloro che erano in grado di saper almeno leggere e scrivere erano 41.744, dei quali 22.494 maschi e 19.250 femmine."}
{"id": "1978741", "revid": "327773", "url": "https://it.wikipedia.org/wiki?curid=1978741", "title": "Panicum miliaceum", "text": "Il miglio (Panicum miliaceum, ) \u00e8 una pianta erbacea annuale appartenente alla famiglia delle graminacee. Rientra nel raggruppamento dei cereali minori.\nNelle regioni dell'Italia meridionale, il miglio viene solitamente indicato con il pittoresco vocabolo vernacolare di \"vulpicoca\" (vulp'coc). La radice etimologica del nome dialettale si deve alle caratteristiche inflorescenze paragonabili per forma alla coda della volpe.\nCaratteri botanici.\nLa pianta ha un portamento cespitoso, con numerosi culmi lignificati alla base, robusti, di altezza variabile dai 50\u00a0cm ai 150\u00a0cm, talvolta ramificati in alto.\nLe foglie sono lineari-lanceolate, guainanti, con lamina larga fino a 1\u00a0cm e pubescente su entrambe le pagine. La ligula \u00e8 pelosa.\nI fiori riuniti in infiorescenze a pannocchia terminali, lunghe 15\u201320\u00a0cm, spesso pendenti su un lato. Ogni pannocchia \u00e8 composta da racemi di spighette. La spighetta, lunga circa 4\u00a0mm, \u00e8 composta da due brevi glume di 1\u20132\u00a0mm e due fiori. Ciascun fiore \u00e8 racchiuso da due glume superiori (lemma e palea), lunghe circa 3\u00a0mm, e comprende un androceo di tre stami e un gineceo con stimma bifido e piumoso.\nIl frutto \u00e8 una cariosside ellittica, lucida, di colore bianco oppure variabile dal grigio al bruno al nero. Il peso di 1000 cariossidi \u00e8 di 5-7 grammi.\nNote ecobotaniche.\nColtivata fin dalla preistoria, \u00e8 una specie cosmopolita la cui origine \u00e8 alquanto incerta. Dalla regione di origine la specie si \u00e8 diffusa in tutto il Vecchio Continente e successivamente negli altri continenti. Attualmente \u00e8 ancora coltivato in diverse regioni dell'Asia e dell'Africa, mentre la coltivazione nei paesi occidentali \u00e8 sporadica e marginale. Si trova naturalizzata sui terreni incolti.\n\u00c8 una specie termofila e xerofila. Particolarmente esigente per quanto riguarda le temperature, nelle regioni temperate vegeta con ciclo primaverile-estivo. Ha una spiccata resistenza alla siccit\u00e0 e non mostra particolari esigenze pedologiche, perci\u00f2 si presta per la coltivazione in aree aride o semidesertiche e su suoli poveri.\nStoria.\nSecondo le varie ipotesi la specie sarebbe originaria del Medio Oriente oppure dell'Asia centrale oppure, quella pi\u00f9 accreditata, dell'India. \u00c8 accertato che la coltivazione del miglio risalga ad epoche preistoriche: in Italia \u00e8 stato ritrovato in tombe del Neolitico.\nLargamente utilizzato per l'alimentazione umana all'epoca dei Romani, raggiunse la massima diffusione nel primo Medioevo, durante il quale veniva considerato un ottimo sostituto della carne nei periodi di astinenza prescritti dalla Chiesa, successivamente inizi\u00f2 un lento declino perch\u00e9 sostituito da altri cereali pi\u00f9 produttivi.\nCaratterizzato da una lunga conservabilit\u00e0, \u00e8 grazie a questo cereale stoccato nei magazzini cittadini che Venezia, assediata dai Genovesi nel 1378, si salv\u00f2 dalla morte per fame.\nPer secoli la \"polenta di miglio\" fu un piatto tipico dell'Italia settentrionale, in particolare in Veneto, Lombardia e Trentino.\nTre piante di miglio compaiono nello stemma comunale di Miagliano, un piccolo centro della provincia di Biella. Un mazzetto di miglio appare anche nello stemma del comune di Miglianico (da cui prende il nome) in provincia di Chieti.\nImportanza economica.\nNei paesi industrializzati dell'Europa, dell'America, dell'Oceania, questa specie ha perso del tutto importanza e ha una diffusione marginale anche come cereale foraggero. L'unico impiego economico \u00e8 come componente di mangimi e becchime per i piccoli uccelli, anche se negli ultimi anni sta tornando di moda come alimento in diete particolari.\n\u00c8 invece ampiamente coltivato in aree semidesertiche dell'Asia e dell'Africa, nonostante abbia una diffusione nettamente inferiore rispetto a sorgo (Sorghum vulgare) e riso (Oryza sativa). La coltivazione del miglio interessa l'Africa subsahariana, il Medio Oriente, l'Ucraina, la Russia, il Kazakistan e, soprattutto, l'India e la Cina.\nNote colturali.\nDate le sue esigenze termiche, leggermente superiori a quelle del mais, il miglio si coltiva, nelle regioni temperate, a ciclo primaverile-estivo. La semina si effettua a partire dalla primavera avanzata (fine aprile). Dal momento che ha un ciclo produttivo piuttosto breve (2-3 mesi), questo cereale si presta per la semina in secondo raccolto in estate, dopo la raccolta di un cereale o di un erbaio autunno-primaverile.\nLa coltivazione si pratica secondo gli stessi criteri del sorgo, come coltura da granella o da foraggio, impiegando nel primo caso 5\u201315\u00a0kg di seme per ettaro, nel secondo caso 30\u201340\u00a0kg per ettaro. La semina pu\u00f2 essere fatta con seminatrice a righe. Per la concimazione si pu\u00f2 impiegare un concime fosfo-azotato oppure un ternario con rapporto ottimale di 1:1,2:1 fra azoto fostoro e potassio. L'eventuale irrigazione pu\u00f2 essere condotta con interventi di soccorso.\nRaccolta.\nCome cereale da granella il miglio va raccolto prima della maturazione di morte in quanto la maturazione \u00e8 scalare e la pannocchia sgrana facilmente. Va perci\u00f2 mietuto precocemente e trebbiato dopo la completa essiccazione. Le rese sono dell'ordine di 1-2 tonnellate ad ettaro.\nCome cereale foraggero va raccolto all'inizio della spigatura se utilizzato come foraggio verde, oppure alla maturazione cerosa se destinato all'insilamento. La produzione di massa verde \u00e8 dell'ordine di 15-25 t/ha.\nUsi.\nNell'alimentazione umana occidentale odierna il miglio ha interesse marginale, venendo impiegato per produrre farine e semole utilizzate soprattutto dalla cucina macrobiotica.\nIl valore dietetico \u00e8 elevato, per il discreto tenore in proteine (11% in peso) (simile a quello del grano), sali minerali e fibra grezza.\n\u00c8 inoltre ricco di vitamine A e del gruppo B, specialmente niacina, B6 e acido folico, calcio, ferro, potassio, magnesio e zinco.\nPer il suo elevato contenuto di acido silicico, e non salicilico come erroneamente altrove riportato, \u00e8 spesso considerato un vero e proprio prodotto di bellezza per pelle e capelli, unghie e smalto dei denti, stimolandone la crescita.\nIl miglio non contiene glutine, per cui la predisposizione alla panificazione \u00e8 minore rispetto alle farine di orzo, frumento e segale. Quando viene combinato con il grano (o la gomma arabica nel caso di prodotti per celiaci), pu\u00f2 essere utilizzato per produrre pane lievitato. Da solo, pu\u00f2 venire utilizzato per \"schiacce\" non lievitate.\nPoich\u00e9 nessuno dei tipi di miglio \u00e8 strettamente imparentato con il grano, \u00e8 un alimento indicato per i celiaci o per chi soffre di altre forme di allergie o intolleranze al glutine o al grano. Il miglio \u00e8 anche un blando inibitore della perossidasi tiroidea, l'enzima coinvolto nella sintesi degli ormoni tiroidei (uno studio del 2009 ha rilevato una stretta correlazione tra celiachia e tiroidite autoimmune nei pazienti in et\u00e0 pediatrica) e quindi non dovrebbe venire consumato in grandi quantit\u00e0 da chi soffre di problemi alla tiroide.\nNella medicina tradizionale cinese viene considerato un alimento tiepido, meno riscaldante dell'avena.\nIl suo considerevole contenuto in lecitina e colina lo rende particolarmente adatto alle persone sedentarie, chi \u00e8 dedito a lavori intellettuali e ai convalescenti, nonch\u00e9 alle donne in gravidanza.\nEssendo ricco di lipidi, lo stoccaggio sotto forma di fiocchi o farina \u00e8 limitato nel tempo, mentre si conserva a lungo in chicco. \u00c8 quindi consigliabile macinare i chicchi al momento dell'uso.\nStatistiche.\nSecondo le statistiche riportate dalla FAO , nel 2004 i principali produttori di miglio nel mondo erano (in milioni di t, altri cereali sono indicati per confronto):"}
{"id": "1978745", "revid": "767487", "url": "https://it.wikipedia.org/wiki?curid=1978745", "title": "Go (H2O)", "text": "Go \u00e8 un album del gruppo hardcore punk H2O pubblicato nel 2001 dalla MCA Records."}
{"id": "1978748", "revid": "767487", "url": "https://it.wikipedia.org/wiki?curid=1978748", "title": "Croce domenicana", "text": "Una croce domenicana \u00e8 un particolare tipo di croce fiordaliso di colore bianco (segno di purezza e castit\u00e0) e nero (segno di rinuncia e di penitenza). Essa \u00e8 utilizzata all'interno del blasone dell'ordine dei predicatori.\nIl blasone \u00e8 sormontato dalla stella ad otto punte - simbolo di predestinazione ed insegna personale di San Domenico - ed \u00e8 circondato da un nastro su cui sono impresse le parole \"Laudare, benedicere, pr\u00e6dicare\"; quest'ultimo fu tratto dal \"Prefazio mariano\" per essere adottate come motto dell'ordine, nel 1656, e fu poi aggiunto allo stemma solo verso la fine del XIX secolo, quando prese il posto della scritta \"Veritas\", che precedentemente si apponeva al di sopra dello stemma."}
{"id": "1978750", "revid": "401052", "url": "https://it.wikipedia.org/wiki?curid=1978750", "title": "Karst\u00e4dt (Brandeburgo)", "text": "Karst\u00e4dt \u00e8 un comune del Brandeburgo, in Germania. Appartiene al circondario del Prignitz.\nStoria.\nIl 31 dicembre 2001 vennero aggregati al comune di Karst\u00e4dt i comuni di Bl\u00fcthen, Dallmin, Gro\u00df Warnow, Kribbe, Laaslich, Premslin e Reckenzin.\nNel 2003 vennero aggregati al comune di Karst\u00e4dt i comuni di Boberow e Nebelin.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nSuddivisione amministrativa.\nIl territorio comunale si divide in 13 zone (\"Ortsteil\"), corrispondenti al centro abitato di Karst\u00e4dt e a 12 frazioni:\nGeografia fisica.\nNella localit\u00e0 di Streesow, ex comune indipendente, ora frazione di Karst\u00e4dt, il fiume Tarnitz confluisce nella L\u00f6cknitz."}
{"id": "1978751", "revid": "149727", "url": "https://it.wikipedia.org/wiki?curid=1978751", "title": "Karst\u00e4dt (Prignitz)", "text": ""}
{"id": "1978756", "revid": "436907", "url": "https://it.wikipedia.org/wiki?curid=1978756", "title": "Quando la mia vita cambier\u00e0", "text": "Quando la mia vita cambier\u00e0 \u00e8 l'ottavo album in studio del cantautore italiano Gigi D'Alessio, pubblicato il 16 febbraio 2000 dalla RCA Records.\nDescrizione.\nIl disco si compone di undici brani, tra cui \"Non dirgli mai\", presentato dal cantante al Festival di Sanremo 2000."}
{"id": "1978758", "revid": "702812", "url": "https://it.wikipedia.org/wiki?curid=1978758", "title": "Fagopyrum esculentum", "text": "Il grano saraceno (\"Fagopyrum esculentum\") \u00e8 una specie di pianta a fiore appartenente alla famiglia delle Poligonacee. \u00c8 una pianta erbacea e annuale, compie il suo ciclo biologico in 80-120 giorni.\nPer le sue caratteristiche nutrizionali e l'impiego alimentare, questo vegetale \u00e8 stato sempre collocato commercialmente tra i cereali, pur non appartenendo il grano saraceno alla famiglia delle Gramineae, in quanto il termine cereale non \u00e8 botanico e scientifico bens\u00ec merceologico e letterario. Il grano saraceno \u00e8 naturalmente senza glutine ma pu\u00f2 essere tossico in grandi quantit\u00e0.\nEtimologia.\nL'epiteto specifico \"esculentum\" viene dal latino e significa \u2018buono a mangiarsi\u2019.\nMorfologia.\nRaggiunge un'altezza che varia, a seconda delle variet\u00e0, dai 60 ai 120 centimetri. L'apparato radicale fascicolato \u00e8 composto da radici poco sviluppate; il fusto cilindrico, glabro; il culmo principale presenta diversi rami con infiorescenza apicale, presenta un colore che va dal verde all'inizio del ciclo per poi virare verso il rosso al momento della maturazione e della morte della pianta; il numero di culmi dipende soprattutto dalla fertilit\u00e0 del terreno e dalla densit\u00e0 di semina.\nLe foglie ovato-triangolari acuminate, alterne, peduncolate alla base e sessili verso la parte distale della pianta. Le infiorescenze raccolte in panicoli laschi hanno fiori bianchi o rosa a seconda della variet\u00e0 raccolte con calice formato da cinque sepali verdi. Gli stami sono otto, l'ovario \u00e8 monospermo sormontato da uno stilo terminale con tre stigmi.\nLe piante sono auto sterili, l'impollinazione avviene in entomofilia o anemofilia tra piante della stessa specie o tra piante di specie diverse.\nIl frutto \u00e8 un achenio di forma triangolare; il pericarpo pu\u00f2 presentare un colore variante dal bruno al nero, pi\u00f9 o meno lucido con eventuali screziature, avvolge l'endosperma e l'embrione composto da due cotiledoni.\nOrigini e diffusione.\nNel tardo Medioevo la pianta raggiunse l'Europa arrivando sulle coste del mar Nero e poi nel Meclemburgo e nell'Eifel (Germania) dove \u00e8 documentata nel XV secolo con il nome di \"Heenisch\", cio\u00e8 l'odierno \"Heidenkorn\", vale a dire \"grano dei pagani\". Nel XVII secolo giunse in Svizzera dove \u00e8 conosciuta con il nome di \"Heyden\" o \"Heidenkorn\", mentre a met\u00e0 del XVI secolo la pianta \u00e8 documentata per la prima volta in Italia in un atto relativo alle propriet\u00e0 della famiglia Besta di Teglio in Valtellina con il nome di \"formentone\". La pianta venne in seguito introdotta nel Ducato di Modena nel 1621 ad opera del commerciante di origine ebraica Donato Donati. Pi\u00f9 recentemente alcuni ricercatori hanno indicato la zona dell'Himalaia orientale come probabile centro di addomesticazione primario.\nComposizione chimica.\nIl grano saraceno \u00e8 ricco di sali minerali, in particolare ferro, zinco e selenio.\nUso.\nUsi alimentari.\n\u00c8 una pianta mellifera, da cui si pu\u00f2 ottenere del miele monoflorale se in zone con estese coltivazioni.\nSi consuma nelle minestre, specialmente di verdure e, in forma di farina, per la preparazione della polenta taragna, della polenta saracena, delle crespelle e della pasta alimentare (famosi i pizzoccheri e le manfrigole della Valtellina, la soba giapponese e i bliny (\u0431\u043b\u0438\u043d\u044b) russi) o anche come porridge come la kasha e la grechka della cucina slava e per la preparazione di dolci o biscotti.\nCuriosit\u00e0.\nDal grano saraceno le api producono il miele nazionale della Lettonia.\nUsi medicinali.\nIl grano saraceno contiene un glucoside denominato rutina, un composto fitochimico che tonifica le pareti dei vasi capillari riducendo il rischio di emorragie nelle persone affette da ipertensione e migliorando la microcircolazione nelle persone con insufficienza venosa cronica. Le foglie di grano saraceno essiccate da usare per infusione vengono commercializzate in Europa sotto il marchio \"Fagorutin.\"\nIl grano saraceno contiene D-chiro-inositolo, un componente del sistema di messaggeri secondari per la trasduzione del segnale dell'insulina che si \u00e8 riscontrato essere carente nel diabete di tipo II e nella sindrome dell'ovaio policistico (SOPC). Sono in corso studi sul suo uso nel trattamento del diabete di tipo II. Ricerche sul D-chiro-inositolo e sulla SOPC hanno evidenziato risultati promettenti.\nSi \u00e8 rilevato che una proteina del grano saraceno si lega saldamente al colesterolo. Sono in corso studi sul suo uso per ridurre il colesterolo plasmatico nei soggetti che presentano iperlipidemia.\nAllergia al grano saraceno.\nIl grano saraceno \u00e8 un potente allergene in grado di indurre, in pazienti sensibilizzati, anche reazioni acute quali l'anafilassi.\nI casi di anafilassi indotti dall'ingestione di grano saraceno sono stati riportati prevalentemente in Asia (Giappone e Corea soprattutto), e pi\u00f9 recentemente anche in Europa, specialmente in Italia, dove il grano saraceno \u00e8 stato descritto essere un \"allergene nascosto\". Un articolo pubblicato da Heffler E e colleghi, dimostra come le reazioni allergiche, anche gravi, indotte dall'ingestione accidentale di grano saraceno come allergene nascosto in alimenti quali la pizza o altri prodotti con farinacei, non sono cos\u00ec rare come precedentemente descritto, per lo meno nel nord Italia."}
{"id": "1978759", "revid": "287204", "url": "https://it.wikipedia.org/wiki?curid=1978759", "title": "Opheliac", "text": "Opheliac \u00e8 il terzo album da studio di Emilie Autumn. Mentre tutti i lavori precedenti sono stati lanciati dalla sua etichetta indipendente, la Traitor Records, questo segna l'inizio della collaborazione con la Trisol Music Group. \"Opheliac\" \u00e8 anche il primo album dell'artista ad essere distribuito a livello internazionale.\nIl disco \u00e8 stato preceduto da un promo, l\"'Opheliac EP\", commercializzato nella primavera del 2006. Questa versione ridotta contiene le prime sei tracce, \"Marry Me\" e \"Thank God I'm Pretty\" (quest'ultima hidden track).\nIn aggiunta a pezzi musicali e tracce in parlato, indicate come \u201cPoem\u201d in quanto si tratta di poesie composte da Emilie, l'album contiene registrazioni dal vivo, video presi dalla sua performance di \"Misery Loves Company\" al \"WGN Morning Show\" del 12 gennaio 2006 e tre brevi filmati intitolati \"Inside The Asylum: Lessons In Being A Wayward Victorian Girl\".\nDistribuzione.\n\"Opheliac\" \u00e8 stato originariamente pubblicato in edizione limitata Digipak solo in Europa il 1\u00ba settembre 2006. Il lancio mondiale risale per\u00f2 al 22 settembre di quell'anno, il giorno del compleanno di Emilie. Quando le copie di questa edizione limitata furono esaurite, l'album venne nuovamente commercializzato il 5 febbraio 2007, stavolta in edizione standard. L'unica differenza tra le due versioni \u00e8 che quella Digipak contiene un poster.\nStile musicale.\n\"Opheliac\" \u00e8 considerato a tutt'oggi l'album pi\u00f9 rappresentativo di Emilie Autumn. Decisamente pi\u00f9 \u201cpop\u201d rispetto agli altri lavori, soprattutto per l'orientamento quasi dance dovuto all'abbondante uso di drum machine, si differenzia comunque per la grande originalit\u00e0 delle composizioni, che mischiano alla base marcatamente industrial degli strumenti elettronici le sonorit\u00e0 classicheggianti e barocche del violino e del clavicordo. Al tutto si unisce la voce della Autumn che a tratti si discosta dalle convenzioni del pop per sperimentare commistioni con altri generi. Emilie ha aggiunto all'album alcune tracce in parlato che rivelano il suo interesse per la poesia e il periodo elisabettiano."}
{"id": "1978761", "revid": "287204", "url": "https://it.wikipedia.org/wiki?curid=1978761", "title": "Legge del parallelogramma", "text": "La legge del parallelogramma \u00e8 la relazione geometrica che lega i lati di un parallelogramma e le sue diagonali; pi\u00f9 astrattamente, \u00e8 l'uguaglianza vettoriale:\nche, come dimostrato da Von Neumann, contraddistingue gli spazi di Hilbert all'interno degli spazi di Banach, ossia (teorema di Von Neumann) la legge del parallelogramma implica che la norma usata discenda da un prodotto scalare. \nTornando al semplice concetto geometrico, invece, si pu\u00f2 verificare in figura (ponendo formula_2), che:\nAltra cosa \u00e8 invece la \"regola del parallelogramma\" sulla somma vettoriale di vettori geometrici. Secondo la regola del parallelogramma, la somma di due vettori formula_4 e formula_5 (non paralleli) applicati nello stesso punto formula_6 (punto di incrocio dei due vettori iniziali) \u00e8 un vettore formula_7 detto \"vettore risultante\", che ha:\n- modulo uguale alla lunghezza della diagonale del parallelogramma avente lati formula_8 e formula_9\n- direzione individuata dalla diagonale del parallelogramma;\n- verso che va dal punto comune di applicazione formula_6 all'altro estremo della diagonale del parallelogramma."}
{"id": "1978763", "revid": "1318658", "url": "https://it.wikipedia.org/wiki?curid=1978763", "title": "Udhagamandalam", "text": "Udhagamandalam (o Udagamandalam, Udakamandalam, Ootacamund, Otacamund, Ooty) \u00e8 una suddivisione dell'India, classificata come \"municipality\", di 93.921 abitanti, capoluogo del distretto dei Nilgiri, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nAnticamente la citt\u00e0 era abitata dalla comunit\u00e0 pastorale dei Toda; nel corso del XVIII secolo divenne una base della Compagnia britannica delle Indie orientali. Oggi l'economia cittadina si fonda sul turismo e sull'agricoltura, in particolar modo con la coltivazione di t\u00e8. Sono presenti industrie di medicinali e pellicole fotografiche.\nLa stazione ferroviaria di Ooty \u00e8 attraversata dalla linea del Nilgiri Mountain Railway (NMR), una delle pi\u00f9 antiche ferrovie di montagna indiane tuttora in funzione. Il NMR \u00e8 stato dichiarato sito patrimonio dell'umanit\u00e0 dall'UNESCO nel luglio 2005.\nGeografia fisica.\nLa citt\u00e0 \u00e8 situata a 11\u00b0 24' 0 N e 76\u00b0 42' 0 E e ha un'altitudine di 2.213 .\nSociet\u00e0.\nEvoluzione demografica.\nAl censimento del 2001 la popolazione di Udhagamandalam assommava a 93.921 persone, delle quali 46.925 maschi e 46.996 femmine. I bambini di et\u00e0 inferiore o uguale ai sei anni assommavano a 8.835, dei quali 4.409 maschi e 4.426 femmine. Infine, coloro che erano in grado di saper almeno leggere e scrivere erano 74.686, dei quali 39.497 maschi e 35.189 femmine."}
{"id": "1978765", "revid": "380453", "url": "https://it.wikipedia.org/wiki?curid=1978765", "title": "Nazionale di pallavolo femminile del Canada", "text": "La nazionale di pallavolo femminile del Canada \u00e8 una squadra nordamericana composta dalle migliori giocatrici di pallavolo del Canada ed \u00e8 posta sotto l'egida della Federazione pallavolistica del Canada.\nRosa.\nSegue la rosa delle giocatrici convocate per il campionato mondiale 2014."}
{"id": "1978768", "revid": "339392", "url": "https://it.wikipedia.org/wiki?curid=1978768", "title": "Go (album)", "text": ""}
{"id": "1978772", "revid": "767487", "url": "https://it.wikipedia.org/wiki?curid=1978772", "title": "Nothing to Prove (H2O)", "text": "Nothing to Prove \u00e8 un album del gruppo hardcore punk H2O pubblicato nel 2008 dalla Bridge 9 Records."}
{"id": "1978773", "revid": "1566286", "url": "https://it.wikipedia.org/wiki?curid=1978773", "title": "Rodrigo Garc\u00eda", "text": "Biografia.\nFiglio maggiore di Mercedes Barcha Pardo e del celebre scrittore Gabriel Garc\u00eda M\u00e1rquez, Rodrigo Garc\u00eca nacque a Bogot\u00e0, Colombia. Grazie a suo padre, Garc\u00eca \u00e8 crebbe sotto l'influenza di personaggi come Carlos Fuentes, Julio Cort\u00e1zar, Pablo Neruda e Luis Bu\u00f1uel. Prima di dedicarsi alla fotografia, Rodrigo Garc\u00eda studi\u00f2 storia medievale alla Harvard University e solo in seguito presso l'American Film Institute.\nCarriera.\nGarc\u00eca inizi\u00f2 lavorando come operatore di ripresa nei film \"Giovani, carini e disoccupati\", \"Il profumo del mosto selvatico\", \"Piume di struzzo\" e molti altri. Inoltre lavor\u00f2 come direttore della fotografia in \"Gia - Una donna oltre ogni limite\" e \"Four Rooms\". Negli anni 2000, Garc\u00eda Barcha debutt\u00f2 nella regia cinematografica con \"Le cose che so di lei\", che vinse il Premio Un Certain Regard al Festival di Cannes 2000 e \"Diez peque\u00f1as historias de amor\" (\"Ten Tiny Love Stories\", 2001). In seguito si dedic\u00f2 alla televisione, dirigendo l'episodio \"La mossa migliore\" della quinta stagione de \"I Soprano\" e alcuni episodi delle serie televisive \"Carniv\u00e0le\" e \"Six Feet Under\".\nNel 2005 diresse \"9 vite da donna\", per il quale fu nominato agli Independent Spirit Awards per la miglior regia e miglior sceneggiatura e col quale vinse il Pardo d'oro al Festival internazionale del film di Locarno. Nel 2006 diresse gli episodi pilota delle serie TV \"Big Love\" e \"Six Degrees - Sei gradi di separazione\", e nel 2008 scrisse e produsse la serie televisiva drammatica \"In Treatment\", basandosi su una serie israeliana di successo. Sempre nel 2008 diresse Anne Hathaway e Patrick Wilson nel thriller \"Passengers - Mistero ad alta quota\". Dopo \"Le cose che so di lei\" e \"9 vite da donna\", Garc\u00eda torn\u00f2 a raccontare l'universo femminile nel film del 2009 \"Mother and Child\".\nLavor\u00f2 inoltre come operatore di macchina da presa e direttore della fotografia per diversi film indipendenti, come \"Paradiso perduto\", \"Oscuri presagi\", \"Twilight\" e \"La mia peggiore amica\". Rodrigo Garc\u00eda ha formato parte al progetto dei Tre Amici, Guillermo del Toro, Alejandro Gonz\u00e1lez I\u00f1\u00e1rritu e Alfonso Cuar\u00f3n, per dirigere dei film in cui partecipare tutti assieme. Il primo film della lista fu \"Rudo y Cursi\", diretto da Carlos Cuar\u00f3n, fratello di Alfonso, e interpretato da Diego Luna e Gael Garc\u00eda Bernal.\nRodrigo Garc\u00eda ha dichiarato di voler fare una nuova versione cinematografica della sceneggiatura di \"Tiempo de Morir\" (\"Time to Die\"), scritta nel 1965 dal padre Gabriel Garc\u00eda M\u00e1rquez e gi\u00e0 portata sullo schermo due volte da Arturo Ripstein nel 1965 e da Jorge Ali Triana nel 1985 rispettivamente. Ma quando gli \u00e8 stato chiesto se avrebbe portato qualcuno dei romanzi di suo padre (Gabriel Garc\u00eda M\u00e1rquez) al cinema, ha risposto: \"\"No, non \u00e8 nei miei piani, perch\u00e9 non funzionerebbe. Perch\u00e9? Due ragioni: in primo luogo, perch\u00e9 il film stesso sarebbe secondario, e anche perch\u00e9 io e \"Gabo\" abbiamo ossessioni diverse e, quindi, temi diversi\".\"\nUn suo notevole lavoro \u00e8 stato \"Revoluci\u00f3n\", presentato a Festival di Berlino 2010: si tratta di un film composto da dieci cortometraggi diretti da prestigiosi registi latinoamericani e offre una visione critica della Rivoluzione messicana (1910-1917), di cui \u00e8 stato celebrato il centenario in Messico nell'anno 2010.\nNel 2012 Garcia e Jon Avnet hanno creato WIGS, una parte del canale web di YouTube Original Channel Initiative che produce sceneggiature principalmente rivolte al pubblico femminile. Per WIGS, Garc\u00eda ha ideato, scritto e diretto diverse serie web, in particolare \"Blue\", con Julia Stiles, JC Gonzalez e Uriah Shelton per la quale ha vinto un IAWTV Award come miglior regista drammatico nel 2014., Nel 2012 gli \u00e8 stato assegnato anche un Oscar grazie al film \"La singolare vita di Albert Nobbs\"."}
{"id": "1978775", "revid": "287204", "url": "https://it.wikipedia.org/wiki?curid=1978775", "title": "Rodrigo Garcia", "text": ""}
{"id": "1978782", "revid": "767487", "url": "https://it.wikipedia.org/wiki?curid=1978782", "title": "Enchant (album)", "text": "Enchant \u00e8 il secondo album di Emilie Autumn. Lanciato originariamente dalla Traitor Records, l'etichetta indipendente dell'artista, il 26 febbraio 2003 \u00e8 poi stato ricommercializzato successivamente, il 17 agosto 2007, dalla Trisol Music Group. La prima release dell'album \u00e8 stata preceduta dalla pubblicazione dell'EP \"Chambermaid\", contenente solo l'omonima traccia.\nLo stile della Autumn inizia a delinearsi in questo lavoro: si tratta di una sorta di \"fusion\" tra musica classica, cabaret con influenze celtiche e il pi\u00f9 tradizionale rock and roll."}
{"id": "1978784", "revid": "2219548", "url": "https://it.wikipedia.org/wiki?curid=1978784", "title": "Clan Mazzarella", "text": "Il clan Mazzarella \u00e8 un sodalizio camorristico operante in diversi quartieri di Napoli. L'organizzazione \u00e8 storicamente considerata una delle pi\u00f9 potenti di tutta la Camorra. Fondata dagli Zaza e poi passata sotto il controllo dei fratelli Mazzarella, attualmente \u00e8 divisa in diversi rami, con un reggente per ciascuno di essi.\nFamiglia Mazzarella.\nIl patriarca della famiglia \u00e8 Francesco Mazzarella (1922\u00a0\u2014 16 febbraio 1998), padre di 7 figli (quattro maschi e tre femmine). Tutti avuti da Nunzia Zaza (1923).\nI figli di Ciro Mazzarella (Napoli, 2 aprile 1940 \u2013 Napoli, 2 settembre 2018) detto 'o scellone e Assunta Presutto (1941) sono: \nI figli di Giovanna Mazzarella e Gennaro Ottaviano sono:\nI figli di Salvatore Mazzarella (1945\u00a0\u2014 28 maggio 1995) a suo tempo incensurato e impiegato al comune, sono:\nI figli di Gennaro Mazzarella (Napoli, 25 settembre 1949) detto 'o schizzo e Anna Cirelli (Napoli, 15 novembre 1951) sono:\nIl figlio di Luisa Mazzarella (15 ottobre 1952) e Mario Barile:\nI figli di Vincenzo Mazzarella (Napoli, 8 maggio 1956 \u2013 Milano, 5 novembre 2018) detto 'o pazzo sono:\ni 5 avuti con la moglie Antonietta Virenti sono:\nEsistono anche altri Mazzarella:\ntra cui, i cugini di Francesco Mazzarella (1922 \u2013 16 febbraio 1998) che sono storici contrabbandieri del gruppo di Portici: Gaetano, Vincenzo, Ciro (1929) e Luigi.\nIl figlio di Franco Mazzarella (Napoli, 6 dicembre 1961): Ciro Mazzarella (classe 1988) omonimo del nonno.\nPoi ci sono i fratelli Vincenzo Mazzarella (1949) detto 'o vichingo e Salvatore Mazzarella (Napoli, 5 aprile 1953) detto o'cuntrario, figli di un fratello del capostipite Francesco Mazzarella (1922 - 16 febbraio 1998).\nPoi vi \u00e8 Ciro Mazzarella detto 'o luongo (noto contrabbandiere) figlio di un altro fratello del capostipite Francesco Mazzarella (1922 - 16 febbraio 1998) e infine vi sono anche i cugini di Ciro 'o scellone, Salvatore, Gennaro 'o schizzo e Vincenzo 'o pazzo che sono: Domenico Mazzarella e Alfonso Mazzarella (Portici, 11 giugno 1962).\nI figli di Gaetano Mazzarella: \nI figli di Luigi Mazzarella: \ni figli di Vincenzo Mazzarella (1949)detto 'o vichingo: \nil figlio di Domenico Mazzarella:\ni figli di Salvatore Mazzarella (Napoli, 5 aprile 1953) detto o'cuntrario e Antonietta Buonomo (Napoli, 23 dicembre 1956):\nIl figlio di Franco Mazzarella, che \u00e8 a sua volta figlio di Ciro Mazzarella (Napoli, 2 aprile 1940 - Napoli, 2 settembre 2018) 'o scellone:\nIl figlio di Salvatore Mazzarella (Napoli, 20 luglio 1974):\nil figlio di Roberto Mazzarella (Napoli, 6 gennaio 1978), a sua volta figlio di Salvatore, deceduto nel 1995: \nAree di influenza.\n(Santa Lucia, Mercato, Poggioreale) i cui rispettivi capi per ciascuna zona sono i fratelli Ciro, Gennaro e Vincenzo.\n(San Giovanni a Teduccio) San Giovanni era il quartiere di provenienza della famiglia Mazzarella, e si spartivano i proventi illeciti equamente i tre fratelli Ciro, Gennaro e Vincenzo, poi dopo la vittoria sulla N.C.O. e dopo l'arresto dei fratelli Zaza, Salvatore e Michele, ognuno dei fratelli decise di diventare il boss del quartiere dove risiedeva (Santa Lucia, Mercato e Poggioreale) e visto che il clan si era ormai ingrandito a tal punto dovettero affidare la gestione degli affari illeciti nelle mani dei Formicola e dei Rinaldi, che all'epoca erano dei clan satelliti che facevano capo a loro, oggi invece i Formicola e i Rinaldi si sono ritagliati una fetta di spazio loro, i Formicola nel quartiere Bronx o Taverna del Ferro e i Rinaldi nel Rione Villa, i due clan si sono alleati e pertanto sono entrambi in contrasto con il clan Mazzarella soprattutto dopo l'omicidio di Vincenzo Di Pede avvenuto nel 2012. Attualmente per conto dei Mazzarella a San Giovanni a Teduccio opera un gruppo formato dai figli di Salvatore Mazzarella (1945 - 1995) fratello dei capi, Ciro, Gennaro e Vincenzo, anche se lui era estraneo agli affari di famiglia, i suoi figli Francesco e Roberto, hanno deciso di intraprendere la carriera criminale degli zii.\n(Forcella) i Mazzarella si impossessarono di Forcella dopo il matrimonio nel 1996 tra Michele Mazzarella e Marianna Giuliano.\n(Somma Vesuviana) vi \u00e8 un clan satellite che fa capo ai Mazzarella, il clan De Bernardo.\n(Chiaia, Torretta e Fuorigrotta) di dominio del clan Zaza, imparentati con i Mazzarella e strettamente legati a loro negli affari.\n(San Giorgio a Cremano e Portici) fazione di stanza nel territorio vesuviano facente capo alla costola del clan Mazzarella, Luongo-D'Amico\nMazzarella.\nRamo di Ciro 'o scellone.\nI Mazzarella sono divisi tra di loro in tre fazioni (si pu\u00f2 dire che non c'\u00e8 un unico capo):\nLa famiglia di Ciro 'o scellone (Napoli, 2 aprile 1940 \u2013 Napoli, 2 settembre 2018) gestisce la zona di Santa Lucia e anche parte del Pallonetto (in quest'ultima zona si sono distaccati e comandano ora gli Elia) anche se inizialmente si insedi\u00f2 a San Giovanni a Teduccio. Questa famiglia fu la prima che instaur\u00f2 le cosiddette \"paranze\" del contrabbando che andavano da Borgo Santa Lucia a Posillipo e da Bagnoli a Pozzuoli. Ciro 'o scellone era un boss atipico si pu\u00f2 dire che non teneva un suo clan vero e proprio.\nRamo di Gennaro 'o schizzo.\nLa famiglia di Gennaro 'o schizzo (Napoli, 25 settembre 1949) gestisce la zona di Porta Nolana e zone limitrofe come Mercato/Case Nuove, Soprammuro o quartiere Vicaria e Tribunali ricevendo le quote da San Giovanni a Teduccio. \nRamo di Vincenzo 'o pazzo.\nLa famiglia di Vincenzo 'o pazzo (Napoli, 8 maggio 1956 \u2013 Milano, 5 novembre 2018) gestisce la zona di San Giovanni a Teduccio, Poggioreale, Rione Luzzatti (quartiere di Poggioreale), Forcella ed hanno il controllo della Maddalena, le zone limitrofe come San Gaetano, Duchesca, via Duomo, San Biagio dei Librai, Porta Anticaglia, San Giovanni a Carbonara, Carriera Grande, Porta Capuana e zona della Ferrovia, anche se inizialmente si insediarono nel solo Rione Luzzatti, dove hanno sempre comandato e dove tuttora comandano. Negli ultimi anni il loro raggio di azione si \u00e8 esteso anche nei comuni di San Giorgio a Cremano e Portici. Mentre attualmente sono all'assalto dei Quartieri Spagnolie del Rione Sanit\u00e0.La famiglia di Vincenzo \u00e8 quella pi\u00f9 importante perch\u00e9 possiede il controllo di molte pi\u00f9 zone rispetto a quelle dei fratelli, inoltre si pu\u00f2 dire che al suo interno \u00e8 spaccata in due fazioni, ma non divisa tra di loro come con le altre famiglie dei fratelli, ma suddivisa solamente per gestire meglio le zone che nel frattempo erano diventate troppo vaste, quella facente capo a San Giovanni a Teduccio e quella che ha il controllo di Forcella (un tempo feudo dei Giuliano), tutto questo perch\u00e9 la famiglia di Vincenzo si \u00e8 ingrandita a tal punto con l'unione in matrimonio di Michele Mazzarella (figlio di Vincenzo) e Marianna Giuliano (figlia di Luigi Giuliano) ed ha assunto il controllo di zone come la Maddalena, la Duchesca, San Gaetano e per l'appunto Forcella. Inoltre la famiglia si \u00e8 allargata ulteriormente negli ultimi anni perch\u00e9 si \u00e8 creata una costola o per meglio dire un'articolazione del clan Mazzarella nei territori di San Giorgio a Cremano e Portici, i Luongo-D'Amico; esiste un legame di parentela tra le due cosche, i D'Amico e i Mazzarella, perch\u00e9 il capoclan Fabio D'Amico \u00e8 il genero di Vincenzo Mazzarella.\nAltri ramificazioni.\nDopo l'arresto di Salvatore e il pentimento di Umberto a rappresentare i Mazzarella sul territorio di Portici sono: Patrizio Fiume (classe 1982), Giovanni Chivasso (Napoli, 5 ottobre 1972) e Paolo De Mato (7 giugno 1997), quest'ultimo arrestato nel dicembre 2019.\nNel corso degli anni la famiglia di Vincenzo Mazzarella ha inglobato altri clan come i Misso e i Sarno formando cos\u00ec uno dei cartelli pi\u00f9 influenti dell'epoca i Misso-Mazzarella-Sarno (che poi in seguito si sarebbero ingranditi a tal punto, come se gi\u00e0 di per s\u00e9 non bastassero, fino a diventare un mostro a \"quattro teste\" i Misso-Mazzarella-Sarno-Di Lauro alleati anche con i Giuliano per un breve lasso di tempo come svelato dal pentito Salvatore Giuliano), di cui vi era a capo proprio Vincenzo Mazzarella dopo l'arresto di Giuseppe Misso.Si allearono poi con i Buonerba-Del Prete durante la faida con i Sibillo-Giuliano (2013-2015), con i Luongo-D'Amico(costola degli stessi Mazzarella operante a San Giorgio a Cremano) per la faida con i Vollaro nelle zone di San Giorgio a Cremano e Portici (attualmente), e infine con i Sequino della Sanit\u00e0 per il controllo del Rione Sanit\u00e0 (da parte dei Sequino) e dei Quartieri Spagnoli (da parte dei Mazzarella).\nZaza.\nEsistono inoltre gli Zaza, del quartiere Fuorigrotta, ramo della famiglia Mazzarella.\nL'ultimo capo del ramo Zaza, Salvatore Zaza, era coinvolto in un ampio piano di traffico internazionale di cocaina dal Per\u00f9 verso l'Europa, con l'intenzione di acquisire il controllo totale del porto di Callao; uno dei suoi contatti era Gerald Oropeza, uno dei maggiori trafficanti di droga in Per\u00f9. Secondo la DEA, Zazo gestiva oltre 500 milioni di dollari all'anno nelle spedizioni di cocaina attraverso i porti del paese verso l'Europa. Zazo \u00e8 stato arrestato a Barcellona nel 2009.\nNel 2014, l'agenzia antimafia ha sequestrato 400 millioni di euro che appartenevano al clan Zaza, secondo gli inquirenti i soldi erano investiti in macchine, ristoranti, alberghi, ditte edili, sale scommesse e cavalli. Gli sequestri sono stati effettuati principalmente a Roma, ma anche a Genova, Gorizia e Caserta. Le indagini si sono concentrate su Ciro Smiraglia, referente per le attivit\u00e0 economiche del clan sulla capitale.\nNel 2016, sono stati sequestrati beni per un valore di 3 milioni di euro al boss Zazo. Tra i beni finiti sotto sequestro ci sono quattro magazzini di circa venticinque metri quadrati, un magazzino di quaranta metri quadrati, un appartamento, una Smart Fortwo Coup\u00e9, una motocicletta Mv Agusta Brutale 800 Dragster, quindici conti correnti, patrimoni aziendali e le quote societarie di diverse societ\u00e0. \nStoria.\nNacque come un gruppo malavitoso dedito al contrabbando di sigarette. I Mazzarella iniziarono ad imporsi sulla scena criminale negli anni cinquanta quando la famiglia instaur\u00f2 le cosiddette \"paranze\" del contrabbando da Santa Lucia a Posillipo, da Bagnoli a Pozzuoli. Negli anni cinquanta, sessanta e settanta erano attivi soprattutto i fratelli Zaza, zii dei Mazzarella, con a capo Michele Zaza. Dopo diversi anni la gestione dell'impero pass\u00f2 ai nipoti di Michele Zaza, i fratelli Mazzarella, i figli di Francesco Mazzarella: Ciro, detto \"'o Scellone\", Gennaro, detto \"'o Schizzo\", e Vincenzo, detto \"'o Pazzo\". Questi ultimi durante gli anni ottanta e novanta finirono coinvolti in molte guerre di camorra che portarono alla morte di decine e decine di affiliati tra cui anche il mammasantissima Francesco che mor\u00ec in un agguato all'uscita del carcere di Poggioreale nel 1998 (l'obiettivo era allora il figlio Vincenzo, i mandanti furono i vertici dell'Alleanza di Secondigliano).\nNegli anni settanta l'avvento di Raffaele Cutolo inizi\u00f2 a smuovere gli equilibri di potere in citt\u00e0 e giocoforza la famiglia Zaza/Mazzarella dovette schierarsi. Cutolo fece la richiesta a Michele Zaza di una tangente di cinquantamila lire su ogni cassa di sigarette dando cos\u00ec il via alla guerra con la federazione della Nuova Famiglia, ai vertici della quale vi erano anche i fratelli Mazzarella.\nDopo che Michele Zaza si fece da parte, i tre fratelli cominciarono ad apparire indipendenti, anche sotto il profilo geografico d'influenza: Vincenzo si era insediato nel rione Luzzatti, nel quartiere di Poggioreale, Gennaro si insedi\u00f2 nella zona del Mercato, e Ciro si colloc\u00f2 fra San Giovanni a Teduccio e il Pallonetto di Santa Lucia, dedicandosi soprattutto al contrabbando di sigarette. Nel maggio del 1995 viene ucciso Salvatore Mazzarella, 50 anni, fratello di Ciro, Gennaro e Vincenzo. Nel 1996 Marianna, figlia di Luigi Giuliano, spos\u00f2 Michele Mazzarella, figlio di Vincenzo Mazzarella: quell'unione serv\u00ec a rafforzare i rapporti tra i due clan pi\u00f9 importanti del centro storico e della periferia orientale. Alla fine degli anni novanta, la famiglia Mazzarella entr\u00f2 in guerra con l'Alleanza di Secondigliano, in particolare contro la famiglia Contini del Vasto-Arenaccia; questa faida port\u00f2 a decine di morti fra i quali anche il patriarca Francesco&lt;ref name=\"La Repubblica del 18/02/1998\"&gt;La Repubblica del 18/02/1998&lt;/ref&gt;, con una escalation nel mese di febbraio del 1998 che port\u00f2 a dieci morti in nove giorni. Negli anni duemila il clan si \u00e8 esteso anche alla provincia nord di Napoli in comuni come Acerra, Marigliano, Mariglianella, Brusciano, grazie all'alleanza con le famiglie locali. A Napoli citt\u00e0, invece, la famiglia Mazzarella inizi\u00f2 a far parte del potente cartello denominato dagli inquirenti Misso-Mazzarella-Sarno (che ingloba comunque altre famiglie minori). Tuttavia, nel 2008, questa forte alleanza venne spezzata dal clan Sarno, portando la zona periferica orientale di Napoli ad una nuova e sanguinosa guerra."}
{"id": "1978785", "revid": "1996368", "url": "https://it.wikipedia.org/wiki?curid=1978785", "title": "TV5 Monde", "text": "TV5 Monde (precedentemente nota solo come TV5) \u00e8 una rete televisiva internazionale che offre la programmazione in lingua francese in collaborazione con France T\u00e9l\u00e9visions, Radio T\u00e9l\u00e9vision Suisse Romande (RTS), Radio-T\u00e9l\u00e9vision Belge de la Communaut\u00e9 Fran\u00e7aise (RTBF), Soci\u00e9t\u00e9 Radio-Canada (SRC) e Monte Carlo Riviera.\nTV5 comincia a trasmettere nel gennaio 1984 e rimase sotto la gestione di Serge Adda fino al novembre 2004. Il 6 aprile 2005 fu nominato nuovo direttore Jean-Jacques Aillagon, ex ministro francese della cultura e delle telecomunicazioni.\nNel 2006, TV5 viene profondamente ristrutturata: cambio di nome della rete (che diventa TV5 Monde), accentuazione del carattere internazionale, introduzione di orari e programmi nuovi.\nTV5 Monde \u00e8 la quarta pi\u00f9 grande rete televisiva globale disponibile in tutto il mondo dopo la BBC, CNN ed MTV. In Italia \u00e8 ricevibile la versione europea dell'emittente: TV5 Monde Europe il cui sito internet \u00e8: https://europe.tv5monde.com\nA partire dal 6 febbraio 2012 il canale TV5 Monde Europe \u00e8 diventato visibile anche in Digitale Terrestre in Valle d'Aosta su Rai Mux France. Dal 5 maggio 2020 il canale non \u00e8 pi\u00f9 disponibile sui satelliti Hot Bird (13\u00b0 est) e quindi su Tiv\u00f9sat e Sky Italia mentre rimane visibile in chiaro sui satelliti Astra (19,2\u00b0 est). Dalla primavera 2020 \u00e8 ricevibile in streaming sul sito web https://europe.tv5monde.com/en/live e mediante app per Smart tv Samsung con sistema operativo Tizen e Fire TV.\nSul sito ufficiale www.tv5monde.com \u00e8 disponibile il canale in streaming TV5 Monde Info che trasmette notizie 24 ore al giorno."}
{"id": "1978786", "revid": "38120", "url": "https://it.wikipedia.org/wiki?curid=1978786", "title": "La Canzone di Susannah", "text": ""}
{"id": "1978788", "revid": "38120", "url": "https://it.wikipedia.org/wiki?curid=1978788", "title": "La Chiamata dei Tre", "text": ""}
{"id": "1978789", "revid": "38120", "url": "https://it.wikipedia.org/wiki?curid=1978789", "title": "La chiamata dei tre", "text": ""}
{"id": "1978791", "revid": "486946", "url": "https://it.wikipedia.org/wiki?curid=1978791", "title": "Iride del mago", "text": ""}
{"id": "1978795", "revid": "38120", "url": "https://it.wikipedia.org/wiki?curid=1978795", "title": "I Lupi del Calla", "text": ""}
{"id": "1978796", "revid": "599013", "url": "https://it.wikipedia.org/wiki?curid=1978796", "title": "Francescane di San Giorgio Martire", "text": "Le Francescane di San Giorgio Martire (in tedesco \"Franziskanerinnen vom Hl. Martyrer Georg zu Thuine \") sono un istituto religioso femminile di diritto pontificio: i membri di questa congregazione, dette Francescane di Thuine, pospongono al loro nome la sigla F.S.G.M.\nStoria.\nIl 25 maggio 1857 una comunit\u00e0 di Suore della Croce proveniente da Strasburgo si stabil\u00ec a Thuine (Bassa Sassonia) su invito del sacerdote Gerhard Dall (1783\u20131874), parroco di San Giorgio Martire, per aprire e gestire un asilo. Crescendo le tensioni nazionali tra Francia e Germania padre Dall, con l'approvazione del vescovo di Osnabr\u00fcck, invit\u00f2 la comunit\u00e0 a separarsi dall'istituto di Strasburgo e a costituirsi in congregazione autonoma.\nInizialmente le suore resistettero, ma il 25 novembre del 1869 quattro religiose, guidate da Anselma Bopp (1835\u20131887), emisero la loro professione dei voti secondo la regola del Terzo Ordine Regolare di San Francesco, dando vita a un nuovo istituto. La congregazione si svilupp\u00f2 rapidamente: durante il Kulturkampf riusc\u00ec a evitare la soppressione grazie alle case aperte nel 1875 nei Paesi Bassi. Nel 1920 venne aperta la prima casa fuori dal territorio europeo, in Giappone.\nL'istituto venne approvato dalla Congregazione per i Religiosi il 15 maggio 1909, le sue costituzioni il 20 giugno 1920. Dal 9 febbraio 1906 la congregazione \u00e8 aggregata all'Ordine dei Frati Minori.\nAttivit\u00e0 e diffusione.\nLe Francescane di Thuine si dedicano all'istruzione ed educazione cristiana della giovent\u00f9 e alla cura dei malati, anche a domicilio.\nOltre che in Germania, nei Paesi Bassi e in Giappone, la congregazione \u00e8 presente negli Stati Uniti d'America, in Indonesia, a Timor Est, in Brasile, in Papua Nuova Guinea e in Albania: la sede generalizia \u00e8 sempre a Thuine.\nAl 31 dicembre 2005 l'istituto contava 1.367 religiose in 165 case."}
{"id": "1978797", "revid": "38120", "url": "https://it.wikipedia.org/wiki?curid=1978797", "title": "Re rosso", "text": ""}
{"id": "1978799", "revid": "38120", "url": "https://it.wikipedia.org/wiki?curid=1978799", "title": "La Sfera del Buio", "text": ""}
{"id": "1978800", "revid": "122211760", "url": "https://it.wikipedia.org/wiki?curid=1978800", "title": "Freddie Francis", "text": "Biografia.\nNato nel borgo londinese di Islington, durante gli studi si interess\u00f2 alla fotografia. \nNegli anni Trenta divent\u00f2 un clapper boy (\"ciacchista\"), poi durante la seconda guerra mondiale prest\u00f2 servizio nell'unit\u00e0 cinematografica dell'esercito e in seguito divenne un cameraman per la London Films, lavorando con registi come Michael Powell ed Emeric Pressburger e John Huston. \nNella sua carriera vinse due premi Oscar come direttore della fotografia: nel 1961 per \"Figli e amanti\" (1960) e nel 1990 per \"Glory - Uomini di gloria\" (1989), e lavor\u00f2 anche con David Lynch e Martin Scorsese. \nFrancis divent\u00f2 inoltre famoso come regista di film horror, soprattutto per le case produttrici Hammer e la Amicus: in particolare, diresse Peter Cushing ben 8 volte."}
{"id": "1978802", "revid": "287204", "url": "https://it.wikipedia.org/wiki?curid=1978802", "title": "Theni", "text": " \nTheni (o Teni, censita come Theni Allinagaram perch\u00e9 comprensiva della vicina cittadina di Allinagaram) \u00e8 una suddivisione dell'India, classificata come \"municipality\", di 85.424 abitanti, capoluogo del distretto di Theni, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 10\u00b0 0' 0 N e 77\u00b0 28' 60 E e ha un'altitudine di 290 .\nSociet\u00e0.\nEvoluzione demografica.\nAl censimento del 2001 la popolazione di Theni assommava a 85.424 persone, delle quali 43.302 maschi e 42.122 femmine. I bambini di et\u00e0 inferiore o uguale ai sei anni assommavano a 9.073, dei quali 4.548 maschi e 4.525 femmine. Infine, coloro che erano in grado di saper almeno leggere e scrivere erano 62.815, dei quali 34.588 maschi e 28.227 femmine."}
{"id": "1978805", "revid": "984922", "url": "https://it.wikipedia.org/wiki?curid=1978805", "title": "Peter Biziou", "text": ""}
{"id": "1978808", "revid": "709565", "url": "https://it.wikipedia.org/wiki?curid=1978808", "title": "Le regole del gioco", "text": ""}
{"id": "1978817", "revid": "2033069", "url": "https://it.wikipedia.org/wiki?curid=1978817", "title": "Dove (marchio)", "text": "Dove \u00e8 un marchio di prodotti per l'igiene personale, principalmente sapone, di propriet\u00e0 della Unilever.\nI prodotti sono venduti in oltre 81 paesi e per donne e uomini a disposizione. Il logo \u00e8 una colomba, da cui il nome."}
{"id": "1978818", "revid": "38120", "url": "https://it.wikipedia.org/wiki?curid=1978818", "title": "Terre Desolate", "text": ""}
{"id": "1978822", "revid": "287204", "url": "https://it.wikipedia.org/wiki?curid=1978822", "title": "Perambalur", "text": " \nPerambalur \u00e8 una suddivisione dell'India, classificata come \"town panchayat\", di 29.698 abitanti, capoluogo del distretto di Perambalur, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 11\u00b0 13' 60 N e 78\u00b0 52' 60 E e ha un'altitudine di 142 .\nSociet\u00e0.\nEvoluzione demografica.\nAl censimento del 2001 la popolazione di Perambalur assommava a 29.698 persone, delle quali 15.028 maschi e 14.670 femmine. I bambini di et\u00e0 inferiore o uguale ai sei anni assommavano a 2.876, dei quali 1.504 maschi e 1.372 femmine. Infine, coloro che erano in grado di saper almeno leggere e scrivere erano 23.040, dei quali 12.367 maschi e 10.673 femmine."}
{"id": "1978823", "revid": "123694247", "url": "https://it.wikipedia.org/wiki?curid=1978823", "title": "Chris Menges", "text": ""}
{"id": "1978830", "revid": "767487", "url": "https://it.wikipedia.org/wiki?curid=1978830", "title": "Mike Nardi", "text": "Carriera.\nDopo il periodo universitario svolto presso la Villanova University, \u00e8 stato messo sotto contratto nell'estate 2007 dalla S.S. Basket Napoli, che decise poco dopo di mandarlo in prestito a Montecatini in Legadue per la stagione 2007-08. L'esclusione di Napoli dai campionati professionistici lo ha poi portato a firmare un contratto con Avellino la stagione successiva, per poi accordarsi con la Paul Mitchell Pavia nel 2009. Nel 2010 completa il roster dell'Olimpia Armani Jeans Milano una settimana prima dell'inizio della stagione, dopo essersi allenato senza contratto con la stessa Olimpia durante la preseason.\nIl 26 gennaio 2011 viene ingaggiato in Legadue fino al termine della stagione dalla Fulgor Libertas Forl\u00ec, squadra che otterr\u00e0 la salvezza matematica alla penultima giornata grazie a un canestro di Nardi allo scadere.\nIl 5 luglio firma un nuovo contratto con la squadra forlivese su base annuale, tuttavia un infortunio al tendine d'achille lo tiene fuori per tre mesi e mezzo. Rientrato a marzo, un'infiammazione allo stesso tendine d'achille lo costringer\u00e0 a saltare anche le ultime partite del campionato.\nNel febbraio 2013 firma con gli olandesi del Matrixx Magixx fino al termine della stagione.\nNel 2014, dopo aver vinto la Divisione Nazionale A Silver con la Pallacanestro Mantovana, firma prima con il Basket Veroli, salvo poi rescindere e firmare prima dell'inizio della stagione con il Latina Basket."}
{"id": "1978836", "revid": "109651", "url": "https://it.wikipedia.org/wiki?curid=1978836", "title": "La Torre Nera", "text": ""}
{"id": "1978839", "revid": "1632387", "url": "https://it.wikipedia.org/wiki?curid=1978839", "title": "Quickness", "text": "Quickness \u00e8 il quarto album in studio dei Bad Brains, pubblicato nel 1989 dalla Caroline Records."}
{"id": "1978840", "revid": "121907552", "url": "https://it.wikipedia.org/wiki?curid=1978840", "title": "The Dark Tower", "text": ""}
{"id": "1978843", "revid": "287204", "url": "https://it.wikipedia.org/wiki?curid=1978843", "title": "Pudukkottai", "text": " \nPudukkottai \u00e8 una suddivisione dell'India, classificata come \"municipality\", di 125.843 abitanti, capoluogo del distretto di Pudukkottai, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 10\u00b0 22' 60 N e 78\u00b0 49' 0 E e ha un'altitudine di 99 .\nSociet\u00e0.\nEvoluzione demografica.\nAl censimento del 2001 la popolazione della municipalit\u00e0 assommava a 108.947 persone, delle quali 54.537 maschi e 54.410 femmine. I bambini di et\u00e0 inferiore o uguale ai sei anni assommavano a 12.006, dei quali 6.147 maschi e 5.859 femmine. Infine, coloro che erano in grado di saper almeno leggere e scrivere erano 85.352, dei quali 45.275 maschi e 40.077 femmine.\nLa popolazione del consiglio cittadino, invece, assommava a 16.896 persone, delle quali 8.452 maschi e 8.444 femmine. I bambini di et\u00e0 inferiore o uguale ai sei anni assommavano a 1.684, dei quali 892 maschi e 792 femmine. Infine, coloro che erano in grado di saper almeno leggere e scrivere erano 13.821, dei quali 7.274 maschi e 6.547 femmine."}
{"id": "1978845", "revid": "28592", "url": "https://it.wikipedia.org/wiki?curid=1978845", "title": "Israeliano", "text": ""}
{"id": "1978846", "revid": "75421", "url": "https://it.wikipedia.org/wiki?curid=1978846", "title": "Go (album H2O)", "text": ""}
{"id": "1978848", "revid": "767487", "url": "https://it.wikipedia.org/wiki?curid=1978848", "title": "Fast Food, Fast Women", "text": "Fast Food, Fast Women \u00e8 un film del 2000 diretto da Amos Kollek, che ha avuto una discreta distribuzione in home video anche in Italia, che tra l'altro \u00e8 uno dei paesi produttori del film.\nFu presentato in concorso al 53\u00ba Festival di Cannes.\nTrama.\nBella \u00e8 una non pi\u00f9 giovanissima cameriera in un fast food, \u00e8 molto spigliata ma non altrettanto... bella, si innamora ricambiata di un ragazzo (Bruno, interpretato da Jamie Harris, figlio dell'attore Richard Harris). La stessa cosa accade ad altre due coppie: Paul un vedovo che si innamora di una \"pari condizione\" e George, un anziano che si innamora di una spogliarellista."}
{"id": "1978849", "revid": "216538", "url": "https://it.wikipedia.org/wiki?curid=1978849", "title": "Fast Food Fast Women", "text": ""}
{"id": "1978850", "revid": "122698307", "url": "https://it.wikipedia.org/wiki?curid=1978850", "title": "Ivor Novello", "text": "Biografia.\nA teatro compose commedie musicali (sovente insieme al paroliere Christopher Hassall), che mise in scena ed interpret\u00f2, come cantante e attore, a Londra fra il 1917 e il 1951. Molte di esse vennero portate a Broadway fra il 1923 e il 1936 e furono adattate per il grande schermo. Fu anche sceneggiatore (o co-sceneggiatore) di tre film, tra cui \"Tarzan l'uomo scimmia\" (1932), con Johnny Weissmuller e Maureen O'Sullivan.\nAl cinema debutt\u00f2 come attore nel 1919 ne \"L'Appel du sang\", film muto francese di Louis Mercanton, col quale gir\u00f2 l'anno seguente anche \"Miarka, la fille \u00e0 l'ourse\", al fianco di R\u00e9jane et Charles Vanel. Novello reciter\u00e0 in altre 21 pellicole fino al 1934. I suoi ruoli pi\u00f9 importanti li sostenne sotto la direzione di Alfred Hitchcock, regista all'epoca ai suoi esordi: \"Il pensionante\" (1927) \u2013 di cui interpreter\u00e0 anche la versione parlata, girata da Maurice Elvey nel 1932 \u2013 e \"Il declino\" (1927). Il suo primo film americano fu \"La rosa bianca\" (1923) di David Wark Griffith.\nIl musical \"The Dancing Years\" con Novello nel cast, e con musica di sua composizione, arriv\u00f2 a 969 recite all'Adelphi Theatre di Londra dal 1940.\nMorte.\nIvor Novello mor\u00ec improvvisamente per un attacco di trombosi coronarica all'et\u00e0 di 58 anni, poche ore dopo aver terminato una sua esibizione del \"King's Rhapsody\". Il suo corpo fu cremato e le sue ceneri furono sepolte accanto a un cespuglio di lill\u00e0 con una placca. Lasci\u00f2 in eredit\u00e0 beni per un valore di \u00a3160,000.\nFamiglia.\nNato da una famosa famiglia di artisti di origini italiane, fratello della cantante Marie Novello, era figlio della famosa cantante Clara Novello Davies.\nMemoria.\nA Ivor Novello \u00e8 stato intitolato il premio omonimo, che dal 1955 viene assegnato a compositori e scrittori musicali.\nNel 2002 il regista Robert Altman ne ha fatto un personaggio del suo film \"Gosford Park\", nel quale \u00e8 stato interpretato dall'attore Jeremy Northam."}
{"id": "1978851", "revid": "92723", "url": "https://it.wikipedia.org/wiki?curid=1978851", "title": "Porticus Aemilia", "text": "La Porticus Aemilia era un portico di Roma antica.\nStoria e descrizione.\nEdificato nel 193 a.C. dagli edili Marco Emilio Lepido e Lucio Emilio Paolo (da cui il nome legato alla Gens Aemilia; Livio, 35.10.12), venne ricostruito nel 174 a.C. dai censori Quinto Fulvio Flacco e Aulo Postumio Albino (Livio, 41.27.8).\nLe fonti non menzionano la funzione originaria del portico, che era situato presso l'\"Emporium\", il porto fluviale cittadino generalmente collocato nei pressi dell'Aventino. \u00c8 stato proposto di identificare il portico con i resti che si trovano tra via Beniamino Franklin e via Marmorata: alcuni muri superstiti, in opera incerta di tufo, sono tuttora visibili in via Branca, in via Rubattino e in via Florio. Nel 2006 \u00e8 stata suggerita un'identificazione alternativa di queste strutture con i Navalia repubblicani, destinati (nella fase originaria) ad ospitare le navi da guerra della flotta romana. Gli scavi condotti a partire dal 2010 dalla Soprintendenza Speciale per i Beni Archeologici di Roma in collaborazione con il Reale Istituto Neerlandese di Roma ed il I Municipio non hanno finora fornito dati utili a sostegno di questa identificazione ma neanche a sostegno dell'identificazione con la Porticus Aemilia citata dalle fonti letterarie (che poteva essere una semplice via porticata, tra la Porta Trigemina e l'Emporio, e non un magazzino).\nL'edificio in opus incertum era molto grande, lungo ben 487 metri, largo 60 e suddiviso in pi\u00f9 ambienti da 294 pilastri, che creavano sette file (nel senso della profondit\u00e0) e 50 navate, ciascuna coperta da una serie di volte sovrapposte e larghe 8,30 metri, per una superficie coperta di 25000\u00a0m\u00b2. L'edificio era distante circa 90 metri dal fiume e qui, forse gi\u00e0 a partire dall'et\u00e0 tardo-repubblicana, venivano immagazzinate le merci scaricate dalle imbarcazioni che rifornivano la citt\u00e0. A livello architettonico la tipologia di edifici utilitari rientrava in un campo molto ambito dagli architetti romani poich\u00e9 in questa classe di edifici potevano largamente sperimentare i materiali da costruzione cercando di scoprirne nuove applicazioni. In epoca traianea o pi\u00f9 tarda altri edifici si interposero tra il fiume e l'edificio in opus incertum."}
{"id": "1978855", "revid": "124407004", "url": "https://it.wikipedia.org/wiki?curid=1978855", "title": "Trattato dell'Eliseo", "text": "Il trattato dell'Eliseo fu firmato tra Francia e Germania Ovest il 22 gennaio 1963, al termine di una conferenza tenutasi a Parigi.\nStoria.\nIl trattato pose termine al secolare conflitto fra le due nazioni e stabil\u00ec tra esse un accordo di collaborazione in settori essenziali, dalla sicurezza allo sviluppo economico e culturale. Dietro si celava anche il tentativo di slegare la Germania di Adenauer dalla subordinazione nei confronti della politica americana. Pesava anche il fallimento del progetto francese di una NATO a triplice guida delle potenze nucleari (Francia, che ne faceva parte dal 1960 dal test Gerboise bleue, Usa e Gran Bretagna), con la conseguenza del veto francese sull'adesione di Londra nella Comunit\u00e0 economica europea, veto dovuto anche al non approfondimento del legame tra Regno Unito e Francia in ambito militare, volendo approfondire il legame tecnologico nucleare con gli USA in ambito NATO con l'accordo di Nassau.\nVi parteciparono il generale De Gaulle, allora presidente della Repubblica Francese, che tre anni dopo guider\u00e0 la sua nazione all'uscita dal Comando Militare Integrato della NATO, e Konrad Adenauer, allora cancelliere della Repubblica Federale di Germania.\nAlla Germania Ovest si chiese, prima della firma del trattato, di fare una dichiarazione di fedelt\u00e0 all'Alleanza atlantica: Bonn era gi\u00e0 di fatto stata costretta ad aderire al trattato di non proliferazione nucleare, rassicurando l'Urss e ribadendo l'egemonia americana nella Nato. Il parlamento tedesco decise di aderire alle richieste internazionali mentre Adenauer, pi\u00f9 attento alle relazioni con la Francia, venne messo in minoranza dal suo stesso partito e alla fine di quel stesso anno, lasci\u00f2 il governo. Il trattato costitu\u00ec un passo fondamentale nel rafforzamento della Comunit\u00e0 Europea.\nAll'inizio del 2013, nel cinquantesimo anniversario della firma del trattato, la zecca francese e quella tedesca hanno dedicato all'evento una moneta commemorativa da 2 euro, raffigurante i volti di Charles De Gaulle e di Konrad Adenauer con le rispettive firme.\nIl 22 gennaio 2019 viene ripreso e completato con i trattato di cooperazione franco-tedesco di Aquisgrana firmato da Emmanuel Macron e Angela Merkel."}
{"id": "1978860", "revid": "729019", "url": "https://it.wikipedia.org/wiki?curid=1978860", "title": "Merry Delabost", "text": "Durante la sua attivit\u00e0 di medico della prigione Bonne-Nouvelle, di Rouen, invent\u00f2 la doccia nel 1872, con lo scopo di dare ai prigionieri un'igiene migliore. Si trattava di docce collettive, anche se il flusso d'acqua era individuale.\nNel 1879 l'esercito prussiano la rese obbligatoria per i soldati ed install\u00f2 docce comuni alle baracche."}
{"id": "1978861", "revid": "486946", "url": "https://it.wikipedia.org/wiki?curid=1978861", "title": "US Foggia", "text": ""}
{"id": "1978863", "revid": "110157", "url": "https://it.wikipedia.org/wiki?curid=1978863", "title": "Campionato europeo di pallavolo femminile 1991", "text": "Il campionato europeo di pallavolo femminile 1991 si \u00e8 svolto dal 28 settembre al 6 ottobre 1991 a Bari, Ravenna e Roma, in Italia: al torneo hanno partecipato dodici squadre nazionali europee e la vittoria finale \u00e8 andata per la tredicesima volta, la seconda consecutiva, all'.\nQualificazioni.\nAl torneo hanno partecipato: la nazionale del paese organizzatore, le prime tre nazionali classificate al campionato europeo 1989 (in questo caso si \u00e8 qualificata la quarta classificata in quanto l', terza nella precedente edizione, \u00e8 gi\u00e0 qualificata come paese organizzatore) e otto nazionali qualificate tramite il torneo di qualificazione.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nPodio.\nCampione.\nURSS(Tredicesimo titolo)\nSecondo posto.\nPaesi Bassi\nTerzo posto.\nGermania"}
{"id": "1978865", "revid": "287204", "url": "https://it.wikipedia.org/wiki?curid=1978865", "title": "Ramanathapuram", "text": " \nRamanathapuram \u00e8 una suddivisione dell'India, classificata come \"municipality\", di 61.976 abitanti, capoluogo del distretto di Ramanathapuram, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 9\u00b0 22' 60 N e 78\u00b0 49' 60 E e ha un'altitudine di 1 .\nSociet\u00e0.\nEvoluzione demografica.\nAl censimento del 2001 la popolazione di Ramanathapuram assommava a 61.976 persone, delle quali 31.158 maschi e 30.818 femmine. I bambini di et\u00e0 inferiore o uguale ai sei anni assommavano a 6.634, dei quali 3.420 maschi e 3.214 femmine. Infine, coloro che erano in grado di saper almeno leggere e scrivere erano 48.930, dei quali 26.051 maschi e 22.879 femmine."}
{"id": "1978866", "revid": "599013", "url": "https://it.wikipedia.org/wiki?curid=1978866", "title": "Joseph Forte", "text": "Carriera.\nDopo il periodo universitario viene scelto al draft NBA 2001 con la 21\u00aa scelta dai Boston Celtics, con cui debutta in NBA. Il 22 luglio 2002 viene ufficialmente scambiato, insieme ai compagni Kenny Anderson e Vitalij Potapenko, ai Seattle SuperSonics in cambio di Vin Baker e Shammond Williams. Al termine della stagione viene scartato dalla dirigenza dei Sonics anche a causa di alcuni problemi con la giustizia, tra cui un arresto per possesso di droga e armi ed una successiva accusa di aggressione ai danni di un giocatore di football americano. In queste due stagioni nella NBA, Forte fa registrare le medie partita di 1,2 punti e 0,7 assist, faticando nella transizione dal ruolo naturale di guardia tiratrice a quello di playmaker. Non riuscendo a trovare un nuovo contratto in NBA, si sposta agli Asheville Altitude in D-League, ovvero la lega di sviluppo della NBA stessa.\nNel 2005 sbarca in Europa firmando un contratto coi greci dell'Apollon Patrasso. Un anno pi\u00f9 tardi arriva l'ingaggio da parte della Montepaschi Siena, con cui vince uno scudetto da protagonista. Dopo met\u00e0 stagione trascorsa in Russia all'UNICS Kazan', si trasferisce alla Fortitudo Bologna dove disputa i play-off. Nel 2008-09 \u00e8 ancora alla Fortitudo, ma la sua sregolatezza lo porta ad essere tagliato dopo appena due giornate di campionato, nonostante all'esordio avesse segnato 33 punti. Poco pi\u00f9 tardi, nel dicembre 2008, si accasa a Udine salvo poi rescindere il contratto (a squadra gi\u00e0 retrocessa) ai primi di maggio del 2009, per motivi personali. L'8 gennaio 2010 viene invece ufficializzato il suo ingaggio da parte della Nuova Pallacanestro Pavia, squadra militante nel campionato di Legadue. Dopo una stagione di grandi difficolt\u00e0, Pavia riesce a salvarsi all'ultima giornata battendo Brindisi, 1\u00aa in classifica e gi\u00e0 promossa in Serie A. In questa partita Forte mette a referto 27 punti, 5 rimbalzi, 3 assist, 2 stoppate e 7 palle rubate. Il 20 agosto 2010 viene messo sotto contratto dalla Carmatic Pistoia.\nDopo il precampionato 2011-12 trascorso con la Montepaschi Siena ed un provino svolto con gli israeliani dell'Ironi Ashkelon, Forte va a giocare nel campionato iraniano nel gennaio 2012."}
{"id": "1978869", "revid": "767487", "url": "https://it.wikipedia.org/wiki?curid=1978869", "title": "Farinei dla Brigna", "text": "I Farinei d'la Brigna sono stati un gruppo di rock demenziale italiano.\nBiografia.\nIl gruppo, il cui nome in italiano significa \"I furbetti della \"prugna\" (eufemismo per \"fica\"\"), nasce nel 1986 ad Asti, quando cinque amici che formavano gi\u00e0 un gruppo che suonava cover nelle feste, incide per scherzo nello Studio dell'amico Andrea Passarino la cover del brano di Ivano Fossati \"La mia banda suona il rock\", trasformandola in \"La m\u00e8 Panda a perd ij t\u00f2ch \"(La mia Panda perde i pezzi). Nei due anni successivi vengono scritti altri brani, sia cover che originali, fino a che Fabrizio Rizzolo nel 1989 decide di registrare nel proprio studio il primo lavoro, con l'idea di fare canzoni divertenti in dialetto piemontese (astigiano), distaccandosi per\u00f2 dai canoni tradizionali e rivolgendosi invece ai gusti musicali delle nuove generazioni. Assieme al famoso \"Gimme five\" di Jovanotti, i giovani piemontesi possono cantare il primo rap scritto in piemontese dal titolo \"Cant anche mi\" (\"Canto anch'io\")\nIl disco, intitolato semplicemente \"Farinei d'la Brigna\", viene pubblicato dalla Canter\u00f2, casa discografica astigiana fondata da Piero Montanaro, , che con i dischi del gruppo prova a lanciare un genere diverso. L'idea iniziale era quella di essere un gruppo \"fantasma\", sulla falsariga dei contemporanei Squallor, ovvero di incidere solamente senza mai apparire in pubblico. In seguito per\u00f2 Linus, Bob e Luca iniziano a fare dei concerti, mentre Fabrizio per il momento rimane in disparte a causa della carriera di cantante di musica dance che lo porta in tutta Italia ed in Europa con lo pseudonimo di Brian Ice. A causa dell'esiguit\u00e0 del loro repertorio i tre sono costretti a improvvisare gag e personaggi, che completano lo spettacolo e diventeranno in seguito una caratteristica del gruppo.\nNel 1990 esce il loro secondo lavoro, intitolato semplicemente \"Farinei d'la Brigna II\", e il brano \"Il safari cun la Jeep\" li fa arrivare secondi alla manifestazione \"Canta Piemonte\" dello stesso anno. Nella cassetta viene inclusa la registrazione originale del 1986 de \"La m\u00e8 Panda a perd ij t\u00f2ch\", che diviene ben presto popolarissima, accrescendo cos\u00ec la loro notoriet\u00e0. Durante la lavorazione dell'album entra anche l'amico Giosef, che da allora collaborer\u00e0 in studio come chitarrista e coautore dei brani. Nell'ottobre di quell'anno Linus (il bassista) subisce un incidente motociclistico, e viene costretto a passare molto tempo degente in ospedale e in convalescenza, cos\u00ec Fabrizio lo sostituisce nelle serate gi\u00e0 fissate. Al rientro dell'amico decide di divenire parte del gruppo a tutti gli effetti. In questo periodo con le canzoni in italiano \"Son due ore che ti aspetto\" e \"Machu Picchu\" partecipano alla trasmissione su RAI2 \u201cSanremo Follies\u201d, RAI3 \u201cC'era una volta fluff\u201d, finendo pi\u00f9 volte su \u201cBlob\u201d.\nNel 1992 esce il terzo lavoro \"Farinei d'la Brigna III\", ma subito dopo Bob Sabatini lascia il gruppo. Dopo un breve periodo di perplessit\u00e0 da parte dei componenti rimasti, verr\u00e0 sostituito da Giosef. Nel 1993 partecipano su RAI1 a Sanremo Giovani, presentato da Pippo Baudo, con il motivo rap \"Pumpa la Musica\", che, di fatto, diventa il primo brano in lingua piemontese a passare in prima serata su una emittente nazionale. Durante la manifestazione si scontrano con nuovi nomi del calibro di Danilo Amerio, Andrea Bocelli, Giorgia e Joe di Tonno (in seguito Gi\u00f2 Di Tonno), classificandosi al sesto posto fra i \"Cantautori / Gruppi\" della loro serata e non entrando nel novero degli artisti ammessi alla massima manifestazione canora. Successivamente partecipano a \u201cC'era due volte\u201d su RAI2, \u201cNon Sanremo famosi\u201d su Telemontecarlo. Pippo Baudo li richiama ancora a \u201cUno su mille\u201d su RAI3 a ripresentare il pezzo.\nNel 1994 esce il CD \"Sort a Fora\", musicalmente molto pi\u00f9 vario e curato dei precedenti, che include anche dei brani dai contenuti seri. Agli inizi dell'anno successivo, Giosef lascia il gruppo ed i tre componenti rimasti partecipano alla trasmissione presentata da Mike Bongiorno Festival Italiano su Canale 5 con il brano \"Porti sfiga\", in italiano. Vengono ospitati di nuovo su Telemontecarlo a \u201cTappeto Volante\u201d e a \u201cRegalo di Natale\u201d su RAI2. Il brano ha un discreto successo e viene scelto anche come sigla per alcune trasmissioni radiofoniche tra cui \u201cL'ambaradan\u201d su Rete 105. il gruppo comincia cos\u00ec una nuova serie di concerti e collabora anche con il cantante Franco Fasano, di cui diventa la band, accompagnandolo nel suo tour nazionale. Durante la tourn\u00e9e del 1995 (24 settembre) viene registrato un CD live \"Vivi dal vivo\", e nello stesso anno esce un video celebrativo.\nNel 1996 Fabrizio Rizzolo e Lucas Frassetto lasciano anche loro il gruppo, consegnando a Linus il gravoso incarico di continuare musica e concerti. Nel 1997 entrano Maurizio Dondi alla Batteria e Daniele Montanaro alla chitarra. Degna di nota \u00e8 la partecipazione del gruppo al Salone della Musica di Torino. Nel 1998 rientra Bob Sabatini come voce solista. Nel 2000 esce un nuovo lavoro su CD: \"Sempri Farinei\". Nel 2001 entra Gipo Viarengo come tastierista. Nel 2002 rientra Giosef come secondo chitarrista, in autunno il gruppo \u00e8 a Cologno Monzese (MI), ospite di RETE A ALLMUSIC dove registra 14 brani per la nuova trasmissione \u201cMUSIC ZOO\u201d. Nel febbraio 2003 ritorna a RETE A e registra altri 12 brani. Il gruppo riceve una pergamena come artisti pi\u00f9 votati durante la manifestazione \u201cMiss Padania\u201d e si esibisce al Palalido di Milano. Nello stesso anno partecipano a Telethon al Teatro Alfieri di Asti, al Festival della Canzone Dialettale a Ospedaletti (IM) e alla Festa del Carnevale in p.za S. Carlo a Torino.\nNel 2004 sono ancora ospiti a Ospedaletti (IM) per il Festival della Canzone Dialettale. Partecipano inoltre alla trasmissione di RAI3 \u201cFollia Rotolante in Tour\u201d a Lido degli Estensi (FE). Nel 2005 Organizzano assieme alla Croce Rossa di Moncalvo un concerto per raccogliere fondi, e con il ricavato e altre donazioni viene acquistato un mezzo polivalente. Nel 2006 Linus lascia il gruppo per un anno sabbatico. Nel 2007 escono Daniele Montanaro e Gipo Viarengo, mentre Linus rientra assieme Lucas Frassetto. Il 2007 segna anche il completamento della band con il ritorno del batterista Davide Calabrese. Nel 2009, in occasione dei vent'anni di attivit\u00e0, escono gli album Vint e Vint Special, presentati in occasione di un concerto in Piazza Cattedrale ad Asti con la collaborazione, tra gli altri, di Danilo Amerio, che canta insieme al gruppo la canzone \"Vint ani fa\". Nel 2011 \u00e8 uscita la raccolta Farinei d'la Brigna Collection, contenente i CD degli album Farinei d'la Brigna I, II, III e Sort a fora, con alcune tracce aggiuntive. I Farinei dla Brigna sono dei grandi tifosi del Torino, hanno composto la canzone \"Forza Toro Al\u00e8.\"\nNell'autunno del 2017, iniziano i lavori per il successore di \"Vint\"\nA gennaio 2019, con un comunicato ufficiale nella loro pagina Facebook, annunciano il loro ritiro dalle scene dopo trent'anni di attivit\u00e0 live e in studio e organizzano un tour chiamato semplicemente \" 1989-2019 Ultimo Tour \", uno spettacolo di quasi due ore e mezza, dove, oltre ai vari classici che li hanno resi famosi, vengono aggiunte in scaletta brani mai pi\u00f9 suonati negli ultimi dieci anni e perfino brani mai eseguiti in concerto. Nell'ultimo tour vengono anche presentati brani del nuovo album \"Il Re dei Bete'\", uscito il 13 luglio 2019.\nIl 14 dicembre 2019 suonano insieme per l'ultima volta al teatro Vittorio Alfieri di Asti.\nIl genere \"rock-folk demenziale\".\nIl gruppo astigiano, insieme ai Trelilu, ha dato notoriet\u00e0 a un genere, il \"rock-folk demenziale\", che ha dato un innegabile contributo alla conoscenza del piemontese tra i giovani.\nLa ricchezza espressiva di questa lingua si presta bene a giochi di parole e \"storpiature\" di termini o di intere canzoni, come nel caso di \"La m\u00e8 Panda a perd ij t\u00f2ch\". Nel 1993 i Farinei d'la Brigna sono stati i primi a portare alla ribalta nazionale un brano cantato in piemontese: in passato solo Gipo Farassino riusc\u00ec ad ottenere una certa notoriet\u00e0 a livello nazionale, ma per farlo dovette abbandonare la \"lingua madre\"."}
{"id": "1978871", "revid": "287204", "url": "https://it.wikipedia.org/wiki?curid=1978871", "title": "Salem (India)", "text": " \nSalem \u00e8 una suddivisione dell'India, classificata come \"municipal corporation\", di 693.236 abitanti, capoluogo del distretto di Salem, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 11\u00b0 39' 0 N e 78\u00b0 10' 0 E e ha un'altitudine di 277 .\nSociet\u00e0.\nEvoluzione demografica.\nAl censimento del 2001 la popolazione di Salem assommava a 693.236 persone, delle quali 352.770 maschi e 340.466 femmine. I bambini di et\u00e0 inferiore o uguale ai sei anni assommavano a 71.809, dei quali 36.719 maschi e 35.090 femmine. Infine, coloro che erano in grado di saper almeno leggere e scrivere erano 489.629, dei quali 269.305 maschi e 220.324 femmine."}
{"id": "1978872", "revid": "767487", "url": "https://it.wikipedia.org/wiki?curid=1978872", "title": "Le cose che so di lei", "text": "Le cose che so di lei (\"Things You Can Tell Just by Looking at Her\") \u00e8 un film del 2000, debutto alla regia di Rodrigo Garc\u00eda. Il film si suddivide in cinque episodi che raccontano le storie di alcune donne alle prese con i piccoli problemi quotidiani, l'amore, la gelosia e la morte.\nTrama.\nAmbientato a Los Angeles ai giorni nostri, \"Le cose che so di lei\" esplora i momenti intimi, i gesti, le speranze segrete di alcune donne, soffermandosi su ci\u00f2 che non si pu\u00f2 capire a prima vista e che si rivela solo a uno sguardo non condizionato dalle apparenze. \nUna ginecologa di successo(Glenn Close) che ci \u00e8 con l'anziana madre sogna una relazione con un uomo. Un'investigatrice(Amy Brenneman) cerca gli indizi per risolvere un caso, facendosi aiutare dalle intuizioni della sorella non vedente(Cameron Diaz). Una madre sola (Kathy Baker) alle prese con un figlio adolescente, si sente attratta del nuovo vicino, una persona assolutamente particolare;mentre una dirigente di banca(Holly Hunter) scopre di essere incinta dall'uomo sposato con il quale ha una relazione. Infine, una coppia che lotta contro la malattia di una delle due(Calista Flockhart \u00e8 Valeria Golino) ripercorre le tappe della propria storia d'amore. Attraverso cinque racconti intrecciati l'un l'altro, lo sceneggiatore e regista porta sullo schermo, con delicatezza \u00e8 intensit\u00e0, la storia di sette donne, molto diverse tra loro, che tentano di fare i conti con le proprie vite.\nDistribuzione.\nLa pellicola \u00e8 stata distribuita in Italia nell'ottobre del 2000.\nRiconoscimenti.\nIl film ha vinto il Premio Un Certain Regard al 53\u00ba Festival di Cannes, mentre Holly Hunter \u00e8 stata nominata agli Emmy Awards come miglior attrice."}
{"id": "1978874", "revid": "1573940", "url": "https://it.wikipedia.org/wiki?curid=1978874", "title": "Polioptila melanura", "text": "Lo zanzariere codanera (Polioptila melanura ) \u00e8 un piccolo uccello insettivoro della famiglia Polioptilidae, che abita i deserti di Sonora e Chihuahua, tra gli Stati Uniti sudoccidentali e il Messico.\nEtimologia.\nIl suo nome deriva dal greco \"melano\"= 'nero' e \"oura\"='coda'.\nDescrizione.\nLo zanzariere codanera raggiunge tra gli 11 e i 13 cm di lunghezza, la maggior parte dei quali dovuti alla lunga coda nera contornata da penne esterne bianche. Il corpo blu-grigio, con addome bianco, e nonostante sia simile allo zanzariere blu-grigio, i due uccelli sono differenziati dalla quantit\u00e0 di penne nere nella coda. D'estate il maschio ha una corona nera che si estende sino agli occhi. Le femmine e i maschi invernali, non avendo la corona, sono difficili da distinguere dallo zanzariere blu-grigio. Il modo migliore per determinare a quale delle due specie appartiene l'uccello \u00e8 quello di guardare il colore della coda; quella del blu-grigio \u00e8 prevalentemente bianca sotto, mentre il codanera l'ha quasi completamente nera. Come altri zanzarieri pu\u00f2 emettere forti strida mentre \u00e8 in cerca di piccoli insetti e ragni negli arbusti desertici.\nBiologia.\nLo zanzariere codanera vive in coppie tutto l'anno, difendendo il territorio e cacciando tra alberi e arbusti in cerca di una gran variet\u00e0 di piccoli insetti e ragni. Al contrario dello zanzariere blu-grigio, il codanera caccia raramente insetti in volo.\nRiproduzione.\nIl nido \u00e8 una coppa aperta, costruita da entrambi i partner, ed \u00e8 normalmente posto tra gli arbusti, a meno di 1,5 m da terra. \u00c8 costruito da vari materiali tra cui aghi, erba, pezzi di corteccia, tele di ragno e fibre vegetali. \u00c8 foderato di materiale pi\u00f9 fine e pi\u00f9 morbido. Da tre a cinque uova bianche con macchie rosse sono covate da entrambi i genitori e impiegano 14 giorni per schiudersi. I piccoli sono nutriti da entrambi i genitori e lasciano il nido dopo 10-15 giorni dopo la schiusa. Nonostante il molotro nero lasci le sue uova nei nidi di questa specie e la coppia si ritrovi quindi ad allevare piccoli molotri, la popolazione dello zanzariere codanera sembra resistere bene."}
{"id": "1978875", "revid": "729019", "url": "https://it.wikipedia.org/wiki?curid=1978875", "title": "Arnold von Winkelried", "text": "La leggenda e il mito.\nSi racconta che durante la battaglia di Sempach del 9 luglio 1386 tra i cavalieri asburgici e i confederati, questi ultimi stessero per venir schiacciati dall'impenetrabile muro di lance dei cavalieri austriaci. A questo punto Winkelried, dopo aver raccomandato la sua famiglia ai commilitoni, si sarebbe gettato contro il nemico, e raccogliendo su di s\u00e9 le punte delle lunghe lance, abbia permesso alle truppe elvetiche di entrare nella breccia cos\u00ec creata nello schieramento avversario e sconfiggere gli aggressori imperiali. La prima citazione di tale atto eroico, ancora anonimo, si ha per\u00f2 soltanto nelle cronache zurighesi del 1476.\nSolo nel 1564 si ha finalmente un nome grazie alla cronica di Tschudi dove lo si cita con il nome di \"Signor Arnold von Winckelriet, cavaliere\". Va per\u00f2 precisato che sia nella cronaca bernese di Diebold Schilling il Vecchio, sia quella di Bendicht Tschachtlan che furono redatte tra il 1470 e il 1513, non menzionano tale atto eroico, pur descrivendo in maniera dettagliata lo svolgimento della battaglia. Il cognome Winkelried fu comunque un nome noto fino al XV secolo nella citt\u00e0 di Stans nel canton Nidvaldo.\nFu solo nel XIX secolo che inizi\u00f2 un vero e proprio culto dell'eroe, nominandolo eroe nazionale a seguito della guerra del Sonderbund. Nel 1865, l'artista Ferdinand Schl\u00f6th eresse a Stans il monumento in suo onore che ancora oggi si pu\u00f2 ammirare.\n\"Fare il Winkelried\" \u00e8 ancora oggi usato in Svizzera come termine per descrivere colui che, eroicamente, si assume tutte le colpe o si immola per un ideale."}
{"id": "1978880", "revid": "1013865", "url": "https://it.wikipedia.org/wiki?curid=1978880", "title": "Kalimantan Orientale", "text": " \nIl Kalimantan Orientale (indonesiano: \"Kalimantan Timur\", spesso abbreviato in \"Kaltim\") \u00e8 la seconda pi\u00f9 grande provincia dell'Indonesia. Situata sull'isola del Borneo, nella ricca provincia sorgono due grandi citt\u00e0, Samarinda (la capitale e centro di produzione del legname) e Balikpapan (un centro petrolifero con una raffineria). Da quando l'Indonesia ha concesso agli investitori stranieri di sfruttare le sue risorse minerali e naturali (1970), il Kalimantan Orientale ha conosciuto un notevole impulso nel commercio di legname, petrolio e altri prodotti esotici. La compagnia petrolifera statale Pertamina \u00e8 operativa nel settore dal giorno in cui ha preso il controllo della raffineria dalla Royal Dutch Shell nel 1965.\nLa popolazione \u00e8 costituita da un miscuglio di etnie provenienti da tutto l'arcipelago indonesiano, con Daiacchi e Kutai come gruppi etnici indigeni che vivono nelle zone rurali. Altri importanti gruppi etnici migranti includono giavanesi, cinesi, banjaresi, bugis e malesi, la maggior parte dei quali vivono nelle zone costiere.\nStoria.\nIl Kalimantan Orientale \u00e8 il luogo dove \u00e8 sorto il pi\u00f9 antico regno ind\u00f9 in Indonesia, Kutai, la cui esistenza \u00e8 attestata da un'iscrizione su pietra, o \"Prasasti\", oggi conservata al Museo Nazionale di Giacarta. Il manoscritto \u00e8 scritto in alfabeto Pallava e in lingua sanscrita. La copia di questa iscrizione pu\u00f2 essere vista nell'ufficio del governatore di Samarinda.\nL'iscrizione, su sette pilastri di pietra (detti \"yupa\"), eretti nel V secolo a.C. sotto il comando del governatore locale, il re Mulavarman, elenca le vittorie del re, i suoi atti generosi verso i bramini e la sua genealogia regale.\nGeografia politica.\nIl Kalimantan Orientale \u00e8 diviso in dieci reggenze (\"kabupaten\") e quattro municipalit\u00e0 (\"kota\").\nLe reggenze sono: \nLe municipalit\u00e0 sono:\nEcologia.\nIl principale problema ecologico della provincia \u00e8 il disboscamento illegale che ha distrutto gran parte della foresta pluviale. Oggi rimane meno della met\u00e0 della foresta pluviale originale, solo in luoghi come il Parco Nazionale Kayan Mentarang, nella parte settentrionale della provincia.\nEconomia.\nIl Kalimantan Orientale dipende in modo quasi esclusivo dalle risorse della terra, in particolare l'estrazione petrolifera e di gas naturali, cos\u00ec come l'estrazione del carbone e dell'oro. La citt\u00e0 di Balikpapan possiede una raffineria di petrolio che fu costruita dal governo olandese prima nei primi anni quaranta, distrutta durante la seconda guerra mondiale, e ricostruita in seguito dal governo indonesiano.\nAltri settori economici in via di sviluppo comprendono l'agricoltura e il turismo. Il Kalimantan Orientale ha diversi luoghi di interesse turistico come le isole Derawan nella reggenza di Berau, il Parco Nazionale Kayan Mentarang, l'allevamento di coccodrilli a Balikpapan, l'allevamento di cervi a Penajam, il villaggio Pampang dei dayak (la popolazione nativa di Kalimantan) a Samarinda e molti altri.\nIl problema principale per lo sviluppo e la crescita economica \u00e8 la mancanza di infrastrutture di trasporto. I trasporti, infatti, dipendono dalle tradizionali barche che collegano le citt\u00e0 costiere e le aree lungo il fiume Mahakam, il principale fiume della provincia."}
{"id": "1978884", "revid": "767487", "url": "https://it.wikipedia.org/wiki?curid=1978884", "title": "Preformismo", "text": "Il Preformismo \u00e8 la teoria, sorta nel XVII secolo, secondo la quale l'animale adulto, con tutti gli organi e i caratteri ereditari, si trova gi\u00e0 in miniatura nel \"germe\", ossia nell'uovo o nello spermatozoo. Al preformismo si contrapponeva la teoria dell'epigenesi, secondo la quale, al contrario, l'embrione si sviluppa, a partire da un \"germe indifferenziato\", mediante la formazione successiva delle varie parti dell'organismo.\nStoria.\nNegli anni settanta del XVII secolo, grazie al microscopio, Francesco Redi dimostr\u00f2 che anche gli insetti si riproducono mediante uova; in seguito a queste osservazioni si afferm\u00f2 la dottrina dell'\"ovismo\" secondo la quale tutti gli animali, anche quelli vivipari, si riproducono mediante uova come gli animali ovipari. Quasi contemporaneamente, dall'osservazione degli spermatozoi nel liquido seminale fatta da Antoni van Leeuwenhoek nel 1677, nasceva la contrapposta dottrina dello \"spermatismo\", secondo la quale l'embrione era presente nello spermatozoo, mentre l'uovo aveva la funzione di nutrirlo. Nel 1694 Nicolas Hartsoeker ipotizz\u00f2 che l'intero feto, un \"omuncolo\" replica microscopica dell'essere in gestazione, alloggiasse nello spermatozoo con l'estremit\u00e0 cefalica nella testa dello spermatozoo.\nEntrambe le teorie, l'\"ovismo\" e lo \"spermatismo\", sottolineavano l'importanza della riproduzione per lo studio degli esseri viventi, ed entrambe condividevano la teoria secondo la quale l'animale adulto si trova preformato gi\u00e0 nelle cellule germinali. La teoria preformista fu sostenuta per la prima volta dall'olandese Jan Swammerdam il quale, nel \"Miraculum naturae sive uteri muliebris fabrica\" (1672) neg\u00f2 che negli insetti esistesse una vera metamorfosi: la farfalla, per es., per Swammerdam \u00e8 gi\u00e0 presente interamente, con i suoi organi gi\u00e0 distinti, nelle uova del bruco. Secondo Swammerdam tutti i germi preesistevano dall'inizio del mondo, essendo la Creazione un atto unico. Pertanto al momento della creazione nelle ovaie di Eva si trovavano, in miniatura, tutti gli uomini destinati a nascere fino alla fine del mondo. Lo sviluppo degli esseri viventi non era altro che \"svolgimento\" (in lingua latina \"evolutio\") delle parti impacchettate nel germe, con successive mutazioni quantitative (accrescimento e allungamento).\nAnche scienziati di primo piano come Leibniz, Bonnet e Spallanzani furono partigiani del preformismo, e il preformismo fu l'ipotesi giudicata pi\u00f9 credibile dall'\"Encyclop\u00e9die\" di Diderot e d'Alembert.\nLa polemica tra i fautori dell'epigenesi e quelli del preformismo sar\u00e0 feroce per tutto il secolo XVIII e si concluder\u00e0 solo nel XIX secolo con l'affermazione definitiva della teoria cellulare."}
{"id": "1978886", "revid": "640277", "url": "https://it.wikipedia.org/wiki?curid=1978886", "title": "Laia Manetti", "text": "Biografia.\nNata in Spagna, ha vissuto in Italia, dove ha studiato e si \u00e8 formata professionalmente.\nNel 2003 partecipa a \"Miss Universo Italia\", vincendo il concorso; l'anno seguente partecipa a Miss Universo, vincendo il titolo di \"Miss Congeniality\" (vinto dalla candidata votata come la pi\u00f9 simpatica tra le concorrenti). Successivamente per tre anni studia recitazione presso la scuola teatrale professionale \"Quelli di Grock\".\nNel 2006 debutta sul grande schermo con il film \"A due calci dal paradiso\", regia di Fabio Martina, nel ruolo di Daniela. Nel 2007 \u00e8 protagonista, con il ruolo di Albena, del film \"Il tredicesimo uomo\", diretto da Ettore Pasculli, con Gianfelice Facchetti."}
{"id": "1978887", "revid": "729019", "url": "https://it.wikipedia.org/wiki?curid=1978887", "title": "Bundesautobahn 11", "text": "L'autostrada tedesca A 11 congiunge Berlino alla frontiera polacca di Pomellen; prosegue in territorio polacco come A6."}
{"id": "1978888", "revid": "287204", "url": "https://it.wikipedia.org/wiki?curid=1978888", "title": "Sivaganga", "text": " \nSivaganga \u00e8 una suddivisione dell'India, classificata come \"municipality\", di 40.129 abitanti, capoluogo del distretto di Sivaganga, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 9\u00b0 52' 0 N e 78\u00b0 28' 60 E e ha un'altitudine di 101 .\nSociet\u00e0.\nEvoluzione demografica.\nAl censimento del 2001 la popolazione di Sivaganga assommava a 40.129 persone, delle quali 20.191 maschi e 19.938 femmine. I bambini di et\u00e0 inferiore o uguale ai sei anni assommavano a 4.220, dei quali 2.189 maschi e 2.031 femmine. Infine, coloro che erano in grado di saper almeno leggere e scrivere erano 32.710, dei quali 17.275 maschi e 15.435 femmine."}
{"id": "1978890", "revid": "1632387", "url": "https://it.wikipedia.org/wiki?curid=1978890", "title": "Rise (Bad Brains)", "text": "Rise \u00e8 il quinto album in studio dei Bad Brains, pubblicato nel 1993 dalla Epic Records e prodotto da Beau Hill."}
{"id": "1978891", "revid": "18924316", "url": "https://it.wikipedia.org/wiki?curid=1978891", "title": "Chiar\u00e8", "text": ""}
{"id": "1978893", "revid": "18924333", "url": "https://it.wikipedia.org/wiki?curid=1978893", "title": "Peslago", "text": ""}
{"id": "1978895", "revid": "18924348", "url": "https://it.wikipedia.org/wiki?curid=1978895", "title": "Trescano", "text": ""}
{"id": "1978898", "revid": "18924369", "url": "https://it.wikipedia.org/wiki?curid=1978898", "title": "Bosisolo", "text": ""}
{"id": "1978900", "revid": "599013", "url": "https://it.wikipedia.org/wiki?curid=1978900", "title": "Harold Jamison", "text": ""}
{"id": "1978901", "revid": "71433", "url": "https://it.wikipedia.org/wiki?curid=1978901", "title": "Things You Can Tell Just by Looking at Her", "text": ""}
{"id": "1978904", "revid": "71433", "url": "https://it.wikipedia.org/wiki?curid=1978904", "title": "Longtime Companion", "text": ""}
{"id": "1978905", "revid": "1543377", "url": "https://it.wikipedia.org/wiki?curid=1978905", "title": "Chapter 27 - L'assassinio di John Lennon", "text": "Chapter 27 - L'assassinio di John Lennon (\"Chapter 27\") \u00e8 un film del 2007 diretto da Jarrett Schaefer.\nFilm biografico di produzione statunitense che ripercorre gli ultimi giorni di vita del popolare musicista John Lennon, ripresi dal punto di vista del suo assassino, Mark David Chapman, che uccider\u00e0 Lennon davanti all'entrata della sua residenza, il Dakota Building, la sera dell'8 dicembre 1980 a New York.\nIn quanto produzione indipendente, il film venne acquisito per la distribuzione dalla Peace Arch Entertainment e debutt\u00f2 al Sundance Film Festival il 25 gennaio 2007 dove fu accolto da recensioni contrastanti. In seguito ricevette una distribuzione limitata nei cinema negli Stati Uniti a partire dal 28 marzo 2008. \"Chapter 27\" \u00e8 stato definito una delle pellicole pi\u00f9 controverse degli anni duemila. Il film ha fatto guadagnare al regista Schaefer il premio come miglior opera prima allo Zurigo Film Festival, dove anche Jared Leto vinse il premio come miglior attore per la sua interpretazione di Chapman.\nProdotto in Gran Bretagna, \"The Killing of John Lennon\", un film ispirato agli stessi avvenimenti, era stato distribuito l'anno precedente.\nTrama.\nNew York 8 dicembre 1980: Mark David Chapman ha scioccato il mondo uccidendo il musicista e attivista quarantenne John Lennon, all'esterno del Dakota Building, l'edificio dove l'ex-Beatles risiede insieme alla moglie Y\u014dko Ono e al figlioletto Sean. Il folle gesto di Chapman \u00e8 motivato dalla pura illusione, alimentata dall'ossessione per il personaggio letterario immaginario Holden Caulfield e le sue simili disavventure nel romanzo \"Il giovane Holden\" di J.D. Salinger. In un attimo, un anonimo venticinquenne fan dei Beatles, socialmente imbarazzato e mentalmente instabile, che aveva fluttuato tra l'idealizzazione di Lennon e il desiderio di ucciderlo, ha alterato il corso della storia della musica. Chapman arriva a New York con l'obiettivo di uccidere John Lennon. Chapman vuole eliminare, il simbolo dell'ipocrisia del mondo moderno. Secondo la sua personale visione distorta, Lennon predica nelle sue canzoni un mondo senza propriet\u00e0, ma \u00e8 invece un ricchissimo uomo d'affari.\nNei giorni precedenti all'omicidio l'uomo si mette in attesa, come tanti altri fan di Lennon, davanti al Dakota, per farsi autografare il suo ultimo album, \"Double Fantasy\". Qui ha modo di conoscere una bella ragazza di nome Jude, con la quale tenta un approccio, stroncato sul nascere dai suoi strani comportamenti fatti di veri e propri momenti di follia. Dalle sue bugie ai tassisti (con i quali si spaccia come \"tecnico del suono dei Beatles\") al suo comportamento socialmente inaccettabile nei confronti di Jude, alle sue discussioni con il fotografo Paul Goresh, Chapman oscilla tra le psicosi che ribollono nel suo cervello mentre gradualmente la sua presa sulla realt\u00e0 si deteriora sempre pi\u00f9 in una rabbia omicida completamente incontrollata.\nProduzione.\nIl vero Mark David Chapman \u00e8 attualmente incarcerato presso il penitenziario Wende Correctional Facility. A parte le due interviste rispettivamente concesse a Larry King e Barbara Walters, entrambe nel 1992, Chapman non ha mai rilasciato dichiarazioni ai mass media. Tuttavia, egli rivel\u00f2 i meccanismi della sua mente in occasione dell'omicidio di Lennon al giornalista Jack Jones. Le interviste furono raccolte e pubblicate nel 1992 all'interno del libro \"Let Me Take You Down: Inside the Mind of Mark David Chapman\". Il soggetto di \"Chapter 27\" \u00e8 basato proprio su questo libro. Il titolo del film si riferisce all'inesistente capitolo numero 27 del libro da cui era ossessionato Chapman, \"Il giovane Holden\" di J. D. Salinger, romanzo che stava leggendo anche la sera stessa in cui uccise Lennon e che in realt\u00e0 ha 26 capitoli. Chapman era ossessionato a tal punto dal libro, da credersi una reincarnazione di Holden Caulfield, il protagonista del romanzo.\nSecondo la rivista musicale britannica \"Mojo\", il titolo sarebbe inoltre ispirato al ventisettesimo capitolo del libro \"Nowhere Man: Gli ultimi giorni di John Lennon\" di Robert Rosen (2000). Il libro di Rosen esplora i significati numerologici del numero 27, \"tre volte 9\", numero di profonda importanza per John Lennon. Lennon era profondamente interessato alla numerologia, e riteneva il \"9\" il suo numero fortunato. Era lo scopo di Chapman, secondo Rosen, scrivere il \"Capitolo 27\" de \"Il giovane Holden\" con il \"sangue di Lennon\".\nCome Chapman, anche Schaefer \u00e8 un fan dei Beatles e del romanzo \"Il giovane Holden\", e il regista disse di aver iniziato a scrivere la sceneggiatura per cercare di capire come \"chiunque potesse essere stato ispirato a uccidere qualcuno leggendo una magnifica opera d'arte come il libro di Salinger\".\nCast.\nCi vollero quattro anni a Schaefer per completare la stesura della sceneggiatura, ma una volta terminata, la lavorazione del film si svolse velocemente. Con l'aiuto dei produttori Alexandra Milchan e Robert Salerno, Schaefer scrittur\u00f2 Jared Leto per il ruolo di Mark David Chapman. Per la parte, Leto ingrass\u00f2 circa 30\u00a0kg bevendo tutte le sere frullati di gelato miscelato a salsa di soia e olio d'oliva. Ingrassare cos\u00ec tanto, egli disse, fu molto pi\u00f9 difficile che dimagrire per il ruolo dello scheletrico tossico Harry Goldfarb in \"Requiem for a Dream\" (2000). Un tale repentino abbrutimento gli caus\u00f2 la gotta. Egli inoltre fu costretto a utilizzare una sedia a rotelle a causa dello stress conseguente all'aumento di peso.\nAl termine delle riprese del film, Leto dimagr\u00ec velocemente grazie a una dieta liquida. Perdere il peso in eccesso si rivel\u00f2 comunque una sfida: \u00abCi volle quasi un anno per tornare al mio peso normale\u00bb, egli dichiar\u00f2.\nVentidue anni prima dell'inizio della produzione di \"Chapter 27\", l'attore Mark Lindsay Chapman, che professionalmente utilizza il nome d'arte Mark Lindsay, era stato scritturato per interpretare John Lennon nel biopic \"\" (1985). Y\u014dko Ono era coinvolta nella produzione ed aveva personalmente approvato la scelta del cast prima di scoprire che il nome completo dell'attore era \"Mark\" Lindsay \"Chapman\", curiosamente quasi uguale a quello dell'assassino di suo marito. Pensando quindi che il nome portasse un \"cattivo karma\", sconsigli\u00f2 la scelta dell'attore ai produttori, e il ruolo di Lennon and\u00f2 a Mark McGann. Il regista di \"Chapter 27\", Jarrett Schaefer, vide molti imitatori di Lennon, ma rimase particolarmente colpito dal provino di Mark Lindsay Chapman. Schaefer sent\u00ec che l'attore Chapman era il migliore per il ruolo. Il regista ebbe qualche difficolt\u00e0 a negoziare con la produzione la sua scelta, ancora una volta, a causa del nome di Chapman. Una volta scritturato, Chapman pretese che il suo nome fosse indicato per esteso nei crediti del film.\nRiprese.\nLe riprese del film cominciarono nel 2006 a Manhattan, New York. \u00abNon ho molto con il quale paragonarle, ma le sfide erano scoraggianti\u00bb, disse Schaefer, che diresse parecchie scene all'esterno del Dakota Building, luogo dell'assassinio di Lennon. \u00abDovevo andare in un posto che era molto sensibile alla nostra storia, con dei camion, un'equipe e una quantit\u00e0 limitata di tempo. Non \u00e8 stato facile\u00bb.\n\u00abEra molto importante per Jarrett che non stessimo glorificando gli eventi\u00bb, disse Salerno. \u00abNon voleva girare nessuna delle scene che prevedevano John Lennon al Dakota per rispetto nei confronti dei residenti presenti all'epoca dei fatti, cos\u00ec tutte le scene con Lennon furono girate separatamente in altra location\u00bb, presso gli Steiner Studios di Brooklyn.\nDistribuzione.\nIl film \u00e8 stato presentato in anteprima mondiale il 25 gennaio 2007 al Sundance Film Festival. Successivamente fu proiettato al Festival internazionale del cinema di Berlino, all'Athens Film Festival, al Festroia International Film Festival, al Waterfront Film Festival, al Mediterranean Film Festival, al Festival del cinema di Stoccolma, all'Oslo International Film Festival e al Denver Film Festival.\nLa Motion Picture Association of America (MPAA) assegn\u00f2 alla pellicola una classificazione \"R\" (Restricted) a causa del linguaggio scurrile e dei contenuti sessuali presenti nel film. \"Chapter 27\" ebbe una distribuzione limitata nelle sale statunitensi a partire dal 28 marzo 2008, incassando nel primo week-end di programmazione 13,910 dollari. Gli incassi del film aumentarono dell'11.4% durante il secondo week-end, con entrate pari a 15,500 dollari in cinque sale. \"Chapter 27\" incass\u00f2 56,215 dollari negli Stati Uniti e 131,273 dollari oltreoceano. In totale, il film ha incassato al botteghino 187,488 dollari nel mondo. La distribuzione all'estero incluse Messico ($107,443), Portogallo ($20,433) e Francia ($3,397).\n\"Chapter 27\" \u00e8 uscito in formato DVD il 28 aprile 2008 nel Regno Unito, e il 1\u00ba luglio dello stesso anno negli Stati Uniti. In Italia, il film \u00e8 uscito direttamente in Home video il 6 marzo 2019, distribuito da CG Entertainment, in formato DVD e Blu-ray.\nAccoglienza.\nQuando \"Chapter 27\" debutt\u00f2 al Sundance Film Festival, il film cre\u00f2 scalpore e polemiche tra i critici. MTV scrisse che \"le reazioni del pubblico rendevano ovvio che alcune persone lo avrebbero amato mentre altre detestato.\" Sull'aggregatore di recensioni Rotten Tomatoes, il film ha un indice di gradimento del 18% basato su 49 recensioni da parte di critici professionisti, con un punteggio finale di 3.9/10. Nella recensione del sito \u00e8 scritto: \"Nonostante la performance di Jared Leto, \"Chapter 27\" fallisce nel tentativo di penetrare nella mente di Mark David Chapman, l'assassino di John Lennon\". Su Metacritic il film ha un punteggio di 32 su 100, basato sul giudizio di 19 critici cinematografici.\nAndrew O'Hehir del sito web Salon.com scrisse: \"Alcuni spettatori potrebbero giudicare \"Chapter 27\" squallido o di cattivo gusto, e non voglio discutere su questo. Ma il film di Schaefer \u00e8 avvincente, il che \u00e8 una cosa buona in qualsiasi produzione cinematografica\". O'Hehir concluse lodando la performance di Leto definita \"estremamente interessante a molti livelli\". Duane Byrge del \"The Hollywood Reporter\" scrisse: \"\"Chapter 27\" \u00e8 un intelligente tentativo di spiegare la psicologia contorta e le motivazioni di Mark David Chapman, che tutti abbiamo superficialmente conosciuto attraverso i resoconti dei mass media e gli sporadici aggiornamenti dopo la sua incarcerazione\". Anche Byrge accolse favorevolmente la prova attoriale di Jared Leto definendola \"brillante\". Michael Phillips del \"Chicago Tribune\" diede al film tre stellette su cinque scrivendo: \"Alla fine di questa impresa modesta e strana, Leto mi fece credere che valesse la pena di essere costretto a uscire sul marciapiede con quest'uomo, se non altro per avere un senso di quello che sarebbe potuto essere\".\nAll'uscita del film nelle sale, Richard Roeper scrisse: \"Questo \u00e8 un film molto difficile da vedere, specialmente per un fan dei Beatles che adorava Lennon, ma fornisce una riflessione stimolante sul funzionamento interno della mente contorta di Mark David Chapman\". Joel Selvin del \"San Francisco Chronicle\" lod\u00f2 la regia di Schaefer scrivendo che \"il film \u00e8 montato in modo impressionante e Schaefer ha fatto un debutto alla regia di livello, ma \u00e8 un'opera \"scomoda\" fin dalle scene iniziali di Chapman che arriva a New York e fino all'inevitabile, inesorabile scena finale\". Anche Selvin defin\u00ec la performance di Leto assolutamente convincente. Rex Reed assegn\u00f2 alla pellicola una recensione favorevole, scrivendo: \"Anche se siete solo moderatamente curiosi riguardo agli eventi che hanno portato alla morte inutile di un'icona musicale, penso che troverete il film di un fascino intrigante\". Anche lui lod\u00f2 la performance di Jared Leto definendola \"indimenticabile\". Owen Gleiberman di \"Entertainment Weekly\" diede al film una \"B\" scrivendo: \"\"Chapter 27\" \u00e8 lungi dall'essere impeccabile, ma Leto si cala dentro questo grasso nerd psicopatico infuriato e dalla bocca aperta con una convinzione che mi ha fatto sobbalzare ad ogni suo delirio\". Joe Neumaier del \"New York Daily News\" descrisse \"Chapter 27\" \"un dramma claustrofobico che si svolge nella mente contorta di Mark David Chapman\".\nIn occasione dell'uscita del film in DVD in Italia per il mercato dell'home video, Maurizio Encari sul sito cinema.everyeye.it scrisse: \"Il vero problema della pellicola per\u00f2, pur interessante sotto certi aspetti, risiede in uno sguardo d'insieme troppo limitato che finisce per stritolare i sussulti emotivi e tensivi della storia\".\nControversie.\n\"Chapter 27\" fu uno dei film pi\u00f9 controversi degli anni duemila. Nell'aprile 2006, in una petizione on-line promossa dal sito Boycottchapter27.org, gli utenti chiedevano ai cinema di boicottare la pellicola, al fine di \"non contribuire alla glorificazione di un assassino\". La vedova di Lennon, Y\u014dko Ono, espresse il suo punto di vista dichiarando: \u00abQuesta \u00e8 un'altra di quelle cose che mi ferir\u00e0, ne sono sicura. Avrei preferito che non fosse girato un film sulla storia del signor Chapman, anche se simpatizzo con gli attori coinvolti. Hanno bisogno di lavorare. Non sono solo i film, \u00e8 che si parla di continuo di quello [l'omicidio di Lennon]\u00bb.\nSean Lennon, il figlio di John, defin\u00ec di \"cattivo gusto\" la produzione e la lavorazione del film, inclusa la presenza di Lindsay Lohan in esso."}
{"id": "1978907", "revid": "1564499", "url": "https://it.wikipedia.org/wiki?curid=1978907", "title": "Felice Romano", "text": ""}
{"id": "1978908", "revid": "830939", "url": "https://it.wikipedia.org/wiki?curid=1978908", "title": "MISNA", "text": "La Missionary International Service News Agency (MISNA) \u00e8 stata un'agenzia di stampa internazionale on-line che, avvalendosi della collaborazione di missionari non solo cattolici e non solo italiani sparsi in tutto il mondo - ma anche di volontari e operatori umanitari insieme con altre fonti talvolta istituzionali - ha fornito notizie di prima mano dai diversi \"Sud del mondo\", non soltanto geografici. Come entit\u00e0 giornalistica in qualche modo atipica, la MISNA, \u00e8 stato spesso definita agenzia di notizie \"alternativa\" o di \"controinformazione\". L'agenzia ha cessato l'attivit\u00e0 il 31 dicembre 2015.\nStoria.\nL'agenzia viene fondata nel dicembre del 1997 per iniziativa di alcune congregazioni missionarie. Il primo direttore \u00e8 stato il missionario comboniano Giulio Albanese. Nel settembre 2004 gli \u00e8 succeduto Pietro Mariano Benni, giornalista professionista dal 1968 con esperienze di lavoro da New York per l'agenzia ANSA (direttore Sergio Lepri) e di direzione di un grande mensile internazionale. L'ultimo direttore \u00e8 stato padre Carmine Curci, comboniano.\nLa MISNA produceva un notiziario in cinque lingue (italiano, francese, inglese, spagnolo, cui si era aggiunto, dal gennaio 2008, l'arabo). La MISNA rappresentava non solo una versione aggiornata e un classico esempio di \u201copera collettiva dell'ingegno\u201d nei termini indicati dalla legge istitutiva dell'Ordine dei Giornalisti, ma si proponeva di essere un paradigma di comunicazione sociale, esaltando la componente etica della professione giornalistica in sinergia con i valori prevalenti dell'attivit\u00e0 missionaria vissuta nel suo significato pi\u00f9 ampio e \u2018includente\u2019.\nStruttura.\nIl lavoro di ricerca, verifica e scrittura delle notizie si svolgeva a Roma per opera di un gruppo di giovani giornalisti professionisti, non solo italiani.\nLe Direzioni Generali e le Province italiane degli Istituti Missionari, la loro Conferenza (Cimi) e il Sermis (Servizio Missionario) costituiscono l'editrice MISNA srl; padre Venanzio Milani, missionario comboniano con un passato in \u201cMani Tese\u201d e in Congo, \u00e8 stato presidente del consiglio d'amministrazione in rappresentanza dell'editore sino al 2011."}
{"id": "1978909", "revid": "76069", "url": "https://it.wikipedia.org/wiki?curid=1978909", "title": "Missionary International Service News Agency", "text": ""}
{"id": "1978910", "revid": "1632387", "url": "https://it.wikipedia.org/wiki?curid=1978910", "title": "God of Love", "text": "God of Love \u00e8 il sesto album in studio dei Bad Brains, pubblicato nel 1995 dalla Maverick Records."}
{"id": "1978914", "revid": "211345", "url": "https://it.wikipedia.org/wiki?curid=1978914", "title": "Trattato dell'eliseo", "text": ""}
{"id": "1978915", "revid": "1635571", "url": "https://it.wikipedia.org/wiki?curid=1978915", "title": "Colonna coclide", "text": "Una colonna coclide \u00e8 un tipo di monumento onorario inventato dai Romani e consistente in una grande colonna isolata decorata da un fregio che vi si arrotola sopra e che contiene una scala a chiocciola all'interno (\"coclide\" si riferisce proprio alla spirale della chiocciola).\nLa prima colonna coclide fu la Colonna Traiana a Roma (113), seguita dalla colonna di Marco Aurelio, sempre a Roma (192). A queste vanno aggiunte le colonne di Costantinopoli: la colonna di Teodosio e quella di Arcadio del V secolo, la Colonna di Giustiniano del 543, oggi scomparse e note solo da disegni rinascimentali.\nLa tipologia della colonna coclide venne ripresa in seguito solo in epoca neoclassica, come con la colonna di Austerlitz, in bronzo, voluta da Napoleone per Parigi nel 1806."}
{"id": "1978917", "revid": "36426", "url": "https://it.wikipedia.org/wiki?curid=1978917", "title": "Colonna di Austerlitz", "text": ""}
{"id": "1978919", "revid": "287204", "url": "https://it.wikipedia.org/wiki?curid=1978919", "title": "Tiruvallur", "text": " \nTiruvallur (o Tiruvellore) \u00e8 una suddivisione dell'India, classificata come \"municipality\", di 45.517 abitanti, capoluogo del distretto di Tiruvallur, nello stato federato del Tamil Nadu. In base al numero di abitanti la citt\u00e0 rientra nella classe III (da 20.000 a 49.999 persone). \u00c8 ben nota per il Tempio di Thiruevvul dedicato al dio indu Vishnu ed uno dei 108 templi dedicato a questo dio noti con il nome di Divya Desam.\nGeografia fisica.\nLa citt\u00e0 \u00e8 situata a 13\u00b0 9' 0 N e 79\u00b0 55' 0 E e ha un'altitudine di 44 .\nSociet\u00e0.\nEvoluzione demografica.\nAl censimento del 2001 la popolazione di Tiruvallur assommava a 45.517 persone, delle quali 22.924 maschi e 22.593 femmine. I bambini di et\u00e0 inferiore o uguale ai sei anni assommavano a 4.789, dei quali 2.433 maschi e 2.356 femmine. Infine, coloro che erano in grado di saper almeno leggere e scrivere erano 34.430, dei quali 18.733 maschi e 15.697 femmine."}
{"id": "1978921", "revid": "466539", "url": "https://it.wikipedia.org/wiki?curid=1978921", "title": "Golden Globe 1961", "text": "La 18\u00aa edizione della cerimonia di premiazione di Golden Globe si \u00e8 tenuta il 16 marzo 1961 al Beverly Hilton Hotel di Los Angeles, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1978923", "revid": "1632387", "url": "https://it.wikipedia.org/wiki?curid=1978923", "title": "I &amp; I Survived", "text": "I &amp; I Survived \u00e8 il settimo album in studio dei Bad Brains, pubblicato nel 2002 dalla Reggae Lounge. \u00c8 inoltre il primo album studio della band a contenere brani di stile quasi esclusivamente dub."}
{"id": "1978924", "revid": "25185", "url": "https://it.wikipedia.org/wiki?curid=1978924", "title": "Marco Aurelio Olimpo Nemesiano", "text": ""}
{"id": "1978927", "revid": "38120", "url": "https://it.wikipedia.org/wiki?curid=1978927", "title": "The Doors soundtrack", "text": ""}
{"id": "1978929", "revid": "38120", "url": "https://it.wikipedia.org/wiki?curid=1978929", "title": "Weird Scenes inside the Gold Mine", "text": ""}
{"id": "1978932", "revid": "1543377", "url": "https://it.wikipedia.org/wiki?curid=1978932", "title": "Cervalces scotti", "text": "Cervalces scotti \u00e8 una specie estinta di cervide vissuta in America del Nord durante il Pleistocene\nSomigliava ad un grande alce dalla testa di cervo, con lunghe zampe e grandiose corna palmate e provviste di ramificazioni. Si estinse alla fine dell'ultima era glaciale, attorno agli 11.000 anni fa.\nI primi resti fossili di questi animali sono stati trovati in Kentucky, nel 1805: successivamente, fu ritrovato uno scheletro quasi del tutto completo in New Jersey, nel 1885.\nSi trattava di un animale che viveva nelle zone acquitrinose dell'America settentrionale, occupando un'area corrispondente grossomodo all'area fra Canada meridionale ed Arkansas e fra Iowa e New Jersey. Quando, con la fine dell'era glaciale, i ghiacciai si ritirarono, questi animali si trovarono in competizione per il cibo con gli alci (arrivati dall'Asia attraverso la Beringia): nella lotta per il cibo, resa pi\u00f9 difficile dalla presenza dell'uomo (che probabilmente predava questi animali, pur non minacciandone seriamente la consistenza numerica), questi animali ebbero la peggio. Altre correnti di pensiero ne vorrebbero l'estinzione causata dalle malattie portate dagli animali domestici, arrivati in America al seguito dei primi uomini."}
{"id": "1978933", "revid": "767487", "url": "https://it.wikipedia.org/wiki?curid=1978933", "title": "Luciano Manni", "text": "Carriera.\n\u00c8 cresciuto nel settore giovanile del ed \u00e8 stato, dopo il padre Gino Manni, la massima espressione calcistica di Colle di Val d'Elsa, la sua citt\u00e0 natale. Nel 1959 all'et\u00e0 di 16 anni passa nelle giovanili del e percorre tutte le categorie per giungere nel 1960 ad essere convocato in nazionale juniores contro la Spagna, nella partita vinta dagli Azzurri per 3 a 0.\nDopo il servizio militare nel 1965 passa dal Siena al Cervia 4\u00aa serie nazionale, disputando l'intero anno tra i \"giallo blu\" romagnoli facendosi notare da squadre di categoria superiore tanto che l'anno successivo viene acquistato dal Messina (nel frattempo retrocesso dalla serie A) e disputa 15 gare mettendosi in evidenza. A Novara subisce un infortunio che lo terr\u00e0 fuori dalla squadra per ben 2 mesi, rientrer\u00e0 in Messina-Genoa vinta dai siciliani per 2-0.\nL'anno successivo (1966) viene preso in prestito dal di Nereo Rocco, come riserva di Cereser e disputa 5 gare nel campionato di serie A.\nL'anno dopo il Torino subir\u00e0 la grave perdita del suo pi\u00f9 geniale calciatore, Gigi Meroni (la farfalla granata).\nManni torna a Messina ,nel frattempo allenata da Umberto Mannocci, ma non trova accordo con la societ\u00e0 e in settembre passa in prestito dall'A.C. Bolzano che disputa il campionato nazionale di Serie C. Anche tra i \"bianco-rossi\" altoatesini riesce a mettersi in evidenza, finch\u00e9 un serio incidente di gara (la rottura della rotula del ginocchio destro) lo convincer\u00e0 ad abbandonare il calcio professionistico.\nRientrato in Toscana, disputer\u00e0 alcune stagioni dilettantistiche tra Castellina in Chianti e Colligiana, fino al 1973, anno in cui conclude definitivamente la sua carriera."}
{"id": "1978934", "revid": "118863601", "url": "https://it.wikipedia.org/wiki?curid=1978934", "title": "Felice Romano (attore)", "text": "Carriera.\nFiglio dell'attrice Dina Romano e fratello dell'attore Carlo Romano, \u00e8 stato interprete di una ventina di film.\nVoce molto nota nella prosa radiofonica EIAR e RAI, dalla met\u00e0 degli anni 30, sia nelle commedie che nei radiodrammi, spesso accanto al fratello Carlo.\nNella primavera del 1943 si trovava a Madrid per girare dei film insieme ad altri attori italiani, tra cui Emilio Cigoli, Anita Farra, Franco Coop, Nerio Bernardi e Paola Barbara che si trovava gi\u00e0 nella capitale spagnola con il marito, il regista Primo Zeglio.\nTerminato il film, gli avvenimenti in Italia del 25 luglio e 8 settembre, convinsero gli attori a rinviare il ritorno a Roma. Un agente commerciale della 20th Century Fox, chiese agli attori di lavorare al doppiaggio di alcuni film della casa americana, in modo che, con la liberazione dell'Italia, da parte delle truppe americane, i film potessero essere presentati nelle sale in breve tempo, considerato che gli studi di doppiaggio a Roma erano fermi.\nIl gruppo di attori si mise al lavoro, e negli anni 1943-1945 furono doppiati negli studi di Madrid diverse pellicole. In questo contesto, Romano doppi\u00f2 J. Edward Bromberg ne \"Il segno di Zorro\", Nigel Bruce ne \"Il sospetto\" e Wallace Ford in \"L'ombra del dubbio\". Le pellicole doppiate furono portate in Italia e messe nei circuiti delle sale a sud e centro Italia a partire dalla fine del 1944.\n\u00c8 morto nel 1959 all et\u00e0 di 59 anni"}
{"id": "1978935", "revid": "122315", "url": "https://it.wikipedia.org/wiki?curid=1978935", "title": "Cervalces", "text": ""}
{"id": "1978946", "revid": "287204", "url": "https://it.wikipedia.org/wiki?curid=1978946", "title": "Tiruvarur", "text": "Tiruvarur (o Thiruvarur) \u00e8 una suddivisione dell'India, classificata come \"municipality\", di 56.280 abitanti, capoluogo del distretto di Tiruvarur, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 10\u00b0 46' 0 N e 79\u00b0 39' 0 E e ha un'altitudine di 2 .\nSociet\u00e0.\nEvoluzione demografica.\nAl censimento del 2001 la popolazione di Tiruvarur assommava a 56.280 persone, delle quali 28.584 maschi e 27.696 femmine. I bambini di et\u00e0 inferiore o uguale ai sei anni assommavano a 5.694, dei quali 2.928 maschi e 2.766 femmine. Infine, coloro che erano in grado di saper almeno leggere e scrivere erano 45.470, dei quali 24.411 maschi e 21.059 femmine."}
{"id": "1978948", "revid": "287204", "url": "https://it.wikipedia.org/wiki?curid=1978948", "title": "Thoothukudi", "text": " \nThoothukudi (o Tuticorin) \u00e8 una suddivisione dell'India, classificata come \"municipality\", di 216.058 abitanti, capoluogo del distretto di Thoothukudi, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 8\u00b0 46' 60 N e 78\u00b0 7' 60 E e ha un'altitudine di 2 .\nSociet\u00e0.\nEvoluzione demografica.\nAl censimento del 2001 la popolazione di Thoothukudi assommava a 216.058 persone, delle quali 107.781 maschi e 108.277 femmine. I bambini di et\u00e0 inferiore o uguale ai sei anni assommavano a 22.817, dei quali 11.393 maschi e 11.424 femmine. Infine, coloro che erano in grado di saper almeno leggere e scrivere erano 176.367, dei quali 91.343 maschi e 85.024 femmine."}
{"id": "1978967", "revid": "287204", "url": "https://it.wikipedia.org/wiki?curid=1978967", "title": "Tiruchirappalli", "text": "Tiruchirappalli (o Tiruchchirappalli, Tiruchchinappalli, Trichinapalli, Trichinopoli, Trichinopoly, Trinchinopoly; abbreviato in Trichy) \u00e8 una suddivisione dell'India, classificata come \"municipal corporation\", di abitanti, capoluogo del distretto di Tiruchirappalli, nello stato federato del Tamil Nadu. In base al numero di abitanti la citt\u00e0 rientra nella classe I (da persone in su).\nGeografia fisica.\nLa citt\u00e0 \u00e8 situata a 10\u00b0 49\u2032 0 N e 78\u00b0 40\u2032 60 E e ha un'altitudine di 75 .\nSociet\u00e0.\nEvoluzione demografica.\nAl censimento del 2001 la popolazione di Tiruchirappalli assommava a persone, delle quali maschi e femmine. I bambini di et\u00e0 inferiore o uguale ai sei anni assommavano a , dei quali maschi e femmine. Infine, coloro che erano in grado di saper almeno leggere e scrivere erano , dei quali maschi e femmine."}
{"id": "1978972", "revid": "30610", "url": "https://it.wikipedia.org/wiki?curid=1978972", "title": "Strato D&quot;", "text": ""}
{"id": "1978973", "revid": "92723", "url": "https://it.wikipedia.org/wiki?curid=1978973", "title": "Le avventure di Stuart Little", "text": "Le avventure di Stuart Little (\"Stuart Little\") \u00e8 un romanzo originariamente pubblicato nel 1945, prima opera di E. B. White. Il romanzo racconta la storia del giovane newyorchese Stuart Little, che nella storia \"ha i modi educati e timidi di un topolino\", al punto che nelle illustrazioni di Garth Williams, il personaggio \u00e8 rappresentato proprio come un topo.\nProduzione.\nSecondo quanto raccont\u00f2 White, l'idea delle \"Avventure di Stuart Little\" gli venne durante un sonno, mentre dormiva in treno. Il romanzo termina in maniera piuttosto brusca, a causa dell'ipocondria dell'autore che, convinto di stare per morire, si affrett\u00f2 a concludere il romanzo per poterlo vedere pubblicato. White visse altri quaranta anni dopo la pubblicazione del romanzo e, nonostante molti se lo aspettassero, non ne scrisse mai un sequel."}
{"id": "1978977", "revid": "729019", "url": "https://it.wikipedia.org/wiki?curid=1978977", "title": "Claude Louis Hector de Villars", "text": "Nacque da nobile famiglia, figlio di Pierre de Villars (1623 \u2013 1698), diplomatico e consigliere di Stato di Francia, e di Marie Gigault de Bellefonds (1624 \u2013 1706), epistolografa francese.\nBiografia.\nI primi passi.\nDa giovane fu paggio di Luigi XIV. Entrato nell'esercito francese nel 1671, partecip\u00f2 alla guerra d'Olanda e si distinse nell'assedio di Maastricht (1673) e dopo la sanguinosa battaglia di Seneffe fu promosso colonnello di un reggimento di cavalleria.\nLa promozione successiva tard\u00f2 piuttosto a venire nonostante la sua nobile ascendenza e l'eccellente servizio prestato sotto il comando del \"Grand Turenne\", del \"Grand Cond\u00e9\" e del maresciallo Luxembourg ma, dopo aver combattuto contro i turchi in Ungheria agli ordini del principe elettore Massimiliano II Emanuele di Baviera, ritorn\u00f2 in Francia nel 1687 e fu finalmente nominato maresciallo di campo (maggiore generale).\nLa guerra della Grande alleanza.\nNel periodo fra la pace di Nimega (10 agosto 1678) e l'inizio della guerra della lega di Augusta (1688) Villars, che all'abilit\u00e0 militare univa una fine sensibilit\u00e0 diplomatica, fu utilizzato in una missione non ufficiale presso la corte bavarese, divenendo cos\u00ec amico di Massimiliano II di Baviera.\nRientrato in Francia nel 1690 riprese il comando di un corpo di cavalleria nelle Fiandre. Comand\u00f2 le sue unit\u00e0 a Pforzheim nel settembre del 1692, sostitu\u00ec nel 1693 il maresciallo Boufflers e quindi combatt\u00e9 in Germania.\nDopo la pace di Ryswick (settembre / ottobre 1697) fu inviato quale ministro plenipotenziario alla corte di Vienna.\nLa guerra di successione spagnola.\nAllo scoppio della guerra di successione spagnola (1701 \u2013 1714) ricevette il suo primo comando nella campagna d'Italia ma subito dopo fu inviato sul fronte del Reno. Il 14 ottobre 1702 sconfisse a Friedlingen il margravio Luigi Guglielmo di Baden-Baden, il che gli valse la nomina a maresciallo di Francia. Nella successiva primavera, congiunte le sue truppe a quelle di Massimiliano II di Baviera, entr\u00f2 nel Tirolo ed espugn\u00f2 Kufstein, Rattenberg, Hall ed Innsbruck, giungendo fino a Vipiteno, ma i due comandanti furono costretti a ritirarsi a causa di una rivolta dei montanari tirolesi.\nSempre con il principe elettore di Baviera, il Villars sconfisse le truppe imperiali del principe Leopoldo I di Anhalt-Dessau e del conte Hermann Otto von Limburg-Stirum nella prima battaglia di H\u00f6chst\u00e4dt (20 settembre 1703).\nNel marzo del 1704 fu inviato nelle Cevenne a sostituire il generale Nicolas Auguste de La Baume marchese di Montrevel, che non era riuscito a domare la rivolta dei Camisardi. Egli riusc\u00ec laddove i due suoi predecessori, prima il generale Victor-Maurice de Broglie e poi il suo successore, marchese di Montrevel, erano falliti. Alternando profferte di amnistia ad efficaci misure militari, egli riusc\u00ec a dividere i capi dei \"camisard\" ed a portarli a poco a poco alla resa.\nLa conclusione positiva della rivolta, che aveva dato a Luigi XIV numerosi grattacapi, gli valse la nomina a cavaliere dell'Ordine dello Spirito Santo ed il titolo di duca.\nDopo le numerose sconfitte subite dai francesi nel periodo 1704 \u2013 1708, gli fu affidato il comando delle armate dei Paesi Bassi. Qui si trov\u00f2 di fronte, l'11 settembre 1709, l'esercito imperiale disposto con le truppe dell'impero, i danesi e i sassoni sull'ala destra al comando del principe Eugenio di Savoia e le truppe inglesi, olandesi, prussiane e dell'Hannover sull'ala sinistra, al comando del primo duca di Marlborough, John Churchill. Fu una delle battaglie pi\u00f9 cruente del secolo e si concluse con una vittoria formale degli imperiali, che costrinsero i francesi a ritirarsi su Valenciennes, ma con un numero di vittime decisamente sfavorevole ai vincitori ufficiali: 25.000 fra morti e feriti per questi ultimi, 12.000 per i francesi. Il Villars rimase seriamente ferito: un colpo di moschetto gli ruppe un ginocchio\nRitiratosi il Villars a causa della ferita subita a Malplaquet, trascorsero quasi due anni senza campagne militari rilevanti ed i progressi imperiali al nord segnavano il passo. Il 17 aprile del 1711 moriva l'imperatore Giuseppe I e gli succedette (settembre) quel Carlo III di Spagna, il candidato asburgico al trono spagnolo, in concorrenza con il successore indicato dal defunto Carlo II di Spagna nel suo testamento, Filippo di Borbone, il cui insediamento era stato il motivo del conflitto. Questo evento scompaginava evidentemente tutte le carte. Ad ottobre del 1711, poi, l'Inghilterra sottoscrisse con la Francia un preliminare di trattato per una pace separata.\nLa guerra nei Paesi Bassi riprese decisamente all'inizio del 1712. Il principe Eugenio occup\u00f2 Le Quesnoy il 4 luglio e si avviava a conquistare Landrecies quando giunse la notizia che Inghilterra e Francia avevano concluso l'armistizio. Il 24 luglio il maresciallo Villars, tornato al comando, approfitt\u00f2 dell'occasione creata dallo scompiglio che la notizia aveva portato nelle file della Grande alleanza (le truppe inglesi avrebbero dovuto ritirarsi dalla guerra) e, attaccando l'armata di Arnold van Keppel, primo conte di Albemarle, prima che a questa potessero congiungersi le truppe di Eugenio di Savoia, inflisse presso Denain una sonora sconfitta agli imperiali. Sull'onda di questo successo, il Villars attacc\u00f2 nuovamente gli imperiali a Marchiennes il 30 luglio, conquistando la piazza ed impadronendosi di una gran quantit\u00e0 di viveri e materiale bellico. Eugenio di Savoia quindi dovette abbandonare l'assedio di Lanrdecies, mentre il Villars si riprendeva le piazze di Le Quesnoy, Douai e Bouchain.\nL'anno successivo il Villars scendeva in Alsazia, occupava il 20 agosto, dopo un breve assedio, la citt\u00e0 fortificata di Landau ed accerchiava successivamente Friburgo che occupava il 1\u00ba novembre.\nLa pace di Rastatt.\nIl 13 luglio 1713 l'Inghilterra chiudeva il suo conflitto con la Francia con il trattato di Utrecht, seguita da altre potenze dell'alleanza. Cos\u00ec si addivenne a trattative anche tra Francia e Sacro Romano Impero. I rispettivi rappresentanti, Villars per il regno di Francia ed il principe Eugenio di Savoia per l'impero, si incontrarono a Rastatt nel Baden il 26 novembre di quell'anno. Dopo un'estenuante trattativa i due giunsero nel gennaio 1714 ad una bozza di accordo, ma, mentre l'imperatore si compiacque con il principe Eugenio per il risultato che si stava prospettando, Luigi XIV rimprover\u00f2 aspramente il Villars, accusandolo di aver fatto concessioni eccessive all'avversario, e respinse \"in toto\" la bozza. Solo dopo l'ultimatum posto all'inizio di febbraio dal principe Eugenio, l'ormai anziano re francese acconsent\u00ec, chiedendo solo minime modifiche ed i due rappresentanti poterono sottoscrivere il 6 marzo 1714 la pace di Rastatt.\nGli incarichi e le cariche successive.\nNel 1714 fu eletto all'Acad\u00e9mie fran\u00e7aise, nel 1715 fu nominato presidente del consiglio di guerra e nel 1718 membro del governo e ministro di Stato.\nAveva ormai quasi 80 anni quando, allo scoppio della guerra di successione polacca (1733 \u2013 1738) ebbe il comando in capo delle operazioni militari in Italia con il rango di Maresciallo generale degli accampamenti e delle armate del re. Occup\u00f2 l'11 novembre 1733 la piazza di Pizzighettone dodici giorni dopo l'approntamento delle trincee per l'assedio. Part\u00ec per il rientro in Francia nell'estate successiva ma la morte lo colse a Torino, durante il viaggio di ritorno.\nDalla moglie Jeanne-Ang\u00e9lique Rocque de Varengeville, sposata nel 1702, ebbe un solo figlio, Honor\u00e9-Armand, duca di Villars e principe di Martigues, nato il 4 dicembre 1702. Egli fu brigadiere generale, membro dell'Accademia di Francia e mecenate di Voltaire. Mor\u00ec senza eredi nel maggio del 1770.\nBibliografia.\nIn francese:"}
{"id": "1978978", "revid": "223320", "url": "https://it.wikipedia.org/wiki?curid=1978978", "title": "Stuart Little (romanzo)", "text": ""}
{"id": "1978979", "revid": "1632387", "url": "https://it.wikipedia.org/wiki?curid=1978979", "title": "Build a Nation", "text": "Build a Nation \u00e8 un album dei Bad Brains, pubblicato nel 2007 dalla Megaforce Records."}
{"id": "1978981", "revid": "36426", "url": "https://it.wikipedia.org/wiki?curid=1978981", "title": "Colonne coclidi", "text": ""}
{"id": "1978983", "revid": "1003787", "url": "https://it.wikipedia.org/wiki?curid=1978983", "title": "Michael Wilson (ciclista)", "text": "Professionista dal 1982 al 1991, vanta in palmar\u00e8s la vittoria di una tappa al Giro d'Italia 1982 e alla Vuelta a Espa\u00f1a 1983, e del Trofeo Matteotti del 1984.\nCarriera.\nNonostante il ruolo di gregario ebbe una discreta carriera, con alcuni buoni piazzamenti e tre spunti di particolare valore: la seconda tappa al Giro d'Italia 1982, 223 chilometri da Viareggio a Cortona, la diciannovesima frazione della Vuelta a Espa\u00f1a del 1983 e soprattutto il Trofeo Matteotti del 1984. Ottenne le ultime due vittorie della carriera nel 1989, quando si aggiudico una tappa al Tour de Suisse 1989 e alla Tirreno-Adriatico.\nCompetitivo anche nelle cronometro, insieme a Daniele Caroli conquist\u00f2 due secondi posti consecutivi nel Trofeo Baracchi (1985 e 1986), mentre fu terzo al Grand Prix des Nations del 1988 e nel 1982 vinse il Memorial Gastone Nencini."}
{"id": "1978986", "revid": "1543377", "url": "https://it.wikipedia.org/wiki?curid=1978986", "title": "Primo (simbolo)", "text": "Il simbolo del primo (\u00a0\u2032\u00a0), del doppio primo (\u00a0\u2033\u00a0) e del triplo primo (\u00a0\u00a0) sono usati per indicare diverse unit\u00e0 di misura e per vari altri scopi in diversi campi della scienza e della linguistica.\nQuesti simboli non vanno confusi con l'apostrofo, con le virgolette o con l'accento acuto.\nIndicazione di unit\u00e0 di misura.\nPrimo.\nIl simbolo del primo pu\u00f2 essere usato per indicare diverse unit\u00e0 di misura:\nUso in matematica, fisica e scienze.\nIn matematica il primo \u00e8 usato di solito per generare pi\u00f9 nomi variabili per cose che sono simili, senza ricorrere ai pedici: \"x\"\u2032 generalmente indica qualcosa legato a o derivato da \"x\". Ad esempio, se un punto \u00e8 rappresentato con le coordinate cartesiane (\"x\"\u00a0\"y\"), allora quel punto ruotato, traslato o riflesso pu\u00f2 essere rappresentato come (\"x\"\u2032,\u00a0 \"y\u2032\"). Il simbolo di primo non ha relazione con i numeri primi.\nDi solito il significato di \"x\"\u2032 \u00e8 definito nel momento in cui viene usato per la prima volta, ma in alcuni casi si ipotizza che il suo significato sia implicito:\nIn fisica, il primo \u00e8 usato per denotare una variabile dopo un evento. Per esempio, \"v\"A' potrebbe indicare la velocit\u00e0 dell'oggetto A dopo un evento. Inoltre \u00e8 comunemente usato nella relativit\u00e0: l'evento (\"x\",\"y\",\"z\",\"t\") in un sistema di riferimento inerziale \"S\" ha coordinate (\"x\"\u2032,\"y\"\u2032,\"z\"\u2032,\"t\"\u2032) in un sistema di riferimento \"S\"\u2032.\nIn chimica, \u00e8 usato per fare distinzioni tra differenti gruppi funzionali connessi a un atomo in una molecola, ad esempio R e R\u2032, che rappresentano differenti gruppi alchilici in un chetone.\nIn biologia molecolare, il primo \u00e8 usato per denotare le posizioni del carbonio su un anello di deossiribosio o di ribosio. il primo distingue le posizioni su queste due sostanze chimiche, rispetto alle posizioni su altre parti del DNA o dell'RNA, come gruppi fosfati o acidi nucleici. Perci\u00f2, quando si indica la direzione di movimento di un enzima lungo una catena di DNA, i biologi diranno che si muove dal 5' estremo al 3' estremo, perch\u00e9 questi atomi di carbonio si trovano agli estremi della molecola. Il primo pu\u00f2 anche essere usato per indicare a quale posizione una molecola \u00e8 attaccata, ad esempio \"5'-monofosfato\".\nTriplo primo.\nIn orologeria, il triplo primo rappresenta una \"ligne\".\nI tripli primi si trovano occasionalmente in opere astronomiche del XVII e XVIII secolo per indicare formula_1 di un secondo di arco.\nUso in linguistica.\nIl primo pu\u00f2 essere usato nella traslitterazione di alcune lingue, come il russo, per denotare la palatizzazione.\nIl primo \u00e8 usato anche nella teoria X-barra al posto di una barra per indicare livelli di codice in strutture sintattiche, perch\u00e9 la barra \u00e8 difficile da stampare. Si legge comunque ancora come \"X barra\", non \"X primo\".\nAlcune notazioni X-barra usano un doppio primo (in sostituzione di una doppia barra) per indicare un livello frasale, nella maggior parte delle notazioni indicato con \"XP\".\nUso nella notazione del Cubo di Rubik.\nNella notazione delle mosse del Cubo di Rubik, il primo si usa per invertire le mosse o le sequenze di mosse. (Dove L significa: \"Gira la faccia a sinistra di 90 gradi in senso orario\", L' significa: \"Gira la faccia a sinistra di 90 gradi in senso antiorario\".)\nStoria.\nSin dall'inizio del ventesimo secolo, la notazione \"x\"\u2032 \u00e8 letta come \"x primo\" non perch\u00e9 la \"x\" era seguita dal \"simbolo di primo\" ma perch\u00e9 era il primo di una serie che continua con \"x\"\u2033 (\"x secondo\") e \"x\" (\"x\" terzo). fu solo pi\u00f9 tardi, tra gli anni cinquanta e sessanta che il termine \"primo\" incominci\u00f2 a essere applicato come lo stesso simbolo dell'apostrofo. Sebbene ora sia pi\u00f9 comune pronunciare \"x\"\u2033 e \"x\" rispettivamente come \"x doppio primo\" e \"x triplo primo\", permangono comunque le diciture \"x secondo\" e \"x terzo\".\nRappresentazioni.\nLe rappresentazioni del primo e dei simboli relativi in Unicode e HTML avvengono come segue.\n \nI caratteri \"lettera modificatrice primo\" e \"lettera modificatrice doppio primo\" sono destinati a fini linguistici, come l'indicazione dell'accento o la traslitterazione di certi caratteri cirillici.\nQuando l'insieme dei caratteri utilizzato non include il carattere del primo e del doppio primo (ad esempio l'ISO 8859-1 comunemente usato su IRC), essi sono spesso sostituiti rispettivamente dall'apostrofo normale o corsivo e dalle virgolette. Nel in modalit\u00e0 matematica il codice_1 (\"f\" con un apostrofo) \u00e8 rappresentato come formula_2. Inoltre il \u00e8 munito di un simbolo di primo sovradimensionato codice_2 (formula_3) da usare nei pedici. Per esempio codice_3 appare come formula_4."}
{"id": "1978987", "revid": "287204", "url": "https://it.wikipedia.org/wiki?curid=1978987", "title": "Virudhunagar", "text": " \nVirudhunagar \u00e8 una suddivisione dell'India, classificata come \"municipality\", di 73.003 abitanti, capoluogo del distretto di Virudhunagar, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 9\u00b0 35' 60 N e 77\u00b0 58' 0 E e ha un'altitudine di 101 .\nSociet\u00e0.\nEvoluzione demografica.\nAl censimento del 2001 la popolazione di Virudhunagar assommava a 73.003 persone, delle quali 36.392 maschi e 36.611 femmine. I bambini di et\u00e0 inferiore o uguale ai sei anni assommavano a 7.192, dei quali 3.730 maschi e 3.462 femmine. Infine, coloro che erano in grado di saper almeno leggere e scrivere erano 58.285, dei quali 30.406 maschi e 27.879 femmine."}
{"id": "1978991", "revid": "78273", "url": "https://it.wikipedia.org/wiki?curid=1978991", "title": "Politica di occupazione italiana nella provincia di Lubiana", "text": ""}
{"id": "1978994", "revid": "289247", "url": "https://it.wikipedia.org/wiki?curid=1978994", "title": "Electronic stability control", "text": ""}
{"id": "1978996", "revid": "287204", "url": "https://it.wikipedia.org/wiki?curid=1978996", "title": "Viluppuram", "text": " \nViluppuram (o Villapurum) \u00e8 una suddivisione dell'India, classificata come \"municipality\", di 95.439 abitanti, capoluogo del distretto di Viluppuram, nello stato federato del Tamil Nadu. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 11\u00b0 55' 60 N e 79\u00b0 28' 60 E e ha un'altitudine di 47 .\nSociet\u00e0.\nEvoluzione demografica.\nAl censimento del 2001 la popolazione di Viluppuram assommava a 95.439 persone, delle quali 48.150 maschi e 47.289 femmine. I bambini di et\u00e0 inferiore o uguale ai sei anni assommavano a 9.895, dei quali 5.090 maschi e 4.805 femmine. Infine, coloro che erano in grado di saper almeno leggere e scrivere erano 74.945, dei quali 40.254 maschi e 34.691 femmine."}
{"id": "1978998", "revid": "161374", "url": "https://it.wikipedia.org/wiki?curid=1978998", "title": "Segno del minuto primo", "text": ""}
{"id": "1978999", "revid": "110157", "url": "https://it.wikipedia.org/wiki?curid=1978999", "title": "For God and Country (Good Riddance)", "text": "For God and Country \u00e8 l'album di debutto dei Good Riddance, pubblicato nel 1995 dalla Fat Wreck Chords."}
{"id": "1979000", "revid": "287204", "url": "https://it.wikipedia.org/wiki?curid=1979000", "title": "Tiruvannamalai", "text": "Tiruvannamalai \u00e8 una suddivisione dell'India, classificata come \"municipality\", di 130.301 abitanti, capoluogo del distretto di Tiruvannamalai, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 12\u00b0 13' 0 N e 79\u00b0 4' 0 E e ha un'altitudine di 170 .\nSociet\u00e0.\nEvoluzione demografica.\nAl censimento del 2001 la popolazione di Tiruvannamalai assommava a 130.301 persone, delle quali 66.026 maschi e 64.275 femmine. I bambini di et\u00e0 inferiore o uguale ai sei anni assommavano a 14.146, dei quali 7.330 maschi e 6.816 femmine. Infine, coloro che erano in grado di saper almeno leggere e scrivere erano 96.908, dei quali 53.457 maschi e 43.451 femmine."}
{"id": "1979001", "revid": "18925889", "url": "https://it.wikipedia.org/wiki?curid=1979001", "title": "Spillo Altobelli", "text": ""}
{"id": "1979003", "revid": "287204", "url": "https://it.wikipedia.org/wiki?curid=1979003", "title": "Tirunelveli", "text": "Tirunelveli, altrimenti nota come Nellai (anche Tinnevelly in passato), \u00e8 una suddivisione dell'India, classificata come \"municipal corporation\", di 411.298 abitanti, capoluogo del distretto di Tirunelveli, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 8\u00b0 43' 60 N e 77\u00b0 42' 0 E e ha un'altitudine di 46 .\nSociet\u00e0.\nEvoluzione demografica.\nAl censimento del 2001 la popolazione di Tirunelveli assommava a 411.298 persone, delle quali 203.173 maschi e 208.125 femmine. I bambini di et\u00e0 inferiore o uguale ai sei anni assommavano a 41.767, dei quali 21.275 maschi e 20.492 femmine. Infine, coloro che erano in grado di saper almeno leggere e scrivere erano 319.986, dei quali 168.626 maschi e 151.360 femmine."}
{"id": "1979004", "revid": "18925897", "url": "https://it.wikipedia.org/wiki?curid=1979004", "title": "La ricerca fantastica dell'ignoto Kadath", "text": ""}
{"id": "1979009", "revid": "1494169", "url": "https://it.wikipedia.org/wiki?curid=1979009", "title": "Keith Andrews", "text": "Il nome Keith Andrews corrisponde a pi\u00f9 persone:"}
{"id": "1979011", "revid": "73843", "url": "https://it.wikipedia.org/wiki?curid=1979011", "title": "Haumea", "text": ""}
{"id": "1979013", "revid": "599013", "url": "https://it.wikipedia.org/wiki?curid=1979013", "title": "Serpentario", "text": ""}
{"id": "1979015", "revid": "204012", "url": "https://it.wikipedia.org/wiki?curid=1979015", "title": "Chere", "text": ""}
{"id": "1979017", "revid": "1003787", "url": "https://it.wikipedia.org/wiki?curid=1979017", "title": "Daniele Caroli", "text": "Professionista dal 1982 al 1990, colse pi\u00f9 di dieci vittorie in carriera.\nCarriera.\nCaroli pass\u00f2 professionista nel 1982 e rimase tale fino al 1990. Ottenne discreti risultati con due stagioni di particolare spessore, il 1985 che lo vide primo al Giro di Campania ed alla Milano-Torino ed il 1987 quando si impose nel Trofeo Pantalica e nel Gran Premio Industria e Commercio di Prato. Ottenne anche due secondi posti con l'australiano Michael Wilson nel Trofeo Baracchi.\nAttivo anche nel ciclocross, partecip\u00f2 ai Campionati del mondo di specialit\u00e0 nel 1986 a Lembeek, terminando ventunesimo."}
{"id": "1979023", "revid": "729019", "url": "https://it.wikipedia.org/wiki?curid=1979023", "title": "Febbre ricorrente", "text": "La febbre ricorrente \u00e8 una manifestazione di una possibile infezione causata da batteri del genere Borrelia, appartenenti alla famiglia delle spirochete. Poich\u00e9 il batterio \u00e8 estremamente labile nell'ambiente e molto sensibile all'essiccamento e agli agenti chimici, il serbatoio naturale \u00e8 rappresentato dall'uomo e da animali selvatici come roditori, porcospini, opossum. La trasmissione del patogeno avviene tramite i vettori artropodi ematofagi, quali pulci e pidocchi (associati a febbre ricorrente epidemica) e zecche (associate a febbre ricorrente endemica e a malattia di Lyme).\nManifestazioni.\nTrascorso un periodo d'incubazione di 3-5 giorni, si presenta una febbre elevata per circa 4-5 giorni in concomitanza di altri sintomi ovvero cefalea, mialgia, fotofobia, ematuria, astenia, nausea e vomito, dopodich\u00e9 tutti i sintomi scompaiono nell'arco di una settimana. Questo quadro sintomatologico si manifesta per settimane o mesi fino a un massimo di 10 volte. La mortalit\u00e0 \u00e8 pari al 4% nei malati trattati e del 40% nei non trattati.\nTerapia.\nIl trattamento \u00e8 farmacologico: vista l'elevata sensibilit\u00e0, i farmaci di elezione sono i beta-lattamici, in maggioranza penicilline, e il ceftriaxone nei casi di neuroborreliosi. Altri piani terapeutici includono tetracicline, eritromicina e cloramfenicolo."}
{"id": "1979025", "revid": "287204", "url": "https://it.wikipedia.org/wiki?curid=1979025", "title": "Gran Premio del Canada 2000", "text": "Il Gran Premio del Canada 2000 \u00e8 stato un Gran Premio di Formula 1 disputato il 18 giugno 2000 sul tracciato di Montr\u00e9al, in Canada. La gara \u00e8 stata vinta da Michael Schumacher su Ferrari, davanti al compagno di squadra Rubens Barrichello e a Giancarlo Fisichella su Benetton - Playlife.\nVigilia.\nAspetti sportivi.\nLa partecipazione di Ralf Schumacher al Gran Premio fu messa in dubbio dalla ferita al polpaccio sinistro che il pilota tedesco si era procurato nel precedente Gran Premio di Monaco. La Williams fece precauzionalmente volare in Canada anche il pilota di riserva Bruno Junqueira, ma la visita medica sostenuta da Ralf Schumacher prima della gara ebbe esito positivo e il pilota tedesco scese regolarmente in pista.\nAspetti tecnici.\nIl circuito di Montr\u00e9al \u00e8 particolarmente impegnativo per l'impianto frenante delle monoposto, presentando sei frenate con decelerazioni superiori ai 4g. Le scuderie prestarono, quindi, particolare cura al sistema di raffreddamento dei freni, adottando prese d'aria di dimensioni maggiori del consueto.\nLa novit\u00e0 tecnica di maggiore impatto fu portata dalla McLaren, che dot\u00f2 le monoposto di H\u00e4kkinen e Coulthard di servosterzo: la scuderia britannica aveva testato l'impianto per sei mesi prima di montarlo sulle vetture in gara, avendo studiato una soluzione con un ingombro e un peso particolarmente ridotti. Anche la BAR mont\u00f2 il servosterzo sulla vettura di Jacques Villeneuve, ma solo nella giornata di venerd\u00ec, in attesa di introdurlo definitivamente nelle gare seguenti. Le uniche squadre prive di questa soluzione rimanevano Arrows, Minardi, Prost e Sauber. Per il resto, la Jaguar non impieg\u00f2 il nuovo cofano motore introdotto nel Gran Premio di Monaco, soluzione pensata per piste richiedenti un elevato carico aerodinamico; la Benetton mont\u00f2 alettoni nuovi sia all'anteriore che al posteriore, mentre la Sauber ebbe a disposizione una versione da qualifica del motore Ferrari, quella impiegata dalla scuderia italiana nell'ultima gara dell'anno precedente.\nProve libere.\nRisultati.\nI tempi migliori della prima sessione di prove libere di venerd\u00ec furono i seguenti:\nI tempi migliori della seconda sessione di prove libere di venerd\u00ec furono i seguenti:\nI tempi migliori delle sessioni di prove libere di sabato mattina furono i seguenti:\nQualifiche.\nResoconto.\nLe qualifiche furono caratterizzate da un testa a testa per la conquista della pole position tra David Coulthard e Michael Schumacher. Il pilota scozzese si miglior\u00f2 in tutti e tre i suoi tentativi, ma il pilota della Ferrari ebbe la meglio proprio all'ultimo tentativo, sfruttando il graduale miglioramento delle condizioni della pista per battere il rivale di meno di un decimo di secondo. In seconda fila si piazzarono Barrichello e H\u00e4kkinen, rallentato da un problema ad un ammortizzatore della sua McLaren.\nLa terza e la quarta fila furono occupate dalle due Jordan e dalle due BAR, con Frentzen davanti a Villeneuve, Trulli e Zonta. Il pilota italiano della Jordan non riusc\u00ec a ripetere la prestazione messa a segno durante le prove libere, che gli avrebbe valso il quinto posto, per via di un assetto non ottimale della sua monoposto. Il gruppo dei primi dieci fu completato da Pedro de la Rosa e Giancarlo Fisichella, mentre ne rimasero escluse le Williams, con Ralf Schumacher dodicesimo e Jenson Button diciottesimo.\nLa sessione di qualifica fu interrotta con la bandiera rossa in seguito a un incidente di Jos Verstappen, la cui vettura si era fermata in traiettoria; il pilota olandese si qualific\u00f2 tredicesimo, usando il muletto. Anche Gast\u00f3n Mazzacane fu protagonista di un incidente durante la sessione di qualifica e dovette utilizzare la vettura del compagno di squadra Marc Gen\u00e9 per qualificarsi per la gara, poich\u00e9 il motore montato sul muletto aveva avuto un calo di potenza.\nWarm-up.\nRisultati.\nI tempi migliori fatti segnare nel warm up di domenica mattina furono i seguenti:\nGara.\nResoconto.\nPrima del giro di ricognizione sulla vettura di Coulthard si spense il motore. I meccanici della McLaren riuscirono a riavviarlo, ma dovettero continuare a lavorare sulla monoposto anche dopo il limite dei 15 secondi dal via del giro di ricognizione, violando il regolamento; questo cost\u00f2 al pilota scozzese uno stop&amp;go.\nAlla partenza Michael Schumacher e Coulthard mantennero le proprie posizioni, mentre alle loro spalle Jacques Villeneuve si inser\u00ec in terza posizione, precedendo Rubens Barrichello, Mika H\u00e4kkinen e Heinz-Harald Frentzen, quasi subito sopravanzato da Pedro de la Rosa. Pi\u00f9 indietro, Eddie Irvine rimase fermo sullo schieramento: i meccanici della Jaguar recuperarono la sua vettura e il pilota britannico riusc\u00ec a ripartire dai box, seppure con due giri di ritardo.\nDopo poche tornate Coulthard fu messo sotto inchiesta dai commissari di gara per l'irregolarit\u00e0 sulla griglia di partenza, per la quale gli venne inflitto uno stop&amp;go. Il pilota della McLaren lo effettu\u00f2 al decimo passaggio e torn\u00f2 in pista in decima posizione, alle spalle di Jos Verstappen. Il primo a fermarsi ai box fu De la Rosa, al 20\u00ba giro, costretto ad una tattica sulle due soste dalle ridotte dimensioni del serbatoio della sua Arrows; poco pi\u00f9 tardi cominci\u00f2 a piovere, ma nessuno mont\u00f2 le gomme da bagnato e la pista si asciug\u00f2 in fretta.\nAl 26\u00ba giro Barrichello super\u00f2 Villeneuve, che faceva da tappo, e si ritrov\u00f2 in seconda posizione davanti al pilota canadese e ad H\u00e4kkinen, Trulli e Frentzen; il pilota tedesco si ritir\u00f2 per\u00f2 poco dopo per un problema ai freni. Al 34\u00ba giro Schumacher torn\u00f2 ai box, cedendo temporaneamente il comando al compagno di squadra; H\u00e4kkinen sopravanz\u00f2 Villeneuve, cominciando a rimontare sulle due Ferrari. Il pilota finlandese comp\u00ec la sua prima sosta al 42\u00ba giro, dopo essere arrivato a tallonare Schumacher; tuttavia, dopo pochi giri ricominci\u00f2 a piovere, stavolta in modo pi\u00f9 consistente, e tutti i piloti si dovettero fermare per montare pneumatici da bagnato. Si avvantaggiarono cos\u00ec enormemente i due piloti della Benetton, che effettuarono il loro unico rifornimento proprio mentre ricominciava a piovere: Fisichella rientr\u00f2 in pista addirittura in seconda posizione, approfittando del fatto che Barrichello fosse rimasto bloccato dietro al compagno di squadra ai box e che H\u00e4kkinen avesse scelto di rimanere in pista un giro in pi\u00f9 di tutti gli altri con coperture da asciutto, perdendo cos\u00ec molto tempo.\nDopo i cambi gomme Schumacher si trov\u00f2 in testa, seguito da Fisichella, Barrichello, H\u00e4kkinen, Trulli, Wurz e Verstappen. Al 46\u00ba giro Barrichello sopravanz\u00f2 Fisichella grazie ad un errore del pilota romano, mentre ad H\u00e4kkinen non riusc\u00ec la stessa manovra. Verstappen super\u00f2 Trulli e Wurz e conquist\u00f2 il quinto posto. Al 66\u00ba giro Ralf Schumacher, nono, fu speronato da Villeneuve, ed entrambi furono costretti al ritiro. Due giri pi\u00f9 tardi, Coulthard attacc\u00f2 Wurz per la settima posizione, venendo a contatto con il pilota austriaco, che dovette tornare ai box per far riparare la sua monoposto. Schumacher e Barrichello conclusero in parata, seguiti da Fisichella, che conquist\u00f2 il terzo podio stagionale; chiuse quarto H\u00e4kkinen, che precedette Verstappen, Trulli e Coulthard.\nIn campionato, Michael Schumacher torn\u00f2 ad aumentare considerevolmente il proprio vantaggio, riportandolo a 22 lunghezze dopo che il ritiro a Montecarlo lo aveva ridotto a 12. Nella classifica costruttori la Ferrari distanzi\u00f2 la McLaren, portando il proprio vantaggio da cinque a diciotto punti.\nFonti.\nTutti i dati statistici sono tratti da Autosprint n.25/2000."}
{"id": "1979028", "revid": "1573940", "url": "https://it.wikipedia.org/wiki?curid=1979028", "title": "Machaerotidae", "text": "Machaerotidae , \u00e8 una piccola famiglia di insetti dell'Ordine dei Rincoti Omotteri, superfamiglia Cercopoidea. La famiglia \u00e8 distribuita prevalentemente nelle regioni tropicali dell'Asia.\nDescrizione.\nGli adulti di molti Machaerotidae sono caratterizzati dalla singolare conformazione del corpo dovuta allo sviluppo ipertelico del mesonoto. Questa particolarit\u00e0 li rende apparentemente simili alla pi\u00f9 nota famiglia dei Membracidae, tuttavia, in questi ultimi, lo sviluppo ipertelico riguarda il pronoto. Sono insetti di piccole dimensioni, caratteristica comune alla generalit\u00e0 dei Cercopoidei\nIl capo presenta l'area frontale convessa, pi\u00f9 o meno pronunciata e carenata trasversalmente. \u00c8 provvisto di due ocelli, disposti nel vertice fra gli occhi. Le antenne sono brevi e sottili, inserite davanti agli occhi, con i segmenti basali infossati in cavit\u00e0 profonde e non visibili dal lato dorsale. Gli occhi sono grandi, disposti alle estremit\u00e0 laterali del capo come in tutti i Cicadomorfi. Alla vista laterale sono disposti sotto il pronoto e piuttosto ravvicinati all'inserzione delle ali anteriori.\nIl torace presenta il pronoto con margine anteriore convesso, fino a sovrastare gran parte del capo; il margine posteriore ha un profilo dorsale a W. Il mesonoto ha una forma fondamentalmente triangolare, ma posteriormente si restringe prolungandosi in un processo sottile, pi\u00f9 o meno allungato. In diverse specie, come nel genere \"Machaerota\" il processo posteriore del mesonoto assume uno sviluppo ipertelico e si eleva sopra le tegmine e l'addome, in modo analogo a quanto avviene nei Membracidae con il pronoto.\nLe ali anteriori sono ben sviluppate e pi\u00f9 lunghe dell'addome, differenziate perci\u00f2 in tegmine. In fase di riposo sono ripiegate a tetto tenute quasi verticalmente. Una sutura che decorre dalla base al margine posteriore suddivide la tegmina in una regione posteriore (con ala dispiegata) o dorsale (con ala ripiegata) detta \"clavo\" e una regione remigante detta \"corio\". Dopo il clavo il margine presenta un'espansione, detta \"appendice\", che resta esterna rispetto alla vena marginale.\nLe zampe posteriori sono di tipo saltatorio. Le tibie posteriori sono relativamente brevi, presentano uno o due spine sul margine esterno e terminano all'apice con un'espansione ornata da una corona formata da una o due serie di spine.\nIl nome inglese di \"tube spittlybug\" (\"insetto sputo dal tubo\"), attribuito ai Machaerotidae, si deve al singolare comportamento degli stadi giovanili. Come nella generalit\u00e0 dei Cercopoidei, gli stadi giovanili sono poco mobili e producono una schiuma, simile alla saliva di uno sputo, che ne avvolge il corpo. Questa schiuma \u00e8 prodotta per mezzo di movimenti dell'addome che insuffla aria negli escrementi liquidi. A differenza degli altri Cercopoidei, la produzione della schiuma \u00e8 di limitata entit\u00e0 e l'insetto vive all'interno di una protezione fissata agli steli delle piante ospiti. Questa protezione, alquanto singolare fra gli Insetti, \u00e8 costituita da un guscio cilindro-conico, diritto o spiralato, formato per almeno il 75% da calcare, che ricorda spesso quello degli Serpulidae (Anellidi Policheti).\nHabitat e diffusione.\nI Machaerotidae sono associati a specie arboree delle foreste in ambienti umidi. La maggior parte della famiglia \u00e8 rappresentata da specie distribuite fra la regione orientale e quella australasiana, ma alcune specie estendono l'areale fino all'Africa, alla Manciuria e alla Tasmania, comprendendo anche parte della regione afrotropicale e del paleartico orientale. La famiglia \u00e8 del tutto assente in gran parte della regione paleartica, compresa l'Europa e in tutto il continente americano.\nSistematica.\nLa famiglia comprende oltre un centinaio di specie ripartite fra 31 generi:\n (2001) adotta una revisione sistematica che riunisce nell'unica famiglia Clastopteridae due sottofamiglie, Clastopterinae e Machaerotinae, abbassando perci\u00f2 al rango di sottofamiglia le due famiglie Clastopteridae \"sensu stricto\" e Machaerotidae. Questa revisione, basata sulla stretta correlazione morfologica dei due raggruppamenti, non \u00e8 tuttavia seguita da altri Autori."}
{"id": "1979029", "revid": "767487", "url": "https://it.wikipedia.org/wiki?curid=1979029", "title": "Digul", "text": "Il Digul (olandese: \"Digoel Rivier\") \u00e8 un fiume dell'Indonesia, che scorre nel sud della provincia di Papua, sull'isola della Nuova Guinea.\nPercorso.\nIl Digul nasce dal versante meridionale dei Monti Maoke e scorre prima verso e poi verso ovest, sfociando nel Mare degli Arafura. Per gran parte della sua lunghezza scorre in una regione di ampie paludi e crea un delta in prossimit\u00e0 dell'isola di Yos Sudarso. Il fiume ha una lunghezza di 525 chilometri ed \u00e8 navigabile sino a Tanahmerah.\nL'estuario.\nDi notevole interesse \u00e8 l'estuario del Digul, formato da le foci dello stesso fiume e dal \"Digel\", un ramo che si stacca a monte di Tanahmerah."}
{"id": "1979035", "revid": "729019", "url": "https://it.wikipedia.org/wiki?curid=1979035", "title": "Lockdown (TNA)", "text": "Lockdown \u00e8 stato uno degli eventi in pay per view (PPV) della federazione di wrestling Total Nonstop Action realizzati in nel mese di aprile dal 2005 al 2012, poi nel mese di marzo (2013 e 2014) mentre nel 2015 e nel 2016 si sono svolti nel mese di gennaio. Dal 2015 \u00e8 diventato un evento trasmesso come puntata speciale di \"Impact Wrestling\" ed in formato 'free' dalle emittenti \"Destination America\" (2015) e Pop TV.\nLa particolarit\u00e0 in questo spettacolo \u00e8 che tutti i match si svolgono in una gabbia d'acciaio.\nNel 2018 Impact Wrestling annuncia di non produrlo pi\u00f9 neanche come puntata speciale anche se nel 2017 era gi\u00e0 stato saltato."}
{"id": "1979041", "revid": "76963", "url": "https://it.wikipedia.org/wiki?curid=1979041", "title": "Mia Wasikowska", "text": "Biografia.\nSeconda di tre figli, nasce a Canberra, in Australia, figlia di Marzena Wasikowska, una fotografa polacca, e di John Reid, un fotografo australiano. Ha una sorella, Jess e un fratello pi\u00f9 piccolo, Kai. Sin dall'infanzia studia balletto, ma nel 2006 decide di concentrarsi pienamente nella recitazione. Dopo aver preso parte ad una serie di cortometraggi, nel 2007 si mette in mostra nel thriller/horror di Greg McLean \"Rogue\". Nel 2008 prende parte alla serie televisiva \"In Treatment\", dove ricopre il ruolo di Sophie, nello stesso anno recita al fianco di Daniel Craig in \"Defiance - I giorni del coraggio\".\n\u00c8 nel cast del film \"Amelia\", con Hilary Swank e Richard Gere. Il ruolo di Alice in \"Alice in Wonderland\", rivisitazione del regista Tim Burton del classico di Lewis Carroll la fa conoscere al grande pubblico e la afferma come star di Hollywood. Nel film di Burton \u00e8 affiancata da un cast 'all star' comprendente Helena Bonham Carter, Johnny Depp e Anne Hathaway. Sempre nel 2010 \u00e8 tra i protagonisti del film \"I ragazzi stanno bene\", con Julianne Moore, Annette Bening e Mark Ruffalo.\nNel 2011 \u00e8 invece protagonista con Henry Hopper del film \"L'amore che resta\", del regista Gus Van Sant e in \"Jane Eyre\", con Michael Fassbender, Judi Dench e Jamie Bell. Sempre nel 2011 interpreta la cameriera Helen nel film drammatico \"Albert Nobbs\", che vede la co-protagonista una magistrale Glenn Close nei panni di un uomo. Nel 2012 recita nel film \"Lawless, \"ed \u00e8 testimonial del brand \"Miu Miu\" e nel 2013 \u00e8 la protagonista del film\" Stoker\", dove viene diretta dal regista sudcoreano Park Chan-wook e dove recita al fianco di Nicole Kidman e Matthew Goode. Presenta alla 70\u00aa Mostra internazionale d'arte cinematografica di Venezia il film di John Curran, \"Tracks - Attraverso il deserto\" tratto dal best seller dell'australiana Robyn Davidson.\nNel 2015 \u00e8 protagonista del film horror \"Crimson Peak\", diretto da Guillermo del Toro, accanto a Jessica Chastain, Tom Hiddleston e Charlie Hunnam, l'uscita del film \u00e8 prevista per il mese di ottobre. Inoltre recita nel film \"Madame Bovary\", adattamento cinematografico del romanzo di Gustave Flaubert. Nel 2016 prende parte al film \"Alice attraverso lo specchio\", diretto da James Bobin e sequel del film del 2010 \"Alice in Wonderland\". Nello stesso anno prende parte al film di C\u00e9dric Jimenez \"HHhH,\" basato sull'omonimo libro di Laurent Binet ed ottiene un ruolo nel film \"Damsel,\" una commedia western diretta da David Zellner e che vede nel cast anche Robert Pattinson.\nNel 2018 \u00e8 protagonista accanto a Robert Pattinson del western \"Damsel\", presentato in anteprima al Sundance Film Festival il 23 gennaio 2018 e successivamente in concorso al Festival di Berlino.\nVita privata.\nDal 2013 al 2015 ha avuto una relazione con Jesse Eisenberg, conosciuto sul set di \"Il sosia - The Double\".\nRiconoscimenti.\nBritish Independent Film Awards\nEmpire Awards\nHollywood Film Awards\nScream Award\nScreen Actors Guild Award\nTeen Choice Award\nDoppiatrici italiane.\nNelle versioni in italiano dei suoi lavori, \u00e8 stata doppiata da:\nDa doppiatrice \u00e8 sostituita da:"}
{"id": "1979044", "revid": "1776051", "url": "https://it.wikipedia.org/wiki?curid=1979044", "title": "Michele Amato Pojero", "text": "Fu senatore del Regno d'Italia nella XVIII legislatura.\n\u00c8 stato Sindaco di Palermo tra il maggio 1897 ed il novembre 1898."}
{"id": "1979045", "revid": "599013", "url": "https://it.wikipedia.org/wiki?curid=1979045", "title": "Roberto Pelliconi", "text": "Carriera.\nDa dilettante vinse due campionati italiani, nel 1985 e nel 1988; fu inoltre settimo nella prova in linea ai Giochi olimpici di Seul 1988. Passato professionista, colse un successo importante nel 1989, quando si impose al Trofeo Matteotti; fece peraltro sue tre tappe al Sun Tour in Australia.\nIn carriera mise a referto anche diversi piazzamenti, come il secondo posto al Gran Premio Citt\u00e0 di Camaiore 1990, gara quell'anno valida anche come corsa tricolore (perse per pochi secondi nei confronti di Giorgio Furlan), il terzo alla Milano-Vignola 1992 e il secondo al Gran Premio Citt\u00e0 di Rio Saliceto e Correggio 1995.\nDopo il ritiro dalle competizioni, avvenuto al termine della stagione 1996, \u00e8 stato per undici anni collaboratore di Ivano Fanini alla Amore &amp; Vita, squadra per cui gi\u00e0 aveva gareggiato nel triennio 1990-1992."}
{"id": "1979052", "revid": "543975", "url": "https://it.wikipedia.org/wiki?curid=1979052", "title": "Episodi di Andromeda (quinta stagione)", "text": ""}
{"id": "1979069", "revid": "543975", "url": "https://it.wikipedia.org/wiki?curid=1979069", "title": "Episodi di Andromeda (quarta stagione)", "text": ""}
{"id": "1979071", "revid": "767487", "url": "https://it.wikipedia.org/wiki?curid=1979071", "title": "Outlander - L'ultimo vichingo", "text": "Outlander - L'ultimo vichingo (\"Outlander\") \u00e8 un film di fantascienza del 2008. Programmato inizialmente come direct-to-video (uscita direttamente in DVD), fu in seguito distribuito al cinema nel 2009. Il film \u00e8 diretto da Howard McCain e tra gli altri interpretato da James Caviezel.\nTrama.\nAl tempo dell'era di Vendel (540-790 d.C.) tra i fiordi della Norvegia precipita una nave spaziale. Dalla nave si salvano due alieni: un guerriero di nome Kainan, il cui compagno di viaggio resta ferito mortalmente, e una creatura mostruosa simile a un drago conosciuta come Moorwen.\nRitrovatosi nelle fredde terre della Scandinavia, Kainan si mette alla ricerca della creatura, mentre il mostro delimita il suo nuovo territorio nel Nord Europa.\nQuando Kainan giunge in un villaggio vichingo completamente distrutto viene catturato da Wulfric, membro di un altro villaggio e futuro re del medesimo. Kainan racconta di essere un cacciatore di draghi e viene preso per pazzo, ma Rothgar, il re del villaggio, vuole dare credito allo \"straniero\" e acconsente a farlo partecipare alla caccia al presunto mostro, che tutti credono un grosso orso. Durante la caccia Kainan salva la vita al re nello scontro con l'orso e gli abitanti del villaggio credono che la minaccia sia debellata. Ritenendo lo straniero un eroe, gli divengono meno ostili. Kainan racconta a Freya di come molto tempo prima il suo popolo avesse trovato un pianeta adatto per viverci, ma gi\u00e0 abitato da creature intelligenti chiamate Moorwen, che per\u00f2 il suo popolo considerava solo animali; i coloni bombardarono il pianeta uccidendo la maggior parte delle creature col fuoco, poi diedero la caccia ai superstiti e dopo aver ritenuto di averli sterminati completamente costruirono una citt\u00e0. Un giorno, Kainan part\u00ec per una missione nello spazio lasciando la moglie e il figlio in citt\u00e0, ignorando che un Moorwen fosse sopravvissuto. Quest'ultimo, penetrato in citt\u00e0, massacr\u00f2 tutti i coloni. Al suo ritorno Kainan non pot\u00e9 che ripartire con la sua astronave, per poi cadere sulla Terra.\nPresto il mostro torna a colpire e visto che la sua pelle si rivela impenetrabile al metallo dell'epoca, Kainan suggerisce di creare una grossa trappola e di condurvi il mostro all'interno con un'esca, per poi dargli fuoco utilizzando legno ed olio di balena. Il mostro per\u00f2 si rivela invulnerabile anche a questo espediente. Si scopre pure che vi \u00e8 un altro Moorwen, un cucciolo, che assale e uccide Re Rotghar che fa da scudo umano a Freya, sua figlia. Gli abitanti del villaggio terrorizzati decidono di scappare via mare e si imbarcano. Rimangono il nuovo re Wulfric, Freya, Boromir il fabbro, Kainan e pochi altri. Kainan decide di forgiare nuove armi con il metallo, ben pi\u00f9 resistente del ferro dell'epoca, proveniente dall'astronave, affondata in un lago, e di seguire il mostro attraverso il pozzo del villaggio che li conduce in un intricato dedalo di caverne. Qui scoprono dove finivano tutti i corpi delle vittime attaccate dal mostro, accatastate in grandi mucchi dentro le caverne.\nFreya riesce a decapitare il cucciolo di Moorwen, mentre l'adulto uccide Boromir e gli altri guerrieri. Sopravvivono solo Wulfric, Freya e Kainan che scappando dal mostro si ritrovano sul bordo di un precipizio che d\u00e0 origine a una cascata. Qui il mostro ferisce mortalmente Wulfric, ma Kainan e Freya riescono a ucciderlo, facendolo cadere mutilato gi\u00f9 dalla scogliera. Wulfric, in fin di vita, nomina Kainan nuovo re del villaggio. Kainan, poco prima di essere raccolto dall'astronave che dovrebbe portarlo in salvo, distrugge il dispositivo di soccorso da lui attivato per essere ritrovato dai compagni, avendo deciso di continuare la sua esistenza come nuovo re di quel villaggio.\nQuando tutto sar\u00e0 finito solamente la giovane principessa vichinga Freya sapr\u00e0, o meglio, creder\u00e0 di sapere, la vera origine dell'alieno.\nProduzione.\nIl regista Howard McCain inizi\u00f2 a scrivere \"Outlander\" nel 1992, quando frequentava la Tisch School of the Arts (divisione della New York University). Trov\u00f2 l'ispirazione per il film leggendo un articolo sul popolo e sulla mitologia vichinga, articolo recensito dalla rivista \"Archaeology\"; trov\u00f2, inoltre, le basi per la sceneggiatura fondendo temi col poema epico \"Beowulf\". Non convinto dell'aspetto e delle origini del mostro, McCain archivi\u00f2 il progetto sino al 1998; anno in cui conobbe lo sceneggiatore Dirk Blackman. Blackman rivide parte della storia e inser\u00ec elementi fantascientifici rendendo alieni sia il protagonista sia la creatura da cacciare; provvide inoltre a ridisegnare il mostro.\nIl nome \"Moorween\" \u00e8 stato spiegato dal regista come un gioco di parole su \"Morlock\", personaggio apparso nel romanzo \"La macchina del tempo\" di H.G. Wells. Dato che nessun produttore era interessato al suo progetto, McCain trov\u00f2 il modo di autofinanziare il film, programmando di svolgere la lavorazione nell'Isola del Sud (Nuova Zelanda). Nel 2004, quando il progetto stava per essere annullato, lo studio cinematografico Ascendant Pictures e il produttore Barrie M. Osborne si associarono come finanziatori.\nLa The Weinstein Company subentr\u00f2 come maggior finanziatore nel maggio 2005, accordandosi per distribuire su scala mondiale la pellicola. Debra Hanson, gi\u00e0 collaboratrice in \"Beowulf &amp; Grendel,\" si \u00e8 occupata personalmente dello sviluppo dei costumi partendo da modelli forniti dai Ninth Ray Studios.\nCast.\nPer il ruolo di Kainan, McCain dichiar\u00f2 di volere una \"persona con l'anima\" in grado di trasmettere forza e fiducia e non un attore preposto per interpretare personaggi secondari. Avviata la pre-produzione, McCain fu assegnato come regista e cosceneggiatore (in ausilio con Blackman) e Karl Urban si present\u00f2 al casting per il ruolo da protagonista.\nDopo Urban fu ascoltato James Caviezel che al primo impatto piacque molto al regista. In effetti McCain cercava un attore di marcata origine europea e non un americano che si sarebbe distaccato troppo dal personaggio. A settembre 2006 Caviezel fu confermato come principale interprete, a discapito di Urban. Al fine di ottenere il rendimento migliore, a Caviezel fu imposto di partecipare a lezioni di lingua norrena avendo come insegnante un esperto proveniente dall'Islanda.\nPer rendere pi\u00f9 realistico possibile il proprio personaggio, l'attore Patrick Stevenson ha studiato il culto pagano, il Dio scandinavo Thor e la simbologia delle pietre runiche. Gli ultimi attori a far parte del cast, sono stati Ron Perlman, John Hurt e Sophia Myles.\nRiprese.\nLe riprese iniziarono 16 ottobre 2006 nel comune di Halifax e al Nine Mile River (Nuova Scozia) e durarono un periodo di dieci settimane. Dopo la location scouting in vari territori della Nuova Zelanda e della Columbia Britannica, si decise di filmare le principali ambientazioni alla (Terranova).\nI fiordi e le insenature tipiche della Scandinavia sono stati ripresi sempre nella Baia, grazie a una speciale insenatura che rendeva ottimo lo scenario.\nLa principale nave vichinga del film \u00e8 stata costruita come replica della nave di Oseberg conservata al Museo delle navi vichinghe di Oslo. La replica \u00e8 stata ridotta di dieci piedi rispetto all'originale (da 77 e 66 piedi), per renderne pi\u00f9 facile il trasporto via mare; la costruzione \u00e8 avvenuta a Little Port e la nave \u00e8 stata bruciata a Terranova per l'ultima scena.\nIl villaggio vichingo \u00e8 stato costruito nell'arco di tre mesi nella campagna di Nine Mile (Nuova Scozia). Durante l'avvio del cantiere \u00e8 stato noleggiato un parapetto di 800m x 20m. Tra le abitazioni costruite ci sono case lunghe e a tetto basso.\nInfine l'unit\u00e0 di scena ha fatto ritorno ad Halifax e Terranova il 5 gennaio 2007.\nEffetti speciali.\nLa Weta Workshop fu la prima casa di effetti speciali a essere contattata da McCain, ma la societ\u00e0 declin\u00f2 la partecipazione in quanto il regista non disponeva di fondi per il pagamento. Il \"conceptual design\", il set design e lo storyboard, sono stati curati dal tecnico dei Ninth Ray Studios, Ian McCaig.\nDesign del mostro.\nIl progetto finale della creatura Moorween \u00e8 stato sviluppato gratuitamente dal disegnatore Patrick Tatopoulos. Il designer ha descritto la sua rivisitazione come un essere a met\u00e0 tra il mostro e l'animale. McCain, dopo aver visto la versione finale del Moorween, ha elogiato il lavoro di Tatopolous in un'intervista:\nLa creatura \u00e8 stata rivista da Tatopolous come dotata da bioluminescenza, capacit\u00e0 in grado di attirare le prede.\nDistribuzione.\nCon l'acquisizione dei diritti cinematografici, la The Weinstein Company aveva programmato di distribuire il film nel circuito cinematografico del globo durante il 2008.\nA fine agosto 2008 tramite \"Cinematical\" fu annunciato che la pellicola sarebbe stata commercializzata esclusivamente per il mercato home video; ci\u00f2 perch\u00e9 la compagnia dei fratelli Weinstein era incerta sulla riuscita cinematografica. In seguito \u00e8 stata annunciata la distribuzione mondiale programmata per il 2009."}
{"id": "1979080", "revid": "599013", "url": "https://it.wikipedia.org/wiki?curid=1979080", "title": "Suore francescane della Beata Angelina", "text": "Le Suore Francescane della Beata Angelina sono un istituto religioso femminile di diritto pontificio: i membri di questa congregazione, dette Contesse di Foligno, pospongono al loro nome la sigla T.F.B.A.\nStoria.\nLa congregazione deriva dal monastero delle terziarie francescane di Sant'Anna, fondato attorno al 1388 a Foligno dal francescano Paoluccio Trinci, iniziatore della famiglia dei frati minori osservanti: la comunit\u00e0 che vi si raccolse, appartenente al terz'ordine francescano, era composta soprattutto da fanciulle provenienti da nobili famiglie (donde l'appellativo di \"Contesse\") che volevano vivere in penitenza e povert\u00e0 senza essere tenute alla clausura. Sotto la guida dalla beata Angelina, dei conti di Marsciano la forma di vita proposta dal monastero di Sant'Anna si afferm\u00f2 e sorsero numerosi altri conventi di terziarie che si federarono con Foligno.\nPapa Martino V, con la bolla \"Sacrae Religionis\" del 19 agosto 1428, approv\u00f2 la congregazione delle terziarie regolari di Foligno, che era arrivata a contare sei comunit\u00e0, e consent\u00ec alle suore di eleggersi una ministra generale: ottenuto il consenso del vescovo di Todi (22 gennaio 1430) le suore della congregazione celebrarono il capitolo generale ed elessero come ministra Angelina.\nPochi mesi dopo il neoeletto ministro generale dell'ordine francescano, Giovanni da Casale, intim\u00f2 alle terziarie, in virt\u00f9 della bolla \"Inter cetera\" del 9 dicembre 1428, di sottomettersi all'autorit\u00e0 dei frati e Angelina, il 3 novembre 1430 nella chiesa di San Francesco a Foligno dovette prestare obbedienza al ministro generale nelle mani del ministro provinciale. Ma le terziarie, basandosi su una nuova interpretazione giuridica della bolla, ricorsero alla Santa Sede e ottennero la bolla \"Ad apostolice\" (15 novembre 1431), che le esent\u00f2 dalla giurisdizione sia del ministro generale dell'ordine che del vicario dell'osservanza e consent\u00ec loro di scegliere dei visitatori tra i frati del terz'ordine regolare.\nDopo la morte di Angelina, papa Eugenio IV revoc\u00f2 i privilegi concessi alle terziarie (15 dicembre 1436), le quali nel 1447 vennero sottoposte all'autorit\u00e0 del vicario generale degli osservanti. Con la riforma dei monasteri femminili promossa dal concilio di Trento a tutte le religiose venne imposta la clausura e le terziarie della beata Angelina dovettero accettare la monacazione, anche se poterono continuare ad ammettere educande in convento per curarne la formazione.\nNel 1903 il cardinale Antonio Agliardi, protettore della congregazione, ottenne per le terziarie della beata Angelina l'abolizione della clausura e dei voti solenni. L'istituto ottenne il pontificio decreto di lode il 20 maggio 1915 e venne definitivamente approvato dalla Santa Sede il 27 febbraio 1923: dall'8 ottobre 1923 le Francescane della beata Angelina sono aggregate all'Ordine dei Frati Minori Cappuccini.\nAttivit\u00e0 e diffusione.\nLe Suore Francescane della Beata Angelina si dedicano soprattutto all'istruzione e all'educazione cristiana della giovent\u00f9.\nOltre che in Italia, le religiose sono presenti in Brasile e in Madagascar; la sede generalizia \u00e8 a Roma.\nAl 31 dicembre 2008 l'istituto contava 68 religiose in 11 case."}
{"id": "1979081", "revid": "79968", "url": "https://it.wikipedia.org/wiki?curid=1979081", "title": "V\u00edctor Morales Ben\u00edtez", "text": ""}
{"id": "1979087", "revid": "543975", "url": "https://it.wikipedia.org/wiki?curid=1979087", "title": "Episodi di Andromeda (terza stagione)", "text": ""}
{"id": "1979088", "revid": "92723", "url": "https://it.wikipedia.org/wiki?curid=1979088", "title": "Tumm\u00e0", "text": "Il tumm\u00e0 \u00e8 un'antica fiaba del basso ceto barese per descrivere l'origine della folta vegetazione di ulivi nel tavoliere delle Puglie.\nNata nel periodo medioevale sotto la dominazione araba, la leggenda narra l'avventura di un folletto dal naso gigante (simbolo di fertilit\u00e0) chiamato appunto \"Tumm\u00e0 u sgumm\u00e0\" della trib\u00f9 degli sgumm\u00e0, che allontanatosi dalla sua casa nel paese dei ladisi (si suppone che la zona sia l'antica stazione di Bari) alla ricerca del tesoro perduto degli \"giacomini\" (gli arabi), si perse nella arida piana pugliese. Preso dalla disperazione il folletto Trm\u00e0 inizi\u00f2 a piangere e grazie al fazzoletto che portava sempre con s\u00e9 donato dalla fata Dusica (dal dialetto pugliese, meretrice) inond\u00f2 con il suo pianto la valle e dalle sue pignate nacquero gli ulivi famosi ormai in tutto il mondo.\nRecenti ricerche hanno dimostrato che ormai la favola \u00e8 in disuso, ma alcuni anziani della popolazione barese sono soliti a raccontare ai propri nipoti che nel barese si nasconde ancora \"Tumm\u00e0\" e che se si riesce a prenderlo dal naso e a rubargli il fazzoletto si potr\u00e0 diventare ricchissimi."}
{"id": "1979090", "revid": "184755", "url": "https://it.wikipedia.org/wiki?curid=1979090", "title": "Conservatorio Umberto Giordano (Rodi Garganico)", "text": ""}
{"id": "1979095", "revid": "287204", "url": "https://it.wikipedia.org/wiki?curid=1979095", "title": "Nicolas Amodio", "text": ""}
{"id": "1979098", "revid": "670021", "url": "https://it.wikipedia.org/wiki?curid=1979098", "title": "Libri legales", "text": "Per Libri Legales si intendono generalmente i testi giustinianei da poco riscoperti dall'occidente medievale cristiano durante l'XI secolo e anche i cinque tomi medievali in cui \u00e8 stato riorganizzato il \"Corpus iuris civilis\" giustinianeo, secondo la tradizione opera compiuta da Irnerio a Bologna.\nLa composizione di Irnerio.\nNell'ultimo tomo le Novellae sono distribuite in nove \"collationes\", pi\u00f9 una decima che raccoglie i libri feudali, detta appunto \"decima collatio\". La Decima \u00e8 completamente differente dal resto delle collationes in quanto non tratta di diritto giustinianeo ma di diritto consuetudinario lombardo. Essa \u00e8 inserita successivamente al testo, dopo gli studi di Pillio, caposcuola modenese, sotto il nome di redazione \"Accursiana\"; altre \"constitutiones\" imperiali pi\u00f9 recenti sono distribuite in maniera frammentaria, distribuite per materie all'interno del \"Codex\"."}
{"id": "1979100", "revid": "125893119", "url": "https://it.wikipedia.org/wiki?curid=1979100", "title": "Kevin Kiner", "text": "Ha curato la colonna sonora di film come ', e serie televisive, tra cui \"Stargate SG-1\" e '. \u00c8 stato nominato per diversi Emmy e per un \"Annie Award\"."}
{"id": "1979103", "revid": "599013", "url": "https://it.wikipedia.org/wiki?curid=1979103", "title": "Chiesa dell'Annunziata (Giugliano)", "text": "Il santuario dell'Annunziata (o dell'Ave Gratia Plena) \u00e8 una tra le pi\u00f9 importanti chiese di Giugliano in Campania. Sorge su piazza dell'Annunziata, all'incrocio tra il corso Campano, nucleo di sviluppo del centro cittadino, e via Licante; singolare e molto caratteristica \u00e8 la disposizione facciata della chiesa - campanile - facciata dell'ospedale che vi prospettano.\nLa chiesa conserva numerose tele dal XV al XVIII secolo: sono rappresentati anche notevoli artisti della scuola napoletana quali Massimo Stanzione e Carlo Sellitto.\nStoria.\nLa chiesa fu edificata in tempi imprecisati, probabilmente sul sito di un piccolo oratorio, ma i primi documenti che la riguardano risalgono al XVI secolo.\nNel XVII secolo la chiesa fu ampliata, assumendo l'attuale planimetria a croce latina, ad una navata con piccole cappelle, profonda abside e transetto. Nel secolo successivo fu terminata la grande cupola all'incrocio.\nAdiacente al complesso si svilupp\u00f2, tra il XVIII ed il XIX secolo, l'edificio dell'ospedale nato a fini assistenziali, nell'edificio vi furono diretti lavori architettonici di Giuseppe Astarita che progett\u00f2 l'altare maggiore con la collaborazione di Bartolomeo Vecchione come perito e progettista ed infatti modific\u00f2 il disegno dell'altare con l'aggiunta di quattro colonne.\nEsterno.\nLa facciata.\nLa bella ed elegante facciata, del XVIII secolo, sostitu\u00ec un paramento \"a rustico\". Essa \u00e8 articolata su due ordini, mossa da doppie lesene che reggono un timpano curvilineo, affiancato da pinnacoli; al centro un finestrone ed un bel portale in piperno: se ne segnalano le porte, del XVII secolo, con pregiati bassorilievi scolpiti nel legno.\nIl campanile e la facciata dell'ospedale.\nIl campanile \u00e8 del XVIII secolo: si eleva per tre piani su un basamento in bugnato di piperno; al secondo livello, un orologio meccanico. La differente altezza di ogni piano conferisce all'architettura della torre una particolare, vibrante eleganza, contenuta per\u00f2 dalla classica bicromia grigio piperno- arancione laterizio. \nA destra la facciata ottocentesca dell'ospedale completa il fronte sulla piazza: da notare la bella architettura che, pur replicando alcuni motivi della vicina facciata settecentesca (pinnacoli, lesene), sa inserirsi nel contesto sobriamente ed in piena originalit\u00e0.\nL'interno e la prima opera di Massimo Stanzione.\nLa chiesa si sviluppa, come detto, su pianta a navata unica, con transetto ed abside; molto ricca appare la decorazione barocca.\nIl soffitto ligneo della navata, riccamente intagliato, reca la data 1615 e negli anni tra il 1618 e il 1622 fu decorato da cinque quadri che, a detta di Giovan Battista Basile, furono eseguiti da Domenico Lama (\"Nativit\u00e0 della Vergine\"); Giovanni Vincenzo Forl\u00ec (\"Incoronazione della Vergine\", \"Presentazione di Ges\u00f9 al tempio\"); Giovan Antonio Amato (\"Sposalizio della Vergine\" ) e Massimo Stanzione.\nAllo Stanzione viene assegnato il compito di eseguire uno dei quadri piccoli del soffitto, raffigurante la Presentazione della Vergine al tempio. Il quadro \u00e8 comprovato da un documento dell'anno 1618, citato dal Basile: \u00abL'altro esprime la Presentazione ed \u00e8 opera del Cavaliere Massimo Stanzioni dell'anno 1618\u00bb. \nQuesta \u00e8 la prima opera dello Stanzione pervenutaci, attestata da una notizia documentaria e che costituisce un punto di partenza per la ricostruzione cronologica dell'opera giovanile del pittore.\nIl dipinto rovinatissimo \u00e8 di difficile lettura. Si nota che l'artista resta legato alla pittura di Giovan Vincenzo Forl\u00ec e di Fabrizio Santafede, soprattutto per quel che riguarda lo stile figurativo. Nella luce relativamente violenta gi\u00e0 si palesa, invece, la conoscenza della pittura di Caravaggio e dei suoi primi seguaci napoletani.\nLe quindici cappelle sulla navata ospitano altrettanti altari di patronato delle principali famiglie della citt\u00e0: le decorano tele che vanno dal XVI al XVIII secolo (si segnala quella della prima cappella a sinistra, di Massimo Stanzione) e varie lapidi con stemmi scolpiti.\nLa cappella della Madonna della Pace (Santissimo Sacramento).\nLa pi\u00f9 grande, la sesta a destra, \u00e8 dedicata alla Madonna della Pace; questa si presenta quasi come una chiesa nella chiesa: a nave unica con cappelle, transetto, abside e cupola. Anch'essa conserva vari dipinti del Seicento, di Carlo Sellitto, Nicola Cacciapuoti, Giovanni Sarnelli, ed una bellissima decorazione in stucco.\nTra navata e presbiterio.\nSulla destra, grandioso organo ligneo dorato della fine del XVII secolo, seguito da un elegante pulpito, sempre di legno, in stile rococ\u00f2.\nNegli ambienti di raccordo al transetto sinistro sono conservati pannelli di un interessante polittico dei primi del XVI secolo, con storie della Vergine, ed una lastra tombale marmorea coeva.\nIl presbiterio.\nAlle testate dei transetti, altari e dipinti del XVIII secolo.\nNotevole \u00e8 l'area absidale, limitata da una balaustra in marmi policromi: la grandiosa macchina barocca dell'altare si staglia contro la parete di fondo ed \u00e8 introdotta dai pregevoli stalli lignei del coro.\nMostra sull'altare maggiore la ricca tavola dell'Annunciazione, opera di Angelillo Arcuccio, esponente dello stile gotico internazionale (secolo XV)."}
{"id": "1979104", "revid": "729019", "url": "https://it.wikipedia.org/wiki?curid=1979104", "title": "Connad Cerr", "text": "Biografia.\nEra figlio o di Conall mac Comgaill o di Eochaid Buide. Sembra aver regnato insieme a Eochaid Buide negli anni Venti del VII secolo. Viene menzionato come re di D\u00e1l Riata per l'anno 627 quando sconfisse Fiachnae mac Demm\u00e1in, re degli Ulaid, a Ard Corann. Connad fu ucciso a Fid E\u00f3in combattendo i D\u00e1l nAraidi guidati da M\u00e1el Ca\u00edch, fratello di Congal C\u00e1ech. Mentre gli \"Annali dell'Ulster\" datano la sua morte al 629 e gli \"Annali di Tigernach\" al 630, entrambi dicono che mor\u00ec prima di Eochaid Buide. Suo figlio Ferchar salir\u00e0 in seguito sul trono. Il \"Libro di Ballymote\" associa i discendenti di Connad con gli \"uomini di Fife\"."}
{"id": "1979107", "revid": "729019", "url": "https://it.wikipedia.org/wiki?curid=1979107", "title": "Against All Odds (TNA)", "text": "Against All Odds \u00e8 stato uno degli eventi in pay per view (PPV) della federazione di wrestling Total Nonstop Action realizzato nel mese di febbraio. Tutte le edizioni sono state realizzate nella Impact Zone di Orlando in Florida eccetto l'edizione del 2008 che fu realizzata nella \"Bon Secours Wellness Arena\" di Greenville in Carolina del Sud. Tutti gli eventi dal 2005 al 2012 erano trasmessi in diretta televisiva (Live). \nNel dicembre del 2012 la TNA annunci\u00f2 che l'evento era stato cancellato. \nNel 2016 \u00e8 stato ripreso ed inserito nella serie di PPV di \"One Night Only\"."}
{"id": "1979109", "revid": "198277", "url": "https://it.wikipedia.org/wiki?curid=1979109", "title": "Football Club Hellas Verona 1928-1929", "text": "Questa voce raccoglie le informazioni riguardanti il Football Club Hellas Verona nelle competizioni ufficiali della stagione 1928-1929."}
{"id": "1979111", "revid": "31886", "url": "https://it.wikipedia.org/wiki?curid=1979111", "title": "Carmelo Psaila", "text": " In patria \u00e8 considerato il poeta nazionale, come mostra l'iscrizione che sormonta l'ingresso della sua cappella funeraria nel cimitero di \u017bebbu\u0123: \"Dun Karm/1871-1961/Il-Poeta Nazzjonali\". \nBiografia.\nLa vita di Dun Karm, nell'arco dei suoi novant'anni, attraversa la pluridecennale \"questione della lingua\" che anim\u00f2 la politica maltese fino al 1936, e arriva fino alla vigilia dell'indipendenza.\nNel 1878 inizi\u00f2 a frequentare la scuola primaria della natia \u017bebbu\u0123; dal 1885 prosegu\u00ec la sua istruzione secondaria nel Seminario Arcivescovile minore, quindi nel 1888 nel Seminario maggiore intraprese gli studi che lo avviavano al sacerdozio. Contemporaneamente segu\u00ec i corsi di Filosofia (1888) e Teologia (1890) presso l'Universit\u00e0 di Malta. Venne consacrato sacerdote nel 1894.\nTutta la sua formazione scolastica e accademica avvenne in un sistema imperniato sull'apprendimento della lingua italiana fin dalle elementari e in cui l'italiano era la lingua veicolare per l'insegnamento di tutte le materie di studio.\nIn Seminario tra il 1895 e il 1921 insegn\u00f2 italiano, latino, inglese, aritmetica, cosmografia, geografia, storia ecclesiastica e archeologia cristiana. Nel 1921 fu nominato canonico onorario del Capitolo della Cattedrale e assistente bibliotecario della Biblioteca Nazionale Maltese. Nel 1923 divent\u00f2 direttore della Biblioteca circolante e mantenne questo incarico fino al 1936.\nDun Karm visse a La Valletta fino al 1936, quando si trasfer\u00ec a Sliema. Qui visse fino al 17 giugno del 1961, ma dal giugno 1940 al maggio 1945 si trasfer\u00ec nella natia \u017bebbu\u0121 per sfuggire ai bombardamenti. Gli ultimi mesi li trascorse nel Blue Sisters Hospital di St. Julian's, dove si spense il 13 ottobre del 1961. \u00c8 sepolto nel cimitero del Sacro Cuore di \u017bebbu\u0121.\nOpera poetica.\nDun Karm manifest\u00f2 precocemente la sua vena poetica e fino al 1912, coerentemente con la formazione che aveva ricevuto, scrisse unicamente in lingua italiana. La prima poesia che di lui si ricorda fu \"La consacrazione episcopale\", che comparve nel 1889 in un libretto stampato in occasione dell'insediamento del nuovo Arcivescovo di Malta. Comparvero poi due raccolte: \"Foglie d'alloro\", nel 1896, e \"Versi\", nel 1905.\nContinu\u00f2 a scrivere versi in italiano anche dopo il 1912, quando la sua produzione in maltese assunse sempre maggiore rilievo. Le sue poesie italiane sono state pubblicate da Giovanni Curmi nel 1954 e da Oliver Friggieri nel 2007, in un'edizione che pu\u00f2 considerarsi definitiva.\nNel 1912 scrisse la sua prima poesia in maltese - \"Quddiem xbieha tal-Madonna\" (\"Davanti all'immagine della Madonna\") -, rispondendo a un invito di Pawlu Galea e \u0120u\u017c\u00e8 Muscat Azzopardi, che la pubblicarono sul primo numero della loro rivista \"Il-\u0126abib\". Seguirono, poi, due raccolte: \"L-ewwel ward\" (\"Prime rose\") nel 1914 e \"Ward iehor\" (\"Altre rose\") nel 1920. Nel 1938, infine, pubblic\u00f2 \"Il-jien u lil hinn minnu\".\nNel 1980 Oliver Friggieri ha dato alle stampe l'edizione critica di tutte le poesie maltesi di Dun Karm.\nLe traduzioni.\nScrive Oliver Friggieri: \"Un'ultima prova della sua educazione italiana ci viene offerta dalle sue traduzioni. La pi\u00f9 importante \u00e8 quella dei \"Sepolcri\" foscoliani, pubblicata nel 1936.\" Dun Karm tradusse \"La quercia caduta\", di Giovanni Pascoli, ed \"Egoismo e carit\u00e0\", di Antonio Zanella, ma al ben pi\u00f9 impegnativo confronto con il Carme foscoliano si dedic\u00f2 per alcuni anni, con l'intento di mostrare nella difficile sfida con l'originale le capacit\u00e0 espressive della lingua maltese.\nInni.\nCarmelo Psaila fu anche autore di inni. Nel 1913, in occasione del XXIV Congresso Eucaristico Internazionale, che si svolse a Malta, compose l'inno \"T'adoriam, ostia divina\", musicato da Giuseppe Caruana e subito divenuto popolare in tutto il mondo cattolico. Nel 1922 scrisse \"L-Innu Malti\", musicato da Robert Samut, che fu adottato come inno maltese nel 1941 e confermato come inno nazionale nel 1964, quando fu conseguita l'indipendenza.\nOpera filologica e lessicografica.\nNel 1921 Dun Karm fu uno dei fondatori dell'Associazione dagli scrittori maltesi (Ghaqda tal- kittieba tal-Malti), e ne divenne presidente nel 1927 e presidente onorario dal 1941 alla morte. L'associazione svolse un ruolo essenziale nella normalizzazione e standardizzazione della lingua, definendo l'alfabeto adottato nel 1934, quando il maltese fu dichiarato lingua ufficiale. Il lavoro lessicografico di Dun Karm, invece, produsse un dizionario inglese-maltese in tre volumi.\nOnorificenze e riconoscimenti.\nNel 1956 fu insignito del titolo di Commendatore dell'Ordine dell'impero Britannico (Commander of the Order of the British Empire).\nA \u017bebbu\u0123 una lapide lo ricorda sulla casa natale; inoltre gli sono dedicati una via (Triq Dun Karm) e un busto nella piazza del mercato. A La Valletta un suo busto si trova all'ingresso della Biblioteca Nazionale. Una statua a figura intera, infine, gli \u00e8 stata dedicata a Floriana."}
{"id": "1979112", "revid": "729019", "url": "https://it.wikipedia.org/wiki?curid=1979112", "title": "Ferchar mac Connaid", "text": "Biografia.\nEra figlio di Connad Cerr e quindi membro dei Cen\u00e9l nGabr\u00e1in. Incerta \u00e8 la sua data di morte. \u00c8 l'unico discendente di Connad Cerr che sal\u00ec, per quanto se ne sa, sul trono di Dalriada."}
{"id": "1979114", "revid": "309289", "url": "https://it.wikipedia.org/wiki?curid=1979114", "title": "Dem'janka", "text": "La Dem'janka \u00e8 un fiume della Russia siberiana occidentale (Oblast' di Omsk e di Tjumen'), affluente di destra dell'Irty\u0161.\nHa origine nelle paludi della regione pianeggiante del Vasjugan'e, all'estremit\u00e0 nordorientale dell'oblast' di Omsk; scorre per tutto il percorso in una zona pressoch\u00e9 completamente piatta, paludosa e coperta dalla taiga, con direzione mediamente est-nordest, senza incontrare centri urbani di qualche rilievo. Confluisce nell'Irty\u0161 presso il villaggio di Dem'janskoe. I principali affluenti della Dem'janka sono Keum, proveniente dalla destra idrografica, Tegus e Imgyt, proveniente da sinistra.\nLa Dem'janka \u00e8 interessata dal congelamento delle acque per lunghi periodi ogni anno, all'incirca da novembre ad aprile."}
{"id": "1979115", "revid": "80339", "url": "https://it.wikipedia.org/wiki?curid=1979115", "title": "Demjanka", "text": ""}
{"id": "1979116", "revid": "80339", "url": "https://it.wikipedia.org/wiki?curid=1979116", "title": "Demyanka", "text": ""}
{"id": "1979119", "revid": "1305772", "url": "https://it.wikipedia.org/wiki?curid=1979119", "title": "Regione integrata di sviluppo del Distrito Federal e intorno", "text": "La regione integrata di sviluppo del Distrito Federal e intorno (portoghese: \"Regi\u00e3o Integrada de Desenvolvimento do Distrito Federal e Entorno\") \u00e8 una RIDE del Brasile."}
{"id": "1979124", "revid": "287204", "url": "https://it.wikipedia.org/wiki?curid=1979124", "title": "Associazione Calcio Verona 1929-1930", "text": "Questa pagina raccoglie i dati riguardanti il Football Club Hellas Verona nelle competizioni ufficiali della stagione 1929-1930.\nStagione.\nLa stagione 1929-1930 rappresenta per il Verona la prima stagione nella Serie B.\nStatistiche.\n\"Statistiche aggiornate al 12 aprile 2015\"."}
{"id": "1979128", "revid": "281779", "url": "https://it.wikipedia.org/wiki?curid=1979128", "title": "Preston Reed", "text": "Biografia.\nNato ad Armonk, nello stato di New York il 13 aprile del 1955, dopo aver ricevuto lezioni di chitarra classica, all'et\u00e0 di 16 anni si risveglia il suo interesse per lo strumento grazia all'ascolto di Jorma Kaukonen.\nDalla met\u00e0 degli anni settanta sviluppa uno stile estremamente elaborato che si compendia di tapping, hammer, pull-of, slap, risonanze armoniche e utilizzo dello strumento in senso percussivo. Le tecniche di Reed sono le fondamenta del picking estremo che ha trovato un pubblico di nicchia attento e competente. "}
{"id": "1979137", "revid": "287204", "url": "https://it.wikipedia.org/wiki?curid=1979137", "title": "Associazione Calcio Verona 1930-1931", "text": "Questa pagina raccoglie i dati riguardanti il Football Club Hellas Verona nelle competizioni ufficiali della stagione 1930-1931.\nStagione.\nLa stagione 1930-1931 rappresenta per il Verona la seconda stagione nella seconda serie nazionale."}
{"id": "1979138", "revid": "124109853", "url": "https://it.wikipedia.org/wiki?curid=1979138", "title": "Emma Chambers", "text": "Nota per aver interpretato il ruolo di Alice Tinker nella commedia della BBC The Vicar of Dibley e di Honey Thacker nel film \"Notting Hill\" (1999), che rappresenta la prima interpretazione sul grande schermo.\nBiografia.\nEmma Chambers ha frequentato la St. Mary's School di Doncaster e, successivamente, la St Swithun's School di Winchester, un collegio in Hampshire. Mentre era l\u00ec, ha giocato a lacrosse per la contea. Negli anni '80 si \u00e8 formata alla Webber Douglas Academy of Dramatic Art dove \u00e8 stata compagna di classe dell'attore Ross Kemp.\nEra sposata dal 1991 con Ian Dunn. L'attrice \u00e8 morta nel 2018 a causa di un attacco cardiaco."}
{"id": "1979144", "revid": "1651459", "url": "https://it.wikipedia.org/wiki?curid=1979144", "title": "Tim McInnerny", "text": "Collabora con la BBC e recita in teatro. \u00c8 noto per aver recitato in \"Erik il Vikingo\" di Terry Jones nella parte di Sven il Berserk, in \"Notting Hill\", \"La carica dei 101 - Questa volta la magia \u00e8 vera\", e ne \"La carica dei 102 - Un nuovo colpo di coda\". Nel 1989 \u00e8 apparso nel videoclip di \"This Woman's Work\", brano eseguito da Kate Bush."}
{"id": "1979147", "revid": "298229", "url": "https://it.wikipedia.org/wiki?curid=1979147", "title": "Unbreakable 2005", "text": "Unbreakable \u00e8 stato un evento in pay per view prodotto dalla federazione Total Nonstop Action Wrestling (TNA). L'evento ha avuto luogo l'11 settembre 2005 presso l'Impact Zone di Orlando in Florida. \nQuesto evento nel sostitu\u00ec l'edizione del 2005 di Victory Road ma negli anni seguenti non fu pi\u00f9 ripetuto.\nRisultati.\nFour Way Elimination Tag Team match.\nRiferimento alla riga nove della tabella soprastante."}
{"id": "1979151", "revid": "253269", "url": "https://it.wikipedia.org/wiki?curid=1979151", "title": "Gina McKee", "text": "Ha ottenuto il successo internazionale nel film \"Notting Hill\", nel quale recita al fianco di Julia Roberts e Hugh Grant, interpretando la parte di Bella, la donna sulla sedia a rotelle.\nBiografia.\nGina McKee \u00e8 nata a Sunderland; suo padre era un minatore di carbone. Grande tifosa del , le \u00e8 stato chiesto di narrare il documentario sulla squadra \"Premier Passions\". Vegetariana dal 1982, vive a East Dean nell'East Sussex con suo marito Kez Cary, con cui \u00e8 sposata dal 1989.\nLa McKee inizi\u00f2 la sua carriera televisiva con piccoli ruoli marginali, inclusa una parte nel \"Lenny Henry Show\". Il suo debutto cinematografico avvenne nel 1988, quando ottenne una piccola parte nel film di Ken Russell \"La tana del serpente bianco\", con Hugh Grant. Nel 1996 interpret\u00f2 Mary nello sceneggiato della BBC \"Our Friends in the North\", e per questa interpretazione vinse tre premi come Miglior Attrice nel 1997: il British Academy Television Award per la miglior attrice, il Royal Television Society Award ed il Broadcasting Press Guild Award.\nSul palcoscenico, Gina McKee ha recitato nelle commedie di Harold Pinter \"The Lover\" e \"The Collection\" al Comedy Theatre di Londra. Nel 2008 ha inoltre partecipato ad una riedizione dell\"Ivanov\" di Cechov. Nel 2002 ha ricevuto un dottorato onorario in Arte dall'Universit\u00e0 di Sunderland."}
{"id": "1979152", "revid": "1318658", "url": "https://it.wikipedia.org/wiki?curid=1979152", "title": "Narcotico", "text": "Il termine narcotico deriva dal greco \"( \u03bd\u03b1\u03c1\u03ba\u1ff6 Nark\u014d \" rendere insensibile\")\", termine che si pensa essere stato coniato dal medico romano Galeno. Con esso si indica una sostanza psicoattiva con propriet\u00e0 analgesiche in grado di provocare paralisi, narcosi o anestesia generale.\nFra gli effetti si riscontrano euforia, analgesia, sonno improvviso e profondo, cambiamenti dell'umore, spasmi, contrazione delle pupille, vomito, nausea. \nGaleno avrebbe elencato la radice di mandragora, semi di Hyosciamus, semi e il succo di papavero (oppio) come esempi principali.\nOggi esistono i tipi naturali, semisintetici e sintetici :\nCome definizione legale i narcotici sono stupefacenti cio\u00e8 sostanze psicoattive incluse nelle tabelle della Convenzione Unica sugli stupefacenti del 1961, naturali o sintetiche. In inglese il termine \u00ab\"narcotic\"\u00bb\",\" soprattutto in ambito legale, \u00e8 la traduzione di \u00abstupefacente\u00bb e viene spesso impropriamente utilizzato per indicare tutte le droghe illecite.\nSono definiti narcotici, meno propriamente, anche farmaci o sostanze che agiscono sul sistema nervoso centrale senza indurre narcosi, come, ad esempio, i simpaticomimetici, gli allucinogeni.\nCaratteristiche.\nI narcotici sono le sostanze con cui si instaura pi\u00f9 velocemente una dipendenza, il cui nome viene associato agli oppiacei e oppioidi. Con questi termini si intende molecole ricavate dal papavero da oppio o affini a principi attivi dell'oppio ( eroina, morfina, metadone, ossicodone, buprenorfina, ecc.. ). La principale caratteristica di queste sostanze \u00e8 la forte affinit\u00e0 molecolare con enzimi naturali prodotti dall'organismo umano, le endorfine, che hanno un effetto di regolazione sul sistema nervoso centrale.\nI narcotici sono sostanze dotate di propriet\u00e0 analgesiche, sedative, miorilassanti ed euforizzanti. Agiscono non solo sul cervello ma anche su tutto il sistema nervoso centrale, su ricettori specifici centrali e periferici dei sistemi deputati alla trasmissione del dolore, come sulla emotivit\u00e0 e la sfera degli istinti. \nPossono indurre forte dipendenza fisica e psichica per la rapidit\u00e0 di assuefazione, cio\u00e8 per la velocit\u00e0 con cui l'organismo si abitua a queste sostanze, regolandosi su dosi via via maggiori. La dipendenza da queste sostanze pu\u00f2 portare al bisogno compulsivo di auto-somministrazione ripetuta della sostanza, per sperimentare nuovamente l'effetto psichico o anche solo per ripristinare una percezione di normalit\u00e0 quando l'organismo soffre a causa della sindrome d'astinenza. L'assuefazione psicofisica comporta reazioni patologiche anche gravi alla sospensione dell'uso della sostanza, dette appunto sindrome o crisi d'astinenza.\nLa dipendenza fisica, dovuta ai condizionamenti neurobiologici correlati alle endorfine, \u00e8 difficilmente superabile per semplice iniziativa spontanea del paziente. \u00c8 pi\u00f9 facilmente risolvibile con programmi di intervento farmacologico, efficaci nel coprire gli effetti dell'astinenza. La terapia pi\u00f9 comune per \"svezzare\" dalla dipendenza consiste nel sostituire la morfina con un altro oppiaceo, che abbia minore effetto psicotropo e maggiore effetto somatico, a dosi via via minori. Queste procedure risolvono solo gli effetti organici dell'assuefazione. La dipendenza psichica invece, difficile punto nodale della tossicodipendenza, richiede lenti, complessi, multicausali interventi psicoterapeutici.\nUna dose eccessiva di oppiacei pu\u00f2 essere letale, a causa del loro effetto depressivo del sistema cardio-circolatorio e sui centri della respirazione. L'overdose da oppiacei pu\u00f2 portare a scompenso respiratorio, shock e collasso cardiocircolatorio. Tutti gli oppiacei, bench\u00e9 siano sostanze estremamente pericolose, non sono per\u00f2 tossiche a livello cellulare o tissutale: il danno fisico provocato dall'uso di queste sostanze \u00e8 collegato alle sostanze da taglio inserite nelle droghe di strada. Perci\u00f2 a differenza di altre sostanze stupefacenti non provocano danni permanenti all'organismo. Nonostante le numerose controindicazioni, gli oppiacei sono tutt'oggi una classe di farmaci insostituibili in medicina, per via della loro potente funzionalit\u00e0 analgesica.\nAbuso.\nUn sovradosaggio comporta pesanti conseguenze sull'organismo fino al coma e alla morte.\nMeccanismo d'azione.\nEsistono tre tipi di recettori per gli oppioidi: Mu ( recettori \u03bc-oppioidi ), delta e kappa ( recettore \u03ba-oppioidi ). \nGli oppiacei endogeni ( encefaline , dinorfina , endorfina) non si legano specificamente a nessun particolare recettore degli oppioidi. Il legame del recettore dell'oppioide provoca una cascata che porta all'apertura del canale e all'iperpolarizzazione del neurone. L'iperpolarizzazione pu\u00f2 portare all'inibizione neurale post-sinaptica e all'inibizione presinaptica del rilascio di neurotrasmettitori. "}
{"id": "1979153", "revid": "253269", "url": "https://it.wikipedia.org/wiki?curid=1979153", "title": "Hugh Bonneville", "text": "Grande attore Shakespeariano, ha lavorato per la BBC, ma \u00e8 conosciuto principalmente dal pubblico mondiale per la sua partecipazione nel film \"Notting Hill\" e per l'interpretazione di Robert Crawley, Conte di Grantham nella serie per ITV \"Downton Abbey\".\n\u00c8 sposato con Lucinda Evans ed ha un figlio.\nDoppiatori italiani.\nNelle versioni in italiano delle opere in cui ha recitato, Hugh Bonneville \u00e8 stato doppiato da:"}
{"id": "1979157", "revid": "287204", "url": "https://it.wikipedia.org/wiki?curid=1979157", "title": "James Dreyfus", "text": "Biografia.\nNato a Londra, i suoi genitori divorziarono quand'era molto piccolo. Sua madre era una modella egiziana e James pass\u00f2 diversi anni a girare per il mondo con lei. Dopo essere stato educato alla \"public school\" inglese di Harrow, si form\u00f2 alla Royal Academy of Dramatic Art.\nNel 1988 Dreyfus vinse il premio Best Supporting Performance in un concorso Olivier Award per la sua interpretazione in \"The Lady In The Dark\" al Royal National Theatre. Nello stesso anno il suo nome fu proposto per lo Ian Charleson Award per la sua interpretazione di Cassio nel \"Giulio Cesare\" di Shakespeare al Birmingham Repertory Theatre. \nNel 2005 interpreta Carmen Ghia per dieci mesi nella produzione londinese del musical di Mel Brooks \"The Producers\" al Theatre Royal Drury Lane. Nel 2006 interpreta il Maestro delle cerimonie nel revival londinese del musical \"Cabaret,\" mentre nel 2013 \u00e8 il Dottor Pangloss in un allestimento dell'operetta di Leonard Bernstein \"Candide\" alla Menier Chocolate Factory. Nel 2015 \u00e8 l'eponimo protagonista nella commedia premio Pulitzer \"Harvey\" in scena al Haymarket Theatre con Maureen Lipman.\nA partire dal 2017, Dreyfus ha interpretato il Maestro in alcuni audio Big Finish dedicati alla serie televisiva \"Doctor Who\". La sua \u00e8 la prima incarnazione del personaggio nella cronologia della serie, quella che ha rubato un TARDIS ed \u00e8 partito da Gallifrey.\n\u00c8 dichiaratamente gay."}
{"id": "1979165", "revid": "1266208", "url": "https://it.wikipedia.org/wiki?curid=1979165", "title": "Associazione Calcio Verona 1931-1932", "text": "Questa pagina raccoglie i dati riguardanti il Football Club Hellas Verona nelle competizioni ufficiali della stagione 1931-1932.\nStagione.\nLa stagione 1931-1932 rappresenta per il Verona la terza stagione nella seconda serie nazionale."}
{"id": "1979166", "revid": "125493946", "url": "https://it.wikipedia.org/wiki?curid=1979166", "title": "Richard McCabe", "text": "Figlio di padre britannico e madre francese. Dopo aver recitato in diverse serie televisive, a partire dalla fine degli anni Ottanta, ha debuttato al cinema nel 1999 con il film \"Notting Hill\".\nHa studiato alla Royal Academy of Dramatic Art. \u00c8 un attore di formazione classica ed \u00e8 anche musicista."}
{"id": "1979167", "revid": "287204", "url": "https://it.wikipedia.org/wiki?curid=1979167", "title": "New Moon (romanzo)", "text": "New Moon \u00e8 il secondo libro della \"Saga di Twilight\" di Stephenie Meyer, pubblicato il 6 settembre 2006 negli Stati Uniti e il 27 aprile 2007 in Italia.\nIl lungometraggio tratto dal libro dal titolo \"\" di cui la casa di distribuzione cinematografica Summit Entertainment detiene i diritti (come di tutti i film relativi alla serie di libri), \u00e8 uscito in contemporanea nei cinema di tutto il mondo il 18 novembre 2009.\nTrama.\nIsabella Swan partecipa alla festa per il suo diciottesimo compleanno organizzata da Alice Cullen. Per errore finisce col tagliarsi un dito con della carta da regalo, scatenando la sete incontrollabile di Jasper. Edward interviene per proteggerla dall'attacco fermando Jasper ma ferendola suo malgrado. In seguito, si rende conto che per Bella non \u00e8 pi\u00f9 un bene avere contatti con lui o la sua famiglia. Cos\u00ec chiede ai Cullen di lasciare Forks e fornisce a Bella diverse motivazioni nella speranza che lei lo dimentichi e viva una vita felice dopo la sua partenza. Bella crede a Edward e si convince che lui non l'ami pi\u00f9, cadendo in una profonda depressione. Dopo circa sei mesi, Bella esce parzialmente da questa crisi grazie all'amicizia di Jacob Black. Amicizia che viene per\u00f2 ben presto messa a rischio da un nuovo segreto: Jacob Black ha sviluppato il gene del licantropo, nemico naturale dei vampiri, e deve allontanarsi da lei. Bella viene a conoscenza di questo segreto e i due ragazzi ricominciano a frequentarsi. Desiderosa di rivedere il suo amato, Bella, con la complicit\u00e0 di Jacob, si d\u00e0 a passatempi pericolosi. Infatti mettere a repentaglio la propria vita le provoca scariche di adrenalina e allucinazioni uditive e visive molto reali di Edward. Dopo qualche tempo, Alice torna a Forks poich\u00e9, a causa delle sue visioni, interpreta un tuffo da uno scoglio come un tentativo di suicidio di Bella. Edward telefona a casa di Bella per informarsi sull'accaduto, ma a causa di una conversazione equivoca con Jacob, crede che Bella sia morta. Per la disperazione Edward si reca in Italia, a Volterra, allo scopo di farsi uccidere dai Volturi, i detentori delle leggi vampiresche.\nI Volturi si rifiutano di uccidere un possibile alleato tanto promettente, ma Edward trova un espediente per assicurarsi la loro reazione: decide di esporsi deliberatamente alla luce diretta del sole davanti a centinaia di persone, cosa che rivelerebbe la sua natura sovrannaturale. Alice e Bella riescono a raggiungere Volterra e a fermare Edward prima dell'intervento dei Volturi. Questi, ormai a conoscenza della loro relazione, avvertono Edward che il legame con la ragazza umana verr\u00e0 tollerato a patto che la trasformi presto in vampira. Rassicurati da Edward e dalle visioni di Alice, i Volturi li lasciano andare. Tornati a casa, Edward rassicura Bella sul fatto che l'ama profondamente. Bella alla fine capisce che \u00e8 la verit\u00e0, e chiede ad Edward di trasformarla subito in vampira. Lui \u00e8 contrario all'idea, ma alla fine decide di farle questa concessione a patto che la ragazza gli conceda la sua mano. Bella ha qualche tentennamento a dire di s\u00ec a causa della sua giovane et\u00e0 e lascia la discussione in sospeso.\nLa copertina.\nAl contrario degli altri libri, l'autrice non \u00e8 stata coinvolta nella scelta della copertina di New Moon. All'inizio Stephenie Meyer aveva proposto l'immagine di un orologio, dato che il tempo \u00e8 un tema chiave del romanzo. I grafici che hanno scelto il tulipano, invece, hanno voluto sottolineare il tema della perdita attraverso l'immagine dei petali che si staccano dal fiore. I petali sono anche un'allusione alla goccia di sangue che Bella perde nel primo capitolo, quando si taglia il dito.\nVersioni cinematografiche.\nDal romanzo \u00e8 stato tratto un adattamento cinematografico, uscito nelle sale il 18 novembre 2009. Le riprese del film sono iniziate il 16 marzo 2009 a Vancouver e dal 18 al 29 maggio si sono svolte in Italia. I protagonisti (Kristen Stewart, Robert Pattinson e Taylor Lautner) sono gli stessi del precedente \"Twilight\".\nLe scene che prevedono come location l'Italia non si sono svolte come nel libro a Volterra ma a Montepulciano, sempre in Toscana, per motivi di comodit\u00e0."}
{"id": "1979168", "revid": "767487", "url": "https://it.wikipedia.org/wiki?curid=1979168", "title": "Pallacanestro Varese 1968-1969", "text": "Nel Campionato 1968-69 la Pallacanestro Varese sponsorizzata Ignis, conquista il suo terzo scudetto.\nDopo il deludente campionato precedente, la dirigenza societaria affronta cambiamenti profondi nella scelta dell'organico degli atleti. Confermati Meneghin, Rusconi, Villetti, Malagoli e Giorgio Consonni, gli acquisti puntano sui giovani; Lino Paschini, prelevato dalla Snaidero Udine e Francesco Ovi dalla Libertas Pallacanestro Forl\u00ec. Steve Sullivan, lo straniero di campionato dai risultati altalenanti, viene sostituito dal messicano Manuel Raga. Enrico Bovone viene ceduto all'All'Onest\u00e0 Milano, in cambio del varesino Aldo Ossola.\nAl termine del campionato i punti segnati sono 1563, subiti 1422, migliore realizzatore Lino Paschini con 412 punti.\nIn Coppa Italia, seconda edizione, la Pallacanestro Varese vince la finale contro la Ignis Sud Napoli."}
{"id": "1979171", "revid": "246099", "url": "https://it.wikipedia.org/wiki?curid=1979171", "title": "Wymysorys", "text": ""}
{"id": "1979172", "revid": "767487", "url": "https://it.wikipedia.org/wiki?curid=1979172", "title": "Pallacanestro Varese 1969-1970", "text": "Nel Campionato 1969-70 la Pallacanestro Varese sponsorizzata Ignis ingaggia un nuovo allenatore. Al posto di Nico Messina siede il primo non italiano alla guida della squadra; lo jugoslavo Aza Nikoli\u0107. Dalla Fides Napoli rientra Paolo Vittori, Antonio Bulgheroni, futuro presidente negli anni novanta, rientra in squadra dopo quattro anni provenendo dalla seconda squadra di Milano, l'All'Onest\u00e0. Per gli scontri europei viene ingaggiato lo statunitense Rickard \"Ricky\" Jones.\nNel mese di aprile del 1970 la squadra conquista scudetto, Coppa dei Campioni, vinta nella finale di Sarajevo contro la detentrice CSKA Mosca, e Coppa Italia, battendo in finale la Simmenthal Milano.\nI punti realizzati in campionato sono 1913, subiti 1593. Miglior realizzatore Manuel Raga con 421 punti."}
{"id": "1979173", "revid": "118400077", "url": "https://it.wikipedia.org/wiki?curid=1979173", "title": "Dylan Moran", "text": "\u00c8 maggiormente noto per aver recitato e co-scritto la sitcom televisiva \"Black Books\", e per aver lavorato insieme a Simon Pegg in \"L'alba dei morti dementi\" (\"Shaun of the Dead\") e \"Run Fatboy Run\". Moran partecipa regolarmente a vari festival della commedia nazionali ed internazionali quali l'Edimburgo Fringe Festival, il Just for Laughs Comedy Festival di Montr\u00e9al, l'International Comedy Festival di Melbourne e il Kilkenny Comedy Festival.\nBiografia.\nLe origini.\nMoran \u00e8 nato a Navan, County Meath, in Irlanda. Ha frequentato la \"St. Patrick's Classical School\" (assieme al comico, nonch\u00e9 suo amico, Tommy Tiernan). Ha abbandonato gli studi all'et\u00e0 di 16 anni senza aver conseguito alcun titolo di studio.\nCarriera.\nMoran ha cominciato ad appassionarsi alla commedia all'et\u00e0 di 20 anni dopo aver assistito ad alcuni show di vari comici tra i quali Ardal O'Hanlon al \"Comedy Cellar\", un piccolo (90 posti) comedy club situato a Dublino. Nel 1992 ha cominciato a tenere i suoi primi show proprio nello stesso locale, e, sebbene fosse nervoso, ottenne una buona risposta da parte del pubblico. Tra il 1995 e il 1996, Moran ha tenuto una piccola rubrica per l'Irish Times.\nIl talento di Moran fu riconosciuto nel 1993 quando vinse il premio \"So You Think You're Funny\" al Festival di Edimburgo. Nel 1996, all'et\u00e0 di 24 anni, vinse il Perrier Comedy Award al Festival di Edimburgo, divenendo cos\u00ec la persona pi\u00f9 giovane ad aver vinto quel premio. Nel 1997 tenne nel Regno Unito il suo primo tour comico intitolato: \"Gurgling For Money\". In seguito, prese parte a vari festival comici tra i quali l'Hay Festival, il Just for laughs di Montr\u00e9al, il Vancouver Comedy Festival e il Festival di Edimburgo.\nNel 1998 Moran ottenne il suo primo ruolo televisivo, recitando assieme a Charlotte Coleman nella sitcom \"How Do You Want Me?\" in onda per la BBC 2, nella quale interpret\u00f2 la parte di \"Ian Lyons\". Nel 1999 ottenne una piccola parte nel celebre film \"Notting Hill\", nella quale ha interpretato \"Rufus\" il ladro.\nNel 2000, fu trasmessa in onda per la prima volta su Channel 4 \"Black Books\". La sitcom era originariamente un'idea di Moran, che riusc\u00ec a realizzarla grazie all'aiuto del co-scrittore ed amico Graham Linehan. Il protagonista della serie \u00e8 il libraio Bernard Black, un ubriacone, inetto, miserabile e asociale. La seconda stagione fu trasmessa nel 2002, ma il vero successo si ebbe con la terza, trasmessa nel 2004, che fu accolta con grande entusiasmo da parte della critica e dai fans. Nello stesso anno, Moran fece apparizione come protagonista nel film, \"L'alba dei morti dementi\" (\"Shaun of the Dead\") nel quale ha recitato nella parte di David.\nNel 2004 Moran part\u00ec nuovamente in tour portando in giro i suoi nuovi show \"Monster I\" e \"Monster II\", tenne alcune date anche a New York e a Milano, oltre che in Gran Bretagna e Irlanda. Il tour fu descritto dal \"Times\" come un \"masterclass of comic charisma: swinging from topic to topic in a manner seemingly spontaneous but actually tightly organised\" (capolavoro di carisma comico: passando da un argomento all'altro in una maniera apparentemente spontanea ma in realt\u00e0 strettamente organizzata.\nDurante il tour di \"Monster II\", e pi\u00f9 precisamente il 28 maggio al Vicar Street di Dublino per la prima volta \u00e8 stato filmato e messo in DVD uno show di Moran, successivamente messo in vendita lo stesso anno. Nel 2004 ha fatto parte della \"British Comedy Invasion\" (che annoverava nel cast i migliori comici Britannici tra i quali Eddie Izzard, il comico irlandese Tommy Tiernan e Bill Bailey, gi\u00e0 suo compagno in \"Black Books\") che si \u00e8 tenuta a New York, citt\u00e0 nella quale, Moran ha fatto in seguito ritorno mettendo in scena per un mese intero uno show al Village Theatre.\nIl suo terzo tour, intitolato \"Like, Totally\", va in scena la prima volta al Buxton Opera House il 3 maggio 2005. Come per i suoi precedenti tour, lo show \u00e8 accompagnato da vignette disegnate dallo stesso Moran e proiettate dietro di lui. Il DVD del tour \u00e8 stato messo in vendita nel dicembre del 2005.\nMoran ha interpretato il personaggio di \"Gordon\" nel film commedia \"Run, Fat Boy, Run\", distribuito il Settembre del 2007.\nNel Giugno del 2008, Dylan Moran si \u00e8 esibito assieme ad Ardal O'Hanlon e Tommy Tiernan alla Liverpool Arena in \"The Three Fellas\" (\"I tre compari\").\nTra ottobre e novembre del 2008, partir\u00e0 il tour del nuovo show di Moran intitolato \"What It Is\", il tour, che coinvolger\u00e0 tutto il Regno Unito. Partir\u00e0 dalla Grand Opera House di York, e si chiuder\u00e0 al New Theatre di Oxford.\nPremi e riconoscimenti.\nDylan Moran ha vinto il premio So You Think You're Funny? nel 1993, e il Perrier Award nel 1996, entrambi al Fringe Festival di Edimburgo. In seguito ha per\u00f2 \"respinto\" l'ultimo definendolo come \"a load of media rubbish\" (Spazzatura dei media), e, affermando che l'avrebbe maggiormente meritato Bill Bailey.\nNel sondaggio intitolato \"Greatest Comedy Stand-up\" e commissionato da Channel 4, si \u00e8 piazzato al 17\u00ba posto.\nMoran \u00e8 stato nominato \"the greatest comedian, living or dead\" dal noto quotidiano Europeo, \"Le Monde\" nel Luglio del 2007\nHa inoltre vinto due volte il premio televisivo \"BAFTA\" per la migliore sitcom (Best Situation Comedy), entrambe le volte per \"Black Books\".\nVita privata.\nDylan si \u00e8 sposato con sua moglie Elaine il 4 settembre del 1997 a Londra. Hanno due bambini, Siobhan e Simon, che appaiono spesso nei suoi show. La sua famiglia risiede a Edimburgo."}
{"id": "1979176", "revid": "767487", "url": "https://it.wikipedia.org/wiki?curid=1979176", "title": "Pallacanestro Varese 1970-1971", "text": "Nel Campionato 1970-71 la Pallacanestro Varese vince lo scudetto, segnando 1870 punti e subendone 1437. Nel 1970 ottiene la sua seconda Coppa Intercontinentale, vinta nella finale giocata a Varese contro il Real Madrid. Nel 1971 arriva seconda in Coppa Europa, in finale come l'anno precedente con l'Armata Rossa, nella citt\u00e0 di Anversa. La Coppa Italia \u00e8 ancora appannaggio del quintetto varesino, ai danni della Fides Napoli. Questa serie di vittorie determina la definizione di \"Grande Ignis\" assegnata alla squadra italiana.\nGli acquisti principali dell'anno sono Ivan Bisson, rientrato dal prestito dalla Snaidero Udine, e Paolo Polzot, dalla Cecchi Biella."}
{"id": "1979178", "revid": "601933", "url": "https://it.wikipedia.org/wiki?curid=1979178", "title": "Ada o ardore", "text": "Ada o ardore \u00e8 un romanzo di Vladimir Nabokov pubblicato nel 1969.\n\u00c8 ambientato in un mondo parallelo chiamato Anti-Terra, deformazione del nostro pianeta, in cui la Russia si estende nella parte settentrionale del continente americano, sovrapponendosi al Canada.\nTrama.\nParte Prima.\nLa prima frase \u00e8 una parodia dell'incipit di \"Anna Karenina\" di Lev Tolstoj.\nL'ambientazione del romanzo \u00e8 l'immaginario Estotiland orientale (o \"Estoty francese\"). I protagonisti si muovono tra la casa di famiglia a Ardis Hall, presumibilmente a nordovest di Qu\u00e9bec, e la localit\u00e0 di Kingston a sud di Boston (che nel romanzo si trova nel Mayne). La traslitterazione dei nomi dall'alfabeto russo a quello latino si effettua secondo la vecchia ortografia russa, anteriore alla riforma del 10 ottobre 1918, perch\u00e9 su Antiterra la rivoluzione russa non scoppier\u00e0 mai.\nNel romanzo l'Estotiland \u00e8 una regione del \"Canady\", nome che potrebbe essere la versione plurale (dal momento che vi sono tre Estotiland) del russo \"Kanada\". I protagonisti Ada e Ven sono introdotti in maniera indiretta, come nel romanzo ottocentesco, cominciando con la presentazione delle loro famiglie (i Durmanov e i Veen) e dell'ambientazione, che risulta subito leggermente spiazzante perch\u00e9 il lettore non riesce a capire i riferimenti storici e geografici.\nSu Antiterra, la Russia \u00e8 \u201cun grazioso sinonimo dell'Estoty\u201d mentre il gigante euroasiatico che si estende \u201cdalla Curlandia alle Curili\u201d si chiama Tartaria. L'energia elettrica \u00e8 stata messa al bando a met\u00e0 Ottocento in seguito a un incidente chiamato \u201cdisastro EL\u201d, e il mondo che ne risulta sembra un misto della Russia rurale dell'infanzia di Nabokov, della Francia e dell'Inghilterra delle sue letture giovanili e dell'America della sua maturit\u00e0.\nVan arriva a Ardis Hall, ospite per l'estate presso gli zii, e conosce la cugina Adelaida, minore di due anni. La prima volta che la sente nominare, c'\u00e8 anche la giustificazione del titolo del romanzo.\nL'interesse di Van per la cugina ha i colori e le parole di un erotismo adolescenziale, e si alimenta di piccoli episodi di seduzione involontaria: la gonna di Ada sollevata senza malizia, oppure una porta socchiusa sulla sua toelette sopra il bacile nel bagno sul quale si avvolge un serpente di porcellana.\nLa storia si tinge sempre pi\u00f9 di erotismo a mano a mano che l'estate avanza, e i due ragazzini colgono tutte le occasioni per appartarsi. Il loro ardore li conduce a una vita sessuale da adulti. I presagi per\u00f2 si inseguono; per esempio, Ada nel cap. 13 gioca a anagrammi, e dalla parola \u201ccestino\u201d tira fuori un innocente \u201cincesto\u201d che fa rabbrividire il lettore.A mano a mano che la narrazione procede, il lettore si accorge che il punto di vista \u00e8 quello di Veen che scrive a posteriori la storia del suo amore di tutta una vita, con note a margine sempre pi\u00f9 frequenti non solo di suo pugno, ma anche di Ada.\nAlla fine dell'estate Ada e Veen devono separarsi; la loro lontananza si protrarr\u00e0 per quasi quattro anni fino al giugno 1888. Aqua cerca di avvicinare il figlio a una vicina di casa, Cordula de Prey, che \u00e8 anche compagna di scuola di Ada, ma oramai il giovane \u00e8 troppo preso dalla cugina.Marina viaggia in Europa con le due figlie, mentre Veen, appena diplomato, si trasferisce in Inghilterra dove acquisisce una certa notoriet\u00e0 come prestidigitatore, con il nome di Mascodagama.\nNel 1888 Veen ritorna in America e si presenta a Ardis Hall all'inizio della nuova estate, trepidante di sapere se Ada sia ancora innamorata di lui. La ragazza, che sta per compiere 16 anni, cade fra le sue braccia; il loro idillio segreto e ardente prosegue; Demon Veen arriva in visita, avrebbe la tentazione di mettere in guardia il figlio a proposito dei legami di consanguineit\u00e0 con Ada, ma rimanda. La gelosia di Van \u00e8 stimolata dal giovane Percy De Prey, da sempre innamorato della giovane; durante la festa per il 16\u00ba compleanno di Ada i due si battono e mani nude, Van ha le meglio ma sfida il giovane a duello. Percy tuttavia parte perch\u00e9 si \u00e8 arruolato per la guerra che in Crimea contrappone le potenze occidentali ai cinesi e ai tartari.\nBlanche, la giovane cameriera di Ardis Hall innamorata di Veen, gli rivela che Ada ha avuto una relazione con Herr Rack, il maestro di musica tedesco di sua sorella Lucette. Folle di gelosia, Van si reca in citt\u00e0 per vendicarsi, ma sul treno offende e sfida a duello un ufficiale pi\u00f9 abile di lui. Rimane ferito a una spalla, e mentre si trova in ospedale scopre che Rack \u00e8 ricoverato in fin di vita per una malattia mortale. Anche Percy De Prey \u00e8 morto in battaglia, due giorni dopo lo sbarco in Crimea. Quelli che egli considera i due maggiori ostacoli tra lui e Ada sono stati rimossi dal destino.\nTuttavia non riesce a superare la rivelazione dell'infedelt\u00e0 di Ada. Inizia una convivenza a casa di Cordula De Prey a Manhattan.\nParte Seconda.\nComposta da 11 capitoli. Poco per volta la narrazione evidenzia le differenze tra Antiterra e il nostro mondo. Il continente americano \u00e8 stato \u201cscoperto\u201d da viaggiatori africani che si sono insediati nel bacino del Mississippi; la Francia ha cessato di esistere nel 1815, occupata dagli inglesi che chiamano \u201cLute\u201d Parigi; il telefono \u00e8 sostituito dal \u201cdorofono\u201d (\"doro-\" \u00e8 una sorta di anagramma di \"idro-\" perch\u00e9 l'apparecchio funziona secondo un principio idraulico). A parte l'interdizione dell'elettricit\u00e0, la tecnologia e la societ\u00e0 sembrano pi\u00f9 avanzate che su Terra: non solo l'automobile per uso privato ma anche l'aeroplano sono comunemente usati negli anni Ottanta del XIX secolo, gli indumenti e la moda sono quelli intorno alla met\u00e0 del nostro XX secolo.\nLontano da Ada, Van si lascia andare alla propria vocazione letteraria e scrive un \u201cromanzo filosofico\u201d intitolato \"Lettere da Terra\", usando lo pseudonimo Voltemand. Il libro vende pochissimo ma ottiene recensioni entusiaste che l'autore sospetta siano opera di Ada. Intanto continua il proprio percorso di formazione universitaria a Chose in Inghilterra e poi nel Mayne. Dopo la fine della relazione, acquista da Cordula il suo attico a Manhattan, ed \u00e8 qui che nel 1891 riceve una visita da Lucette (che ora ha quindici anni). Perdutamente innamorata di lui, Lucette viene a portargli una lettera di riconciliazione di Ada e a offrirsi, in alternativa: ma Van accetta subito la proposta di riconciliazione di Ada e la invita a Manhattan, malgrado Lucette gli abbia confessato giochi saffici (e incestuosi) tra le due sorelle.\nAda e Van si riconciliano a prima vista, lei lo convince che le gelosie che li hanno allontanati sono costruite sul nulla: il prof. Rack era praticamente impotente, tranne che con la moglie, e con Percy ci sono state solo ardenti carezze. I due vivono uno splendido periodo d'amore a Manhattan, anche con la complicit\u00e0 della piccola Lucette che si lascia coinvolgere in un \"m\u00e9nage \u00e0 trois\", finch\u00e9 Demon, venuto a trovare il figlio, scopre lo scandalo della loro vita in comune. Per evitare l'ignominia pubblica alla sorella-amante, Van abbandona la casa.\nParte terza.\nComposta da otto capitoli. Negli anni successivi, abbandonata Ada per non nuocerle e terminata l'universit\u00e0, Van Veen diventa insegnante, viaggia e scrive alcuni libri tra i quali uno intitolato \"La tessitura del Tempo\". Ada \u00e8 diventata un'attrice di cinema, sulle orme della madre Marina, e ha sposato un russo statunitense di nome Andrej Vinelander. Marina muore in una casa di cura di Nizza.\nUn giorno a Parigi Van incontra Cordula che ha sposato Ivan Tobak e hanno un furtivo incontro sessuale. Nel 1901 arriva anche Lucette, portata alla disperazione dal suo amore non ricambiato per Van. Quando lui si imbarca su un transatlantico per fare ritorno in America, Lucette arriva a prendere una cabina sulla stessa nave. Conscia che le sue possibilit\u00e0 di successo si restringono sempre di pi\u00f9, tenta il tutto e per tutto per portarlo nel proprio letto la prima notte; in un ultimo soprassalto di razionalit\u00e0 Van la rifiuta, e lei si getta nelle acque dell'oceano.\nNon \u00e8 l'unica tragedia a funestare la famiglia Veen: nel 1905 Demon muore in un incidente aereo sopra il Pacifico. Van si lascia persuadere a conoscere Andrej Vinelander, il marito di Ada, proprietario terriero in Arizona; si incontrano in Svizzera e ricominciano la loro relazione all'insaputa del marito e della cognata.\nAndrej \u00e8 tuttavia gravemente malato di tubercolosi, Ada si sente obbligata a riaccompagnarlo in America perch\u00e9 pensa che il marito abbia poco da vivere. Van accetta obtorto collo questa separazione che durer\u00e0 17 lunghi anni, fino all'effettiva morte di Vinelander nel 1922.\nParte Quarta.\nComposta da un solo capitolo, la prima parte del quale \u00e8 \"La tessitura del Tempo\", il libro di Van Veen pubblicato nel 1922, anno della morte di Vinelander. Contiene le sue elucubrazioni filosofiche sulla struttura del Tempo, un tributo a \"Alla ricerca del tempo perduto\" (Marcel Proust \u00e8 esplicitamente citato) e naturalmente a Henri Bergson, dal momento che Van tiene una serie di conferenze sul filosofo francese all'universit\u00e0.\nAppena sepolto il marito, Ada telegrafa a Van il suo arrivo. Per la prima volta da quando si amano, possono vivere insieme senza dover rendere conto alla famiglia.\nParte Quinta.\nI sei brevi capitoli dell'ultima parte rappresentano un epilogo prolungato della lunga storia d'amore di Ada e Van Veen. I due vecchi amanti vivono insieme la maturit\u00e0 della vita e il suo declino, nonch\u00e9 l'affievolirsi fisiologico del desiderio sessuale. Aggiunta la vecchiaia, Van assume una segretaria di nome Violet Knox, che \u00e8 la redattrice materiale (nell'anno 1967, quando lui ha 97 anni) della storia di loro due, revisionata a quattro mani.\nPersonaggi.\nProtagonisti.\nIvan Dementevi\u010d Veen (n. 1\u00ba gennaio 1870), l'omofonia del nome forse \u00e8 una suggestione dal film Vanina Vanini di Roberto Rossellini. Quando Nabokov insegnava alla Cornell University di Ithaca (New York), aveva un collega con il cognome olandese di Van Veen; entrambi abitavano in Highland Road, Cayuga Heights, e il nome era dipinto sulla cassetta delle lettere fuori casa.\nAdelaida Danilovna Veen (n. 21 luglio 1872), l'eroina del romanzo, amante del cugino-fratello Van, la loro storia d'amore proseguir\u00e0 a fasi alterne fino in tarda et\u00e0; figlia di un'attrice cinematografica, seguir\u00e0 a sua volta le orme della madre. Come Marina, ha capelli neri e carnagione chiara.\nPersonaggi principali.\nAttrice cinematografica. Respinta la corte di Daniel Veen, al quale preferisce il pi\u00f9 affascinante cugino Demon, accetta di sposarlo quando ormai \u00e8 incinta di Ada: dopo un ardente mese trascorso in vacanza con Demon (durante il quale \u00e8 rimasta incinta), e di fronte al suo rifiuto di divorziare da Aqua e sposarla, riprende in considerazione la proposta di matrimonio del cugino.\nMarito di Aqua Durmanova ma innamorato della sorella di lei, Marina. \u00c8 padre non soltanto di Ada ma anche di Van. Un padre ombra, spesso assente, che si impone su Van con l'esempio di una vita consacrata al piacere.\nComposizione e pubblicazione.\nVladimir Nabokov comincia nel 1959 a lavorare intorno a un progetto che denomina \"The Texture of Time\" (\"La tessitura del Tempo\"), mai portato a termine nella versione originale; nella seconda met\u00e0 del 1965 l'autore ha finalmente presente l'architettura della storia di Ada e Van Veen, e all'inizio dell'anno successivo ha l'idea di coniugarla con il precedente progetto e con un terzo embrione di romanzo che ha come titolo di lavoro \"Letters from Terra\". La lavorazione procede da febbraio 1966 a ottobre 1968.\nLa prima edizione statunitense presso McGraw-Hill risale al 5 maggio 1969, in un volume di 589 pagine; segue e tempo record la traduzione italiana, che vede la luce nel novembre dello stesso anno. La difficolt\u00e0 della lingua di Nabokov, che scrisse \"Ada o ardore\" direttamente in inglese ma con numerosi prestiti dal russo, era tale che l'autore dovette sovrintendere di persona, e con l'aiuto della moglie Vera Slonim, alle traduzioni in italiano, tedesco e francese; ma anche le prime edizioni americane e inglesi contengono correzioni di pretesi refusi che in realt\u00e0 erano scelte linguistiche estreme dell'autore. Si pu\u00f2 quindi ritenere che la prima edizione filologicamente corretta del romanzo risalga al 1990 (Vintage Paperbacks), dunque ben 13 anni postuma, portata a termine con la supervisione del figlio Dmitri e di Brian Boyd nel quadro della ristampa in tascabile di tutta la sua opera.\nAntiterra.\nLa storia si svolge sul mondo parallelo di Antiterra, che prende il nome dal concetto filosofico antico di Antiterra.\nLa quasi totalit\u00e0 del romanzo \u00e8 ambientata nell'America di nordest (sulla nostra Terra, New England e Qu\u00e9bec; su Antiterra invece, Mayne e Estotiland o Estoty francese) e in Svizzera, con qualche incursione a Parigi. Molti dei toponimi nel continente americano sono di origine russa, dal momento che i russi cacciati dai Tartari sono emigrati attraverso lo stretto di Bering e l'Alaska (su Antiterra, \u201cLyaska\u201d).\nPer il nome \"Estotiland\", Nabokov recupera il toponimo contenuto in un libro pubblicato a Venezia nel 1558 che pretende di raccontare la storia dei fratelli Nicola e Antonio Zeno, esploratori boreali del XIV secolo che secondo l'anonimo autore sarebbero gli scopritori del continente americano; va sottolineato che una carta geografica di Giovanni Antonio Magini di poco precedente riporta una serie di terre boreali, con il nome \"Estotilant\" inscritto nella parte di Labrador che appartiene all'attuale provincia canadese di Terranova.\nA differenza degli abitanti del nostro pianeta, chi vive sull'Antiterra sa che da qualche parte nell'universo esiste una Terra, e molti sembrano augurarsi che dopo la morte la loro anima vaghi fino a Terra. Van Veen definisce Antiterra \"il mondo multicolore e malvagio dov'era nato\", e pi\u00f9 avanti si domanda \"che cosa in realt\u00e0 lo tenesse in vita sulla terribile Antiterra, dove l'idea di Terra era solo un mito.\"\nCritica.\nIl misto di aristocratica Russia che sembra tratto da romanzi classici dell'Ottocento e geografia americana conferisce a \"Ada o ardore\" un sentore di lontananza, di estraneit\u00e0, che rende pi\u00f9 plausibile l'ambientazione extraterrestre della vicenda. Ad ogni modo, Antiterra appare come uno specchio deformato e poco allettante del nostro pianeta.\nEdizioni italiane.\nIl copione dello spettacolo teatrale tratto dal romanzo da Fanny &amp; Alexander, \"Ada: romanzo teatrale per enigmi in sette dimore liberamente tratto da Vladimir Nabokov\", \u00e8 pubblicato da Milano: Ubulibri, 2006 (coll. \"I libri quadrati\") ISBN 88-7748-265-6"}
{"id": "1979179", "revid": "767487", "url": "https://it.wikipedia.org/wiki?curid=1979179", "title": "Pallacanestro Varese 1971-1972", "text": "Nel Campionato 1971-72 la Pallacanestro Varese ottiene il secondo posto, alle spalle della Simmenthal Milano. \u00c8 l'ultimo torneo nazionale che Manuel Raga disputa, rimanendo a disposizione in futuro della squadra per le sole competizioni internazionali, come secondo straniero. Paolo Vittori gioca il suo ultimo campionato di Serie A, e a maggio del 1972 viene ingaggiato per l'anno successivo Bob Morse.\nIn Coppa Europa la compagine varesina vince la finale di Tel Aviv contro la squadra jugoslava della Yugoplastika Spalato per un punto.\nIn Coppa Italia secondo posto alle spalle della Simmenthal Milano."}
{"id": "1979182", "revid": "1788047", "url": "https://it.wikipedia.org/wiki?curid=1979182", "title": "Pallacanestro Varese 1972-1973", "text": "Nel Campionato 1972-73 la Pallacanestro Varese non conta pi\u00f9 nell'organico giocatori come Paolo Vittori e lo statunitense Tony Gennari. L'acquisto dello straniero concesso in campionato si rivolge all'ala americana Bob Morse, giunto direttamente dall'Universit\u00e0 della Pennsylvania.\nIl vertice societario intraprende l'annata agonistica nell'incertezza del rinnovo dello sponsor storico, l'Ignis di Giovanni Borghi, rilevata agli inizi del 1970 dalla multinazionale Philips che in questo periodo si dimostra titubante nel proseguire il binomio con lo sport. L'intervento di Borghi nei confronti del presidente dell'azienda olandese Gerrit Jeelof permette il rinnovo del contratto. Il coinvolgimento del commendatore si protrae, con la nomina di presidente esecutivo del figlio Guido, che rester\u00e0 in carica fino al 1981.\nIn questa stagione la Pallacanestro Varese conquista tutti i tornei a cui partecipa; Campionato, Coppa Italia, Coppa Intercontinentale, giocata in Brasile, a San Paolo, opposta alla formazione dell'S\u00edrio, e Coppa Europa, nella finale giocata in Belgio, a Liegi, contro i sovietici dell'Armata Rossa."}
{"id": "1979183", "revid": "1788047", "url": "https://it.wikipedia.org/wiki?curid=1979183", "title": "Pallacanestro Varese 1973-1974", "text": "Nel Campionato 1973-74, ultimo con l'assegnazione di Campione d'Italia al termine del girone di ritorno, la Pallacanestro Varese sostituisce l'allenatore jugoslavo, Aza Nikoli\u0107, tornato alla squadra che precedentemente dirigeva, la Stella Rossa di Belgrado, con Sandro Gamba, dal 1965 alla Simmenthal Milano, ora Innocenti Milano, come assistente di Cesare Rubini, che porta con s\u00e9 il vice Bruno Arrigoni.\nNella rosa dei giocatori il cambiamento maggiormente significativo \u00e8 quello di Ottorino Flaborea, che lascia la squadra dopo otto anni.\nIn Campionato la Pallacanestro Varese vince, mentre perde la finale di Coppa Europa, che si svolge nella citt\u00e0 francese di Nantes, contro il Real Madrid. In Coppa Italia l'Ignis giunge terza."}
{"id": "1979185", "revid": "1305772", "url": "https://it.wikipedia.org/wiki?curid=1979185", "title": "Barbolini", "text": ""}
{"id": "1979187", "revid": "1457965", "url": "https://it.wikipedia.org/wiki?curid=1979187", "title": "Pallacanestro Varese 1974-1975", "text": "Nel Campionato 1974-75 la Pallacanestro Varese perde nella rosa dei giocatori il messicano Manuel Raga, trasferitosi nella vicina Lugano, per giocare nella Federale, Paolo Polzot, alla Rondine Brescia e Massimo Lucarelli alla Brill Cagliari. Lo straniero schierabile per le competizioni europee \u00e8 lo statunitense Charlie Yelverton.\nQuesto \u00e8 l'ultimo anno sponsorizzato dalla Ignis di Giovanni Borghi, mentre il figlio Guido Borghi continuer\u00e0 a ricoprire il ruolo di presidente esecutivo.\nIl Campionato subisce una profonda trasformazione; dall'assegnazione del titolo al termine del girone di ritorno, si passa alla creazione di due gruppi in conclusione delle partite regolamentari. Il primo, definito \"Poule Scudetto\", e il secondo, diviso in due gironi, per non retrocedere in A2. Vince la Forst Cant\u00f9, la Ignis \u00e8 seconda. Dino Meneghin subisce un infortunio all'inizio del girone di ritorno, che lo allontaner\u00e0 dai campi per la restante parte di campionato.\nNella Coppa Intercontinentale l'Ignis si classifica seconda, perdendo la finale di Citt\u00e0 del Messico contro i Maryland Terrapins.\nIn Coppa Europa Varese vince la finale, disputata il 10 aprile 1975 ad Anversa, contro il Real Madrid."}
{"id": "1979188", "revid": "465036", "url": "https://it.wikipedia.org/wiki?curid=1979188", "title": "Suore Maestre Pie di Sant'Agata", "text": ""}
{"id": "1979190", "revid": "697352", "url": "https://it.wikipedia.org/wiki?curid=1979190", "title": "Sunday Morning", "text": ""}
{"id": "1979191", "revid": "46414", "url": "https://it.wikipedia.org/wiki?curid=1979191", "title": "Jean Zewalt Triemer", "text": ""}
{"id": "1979192", "revid": "124019766", "url": "https://it.wikipedia.org/wiki?curid=1979192", "title": "John Heard", "text": "Biografia.\nFiglio di John e Helen Heard, aveva tre fratelli, tra cui Matthew, morto nel 1975. Laureatosi alla Clark University di Worcester, Heard inizi\u00f2 a recitare nel circuito off-Broadway, vincendo l'Obie Award per le sue interpretazioni in \"Otello\" e in \"Split\". Nel 1985 partecip\u00f2 al film \"In viaggio verso Bountiful\", e nel 1988 prese parte a \"Spiagge\".\nCaratterista conosciuto al grande pubblico soprattutto per la parte di Peter McCallister, padre del protagonista Kevin nel dittico di successo \"Mamma, ho perso l'aereo\" (1990) e ' (1992), Heard fu attivo sul piccolo e grande schermo fin dalla met\u00e0 degli anni settanta: recit\u00f2 in ruoli minori sotto la direzione di Scorsese e Redford, e interpret\u00f2 ruoli brevi ma importanti nelle serie televisive \"I Soprano\" (in cui era l'investigatore Vin Makazian), \"Prison Break\" e '. Nel 1993 partecip\u00f2 al film \"Io e Veronica\".\nMor\u00ec il 21 luglio 2017, all'et\u00e0 di 71 anni, per un arresto cardiaco. Il suo corpo senza vita venne trovato dal suo staff personale in una camera d\u2019albergo a Palo Alto. Venne sepolto nel vecchio cimitero sud di Ipswich (Massachusetts). Pochi mesi prima Heard aveva perduto il figlio ventiduenne Max, morto nel sonno nel dicembre 2016, anche lui in una stanza d'albergo.\nVita privata.\nNel 1979 spos\u00f2 l'attrice Margot Kidder ma i due si lasciarono dopo appena 6 giorni. Nel 1987 ebbe un figlio, Jack, dall'attrice Melissa Leo. Nel 1988 spos\u00f2 Sharon Sue Petersen, da cui ebbe due figli, Max e Annika; il matrimonio fin\u00ec nel 1996 con un divorzio. Nel 2010 spos\u00f2 Lana Pritchard, da cui divorzi\u00f2 dopo sei mesi.\nDoppiatori italiani.\nNelle versioni in italiano dei suoi film, John Heard \u00e8 stato doppiato da:"}
{"id": "1979194", "revid": "1788047", "url": "https://it.wikipedia.org/wiki?curid=1979194", "title": "Pallacanestro Varese 1975-1976", "text": "Nel Campionato 1975-76 la Pallacanestro Varese abbandona il binomio con lo sponsor storico, Ignis, per affiancare il proprio nome a quello della Mobilgirgi, azienda di arredamento di Cant\u00f9. Il 25 settembre 1975 muore Giovanni Borghi, fondatore dell'azienda di elettrodomestici di Comerio, e presidente onorario del club cestistico dalla fine degli anni cinquanta.\nBob Morse, l'ala statunitense perno della squadra, prima dell'inizio della stagione decide di restare in patria. L'intervento economico del proprietario della Mobilgirgi, Gianpaolo Girgi, convince lo statunitense a rientrare in Italia.\nI cambiamenti nella rosa vedono la partenza di Edoardo \"Dodo\" Rusconi, dopo otto anni di militanza bianco-rossa, verso la Alco Bologna e quella di Charlie Yelverton per la PintiInox Brescia. Sandro Gamba, confermato allenatore, sceglie inizialmente Bill Campion come straniero da utilizzare in campionato e John Ramsey per le competizioni europee. Al rientro di Morse, Ramsey lascia la societ\u00e0 e Campion si sposta nel ruolo di giocatore di coppa.\nIn campionato la Pallacanestro Varese arriva seconda, alle spalle della Sinudyne Bologna, in Coppa Intercontinentale, vinta dalla Forst Cant\u00f9 quinta. In Coppa Europa la Mobilgirgi sconfigge nella finale di Ginevra il Real Madrid."}
{"id": "1979196", "revid": "110157", "url": "https://it.wikipedia.org/wiki?curid=1979196", "title": "Museo della pieve e tesoro del Duomo", "text": "Il Museo della Pieve e il Tesoro del Duomo di Gemona del Friuli, sono ospitati nella canonica vecchia, edificio fatto costruire dal pievano Giovanni de' Recalcatis nel 1360, che accoglie anche l'Archivio storico plebanale, e che \u00e8 allietato da un piccolo giardino posto tra il campanile e le mura cittadine della prima cinta (XI secolo). \nOpere.\nNelle sale espositive sono raccolte opere di pittura e scultura di autori locali (dal XII secolo al XIX secolo) e arredi sacri, provenienti dalle chiese gemonesi distrutte dal terremoto del 1976 e non pi\u00f9 utilizzati dopo la ricostruzione. Un'importante sezione del Museo \u00e8 dedicata ai codici del XIII-XIV secolo di scuola padovana-bolognese, ornati di splendide miniature. A questi si aggiungono altri libri liturgici, codici musicali e documenti di particolare interesse.\nIl Tesoro del Duomo comprende alcune delle realizzazioni pi\u00f9 belle dell'oreficeria friulana del XV secolo, insieme con altre opere di gusto barocco, neoclassico e moderno. Il Museo conserva anche una preziosa collezione di paramenti liturgici, ricami e pizzi.\nBibliografia.\nMuseo della Pieve e Tesoro del Duomo Gemona, Pubblicazione museale"}
{"id": "1979199", "revid": "1788047", "url": "https://it.wikipedia.org/wiki?curid=1979199", "title": "Pallacanestro Varese 1976-1977", "text": "Nel Campionato 1976-77 la Pallacanestro Varese mantiene quasi immutata la rosa dei giocatori. L'allenatore, Sandro Gamba, perde il vice Bruno Arrigoni che si trasferisce ad allenare la Alpe Bergamo. Il nuovo giocatore straniero di coppa, che sostituisce Bill Campion, \u00e8 lo statunitense Randolph \"Randy\" Meister.\nIl campionato subisce un radicale cambiamento, con l'istituzione dei play-off, organizzati con l'incontro tra le prime sei classificate della stagione regolare di Serie A1 e le prime due di Serie A2 in un girone all'italiana, suddiviso in \"Fascia A\" con le prime due della Serie maggiore e la Seconda serie, e la \"Fascia B\" con le altre classificate di A1. Le prime due di ogni girone si sfidano infine per la graduatoria finale.\nAll'inizio di Campionato, il Palasport Lino Oldrini viene squalificato per tre giornate, a seguito degli scontri avvenuti nel campionato precedente con la tifoseria di Cant\u00f9. Al termine della competizione, la Mobilgirgi conquista lo scudetto.\nNella finale di Coppa Intercontinentale giocata a Buenos Aires, la squadra varesina perde contro il Real Madrid.\nIn Coppa Europa la compagine bosina perde la finale di Belgrado contro il Maccabi Tel Aviv."}
{"id": "1979201", "revid": "22356", "url": "https://it.wikipedia.org/wiki?curid=1979201", "title": "Tribrachidium", "text": ""}
{"id": "1979203", "revid": "599013", "url": "https://it.wikipedia.org/wiki?curid=1979203", "title": "Jeff Bzdelik", "text": ""}
{"id": "1979205", "revid": "767487", "url": "https://it.wikipedia.org/wiki?curid=1979205", "title": "Bartolomeo Granucci", "text": "Personalit\u00e0 di rilievo del barocco, divenne allievo del noto pittore, scultore e architetto Lorenzo Vaccaro; inoltre, fu assistente pittore di Francesco Solimena. \nBiografia.\nNon ci sono pervenute notizie riguardanti la data di nascita, nacque da un certo Francesco, fu messo a bottega da Lorenzo Vaccaro; un aneddoto del de Dominci svela che Domenico Antonio, che in quegli anni era un fanciullo che studiava lettere, aveva una forte inclinazione al disegno e diverse volte istru\u00ec gli allievi del padre all'applicazione di quest'arte, tra gli allievi vi era il Granucci. I primi documenti che attestano la sua attivit\u00e0 risalgono al 1698, quando fu attivo presso la Chiesa di Sant'Agostino degli Scalzi, insieme allo stuccatore Nicola Mazzone per i lavori di stucco progettati da Lorenzo.\nNel 1708 esegu\u00ec una pedana in rame per la reale cappella del Tesoro di san Gennaro, su commissione della Deputazione del Tesoro. Negli stessi anni lavor\u00f2 insieme allo stuccatore Domenico Martinetti, uno degli scultori ornamentisti di fiducia dei Vaccaro, presso la Chiesa di Sant'Angelo a Nilo sotto la direzione di Arcangelo Guglielmelli; al Nostro furono affidate anche le statue in stucco sulla facciata laterale. Nel 1711 fu l'esecutore dell'altare maggiore nella chiesa di San Nicola da Tolentino.\nNel 1716 collabor\u00f2 con Domenico Antonio Vaccaro presso la Basilica di San Paolo Maggiore; si occup\u00f2 della cappella Frasconi dove realizz\u00f2 decorazioni in rame per il paliotto. Nel 1723 risalgono le decorazioni alla cappella Pignatelli nella chiesa dei Santi Apostoli, grazie al suo lavoro di assistenza con Solimena. L'altare, che fronteggia quello del Borromini fu progettato dal Sanfelice e continuato sotto la guida di Solimena da Matteo Bottiglieri ed il Granucci. Due anni dopo presso la chiesa di San Pietro Martire progett\u00f2 e realizz\u00f2 un altare in una delle cappelle, fu autore, in quegli anni, del tondo che sovrasta il portale della Chiesa di San Nicola alla Carit\u00e0. Nel 1728 \u00e8 di nuovo alla Cappella del Tesoro per un busto di San Gregorio Armeno.\nNel 1729 gli venne incaricato il progetto di ampliamento della piccola chiesa di Santa Maria Vertecoeli. L'opera commissionata dalla Congrega delle Anime del Purgatorio, fu progettata in collaborazione con Giuseppe Stendardo e Martino Buonocore; sul cantiere erano presenti personalit\u00e0 di spicco del periodo come Giuseppe Scarola e Giovanni Saggese. Contemporaneamente fu chiamato da Vaccaro presso la Chiesa di San Michele a port'Alba per la realizzazione di alcuni marmi scolpiti.\nNel 1731 fu autore del rifacimento degli interni della chiesa di Santa Maria della Vita, insieme a Giovan Battista Nauclerio e con la collaborazione dello Scarola. Durante i lavori di rifacimento del Palazzo Saluzzo di Corigliano nel 1732, fu autore del prezioso gabinetto insieme a Filippo Buonocore realizzato tra il 1737 e il 1741.\nNel 1737 lavor\u00f2 presso il Teatro San Carlo e nello stesso anno fu autore del \"Battaglino\" per conto dell'Arciconfraternita dell'Immacolata Concezione e Purificazione di Maria de' nobili in Montecalvario, il Granucci fu riconfermato anche per quello del successivo anno. Progett\u00f2, nel 1738, il sepolcro di Gennaro Acampora ed eseguito da Francesco Pagano nella chiesa di Santa Maria dell'Aiuto. Al 1739 fu il momento di una sistemazione fieristica: il cui progetto autografato dal Granucci \u00e8 conservato all'Archivio di Stato di Napoli. Fu anche carrozziere, nel 1741 realizz\u00f2 la Carrozza di Stato degli Eletti della Citt\u00e0. Nel 1744 progett\u00f2 anche due splendori nella Cappella del Tesoro, l'esecuzione in argento fu affidata a Filippo del Giudice, in quell'anno risale anche la realizzazione di un trionfo, coadiuvato dal Solimena, che celebrasse la ricorrenza dell'ingresso in citt\u00e0 da parte di Carlo III di Borbone.\nDi grande valore sono le statue presepiali del Settecento create anche grazie alla collaborazione di Matteo Bottiglieri."}
{"id": "1979207", "revid": "1788047", "url": "https://it.wikipedia.org/wiki?curid=1979207", "title": "Pallacanestro Varese 1977-1978", "text": "Nel Campionato 1977-78 la Pallacanestro Varese sostituisce l'allenatore, Sandro Gamba, in forza alla China Martini Torino, con l'ex Nico Messina.\nLa formazione ha come principale cambiamento il rientro di Edoardo Rusconi, proveniente dalla Emerson Genova, e quello di Charlie Yelverton dalla PintiInox Brescia.\nUltimo anno di abbinamento con lo sponsor Mobilgirgi, la squadra varesina conquista il nono scudetto della sua storia.\nNella Coppa Intercontinentale la Mobilgirgi perde la finale di Madrid dell'8 ottobre 1977 contro il Real Madrid. L'edizione successiva viene giocata anticipatamente, rientrando ancora nella stagione agonistica in corso, e vede la formazione bosina qualificarsi quinta, nell'edizione di Buenos Aires.\nIn Coppa Europa la squadra varesina perde la finale di Monaco di Baviera contro il Real Madrid."}
{"id": "1979211", "revid": "1788047", "url": "https://it.wikipedia.org/wiki?curid=1979211", "title": "Pallacanestro Varese 1978-1979", "text": "Nel Campionato 1978-79 la Pallacanestro Varese sostituisce lo sponsor principale; abbandonato il marchio Mobilgirgi, il presidente Guido Borghi, figlio di Giovanni e proprietario del marchio Emerson, affianca il nome dell'azienda a quello della squadra.\nL'allenatore, Nico Messina abbandona temporaneamente la pallacanestro per dedicarsi al calcio. Il suo posto viene assunto da Edoardo \"Dodo\" Rusconi, che pur figurando nella rosa dei giocatori non parteciper\u00e0 pi\u00f9 in questa veste. Ivan Bisson cessa l'attivit\u00e0 agonistica, Marino Zanatta si trasferisce all'All'Onest\u00e0 Milano e Stefano Bechini al Hurlingham Trieste in Serie A2.\nI cambiamenti in campionato decisi dalla Federazione sono radicali; ai play-off accedono direttamente le prime sei classificate di A1 e le vincenti degli scontri diretti tra settima e ottava della massima serie contro le prime due classificate della serie A2.\nConcluso il campionato in prima posizione, la Pallacanestro Varese conclude il girone finale al terzo posto.\nIn Coppa Europa la finale di Grenoble viene persa dalla compagine varesina contro il Bosna Sarajevo."}
{"id": "1979212", "revid": "812213", "url": "https://it.wikipedia.org/wiki?curid=1979212", "title": "Ciccio Barbi", "text": "Biografia.\nCaratterista di buon livello, cominci\u00f2 la sua carriera nel teatro d'avanspettacolo e nella rivista, dove lavor\u00f2 con Macario e Tot\u00f2, passando al cinema italiano dopo la met\u00e0 degli anni quaranta, esordendo ne \"L'onorevole Angelina\" (1947), di Luigi Zampa.\nDopo aver preso parte a una sessantina di pellicole tra il 1951 e il 1962 (fra le quali, tutte dirette da Steno, \"Mio figlio Nerone\", \"Un americano a Roma\" e \"I tartassati\"), pass\u00f2 alla televisione all'inizio degli anni sessanta, apparendo frequentemente in episodi dello storico \"Carosello\". Nel 1968 comparve nello sceneggiato \"La freccia nera\" diretto da Anton Giulio Majano e nel film di Franco Brusati \"Tenderly\", in ruoli minori. Interpret\u00f2 il suo ultimo film sul grande schermo nel 1977.\nTelevisione.\nPartecip\u00f2 alla rubrica pubblicitaria televisiva \"Carosello\", pubblicizzando:"}
{"id": "1979215", "revid": "1346043", "url": "https://it.wikipedia.org/wiki?curid=1979215", "title": "One Night Only", "text": ""}
{"id": "1979216", "revid": "547034", "url": "https://it.wikipedia.org/wiki?curid=1979216", "title": "Castello di \u0141a\u0144cut", "text": "Il castello di \u0141a\u0144cut \u00e8 un palazzo nobiliare situato nella citt\u00e0 di \u0141a\u0144cut, nella Polonia meridionale. Di origini seicentesche, questo ampio edificio ha ospitato le nobili famiglie Pilecki, Stadnicki, Lubomirski e Potocki. Oggi il castello ospita un grande museo.\nStoria e descrizione.\nCommissionato da Stanislao Lubomirski, che divenne proprietario della citt\u00e0 nel 1629, all'architetto Maciej Trapola e allo stuccatore Giovanni Battista Falconi, l'edificio fu completato nel 1641 e dopo il 1775, allora propriet\u00e0 di Izabela Lubomirska, fu ampliato e gli interni rimodellati dall'architetto Vincenzo Brenna. Risalgono a questo periodo la sala da ballo neoclassica e la grande sala da pranzo, oltre agli ampi giardini con padiglioni.\nNel XIX secolo la propriet\u00e0 del palazzo pass\u00f2 alla famiglia Potocki. Dal 1889 al 1914 i penultimi proprietari, Roman ed El\u017cbieta Potocki, fecero ristrutturare e rimaneggiare la residenza."}
{"id": "1979217", "revid": "767487", "url": "https://it.wikipedia.org/wiki?curid=1979217", "title": "Andr\u00e9 Domin\u00e9", "text": "Dal 1981 \u00e8 attivo nel Midi-Pirenei in un piccolo villaggio, si dedica allo studio e alla produzione vitivinicola, nonch\u00e9 della gastronomia europea.\nDal 1981 si trasferisce in un villaggio dei Midi-Pirenei, dapprima studiando le tecniche vitivinicole proprie di quella zona, cinque anni dopo\n(1986) ha una sua propria produzione di viti, nello stesso anno \u00e8 autore del libro \"Wein\" (\"Vino\"), ma \u00e8 anche attivo nella produzione letteraria gastronomica, in particolare sulle patate e sulle carni."}
{"id": "1979218", "revid": "119958939", "url": "https://it.wikipedia.org/wiki?curid=1979218", "title": "Alessandro Tommasini", "text": "Biografia.\nNacque a Diminniti in provincia di Reggio Calabria. Suo padre era regio notaio.\nDiacono a 22 anni, fu consacrato vescovo di Oppido Mamertina a Roma il 10 aprile 1792. Ebbe a subire molte umiliazioni durante il periodo dell'interregno francese. Ricostru\u00ec la cattedrale di Oppido Mamertina, distrutta dal terremoto del 1783, e dopo il sisma fond\u00f2 l'attuale centro abitato di Piminoro ove si trasfer\u00ec durante l'epidemia di malaria che invest\u00ec la sede della diocesi.\nNel concistoro del 25 maggio 1818 fu trasferito alla sede metropolitana di Reggio e il 27 giugno prese possesso dell'arcidiocesi. Fece costruire nel duomo tante insigni opere. In seguito agli avvenimenti politici del 1820 furono risparmiati molti mali a Reggio grazie alle sue virt\u00f9 di uomo e di religioso.\nMor\u00ec a settantatr\u00e9 anni, il 18 settembre 1826.\nGenealogia episcopale.\nLa genealogia episcopale \u00e8:"}
{"id": "1979221", "revid": "198277", "url": "https://it.wikipedia.org/wiki?curid=1979221", "title": "Uccidete la colomba bianca", "text": "Uccidete la colomba bianca (\"The Package\") \u00e8 un film del 1989 di Andrew Davis, interpretato da Gene Hackman, Joanna Cassidy e Tommy Lee Jones.\nTrama.\nNegli anni conclusivi della guerra fredda, a Berlino Ovest ha luogo un \"summit\" diplomatico tra Stati Uniti e Unione Sovietica, preparatorio verso un prossimo vertice a Chicago tra il presidente statunitense e il segretario generale sovietico, che dovr\u00e0 portare allo smantellamento dei rispettivi arsenali nucleari. Durante l'incontro, due ufficiali americani perdono la vita in un attentato. Il sergente Johnny Gallagher, a capo della pattuglia di sorveglianza, viene accusato di negligenza dal colonnello Glen Whitacre e, apparentemente, punito con l'incarico di scortare il ritorno in patria di Walter Henke, un problematico militare deferito dalla corte marziale.\nAll'arrivo negli Stati Uniti, Gallagher viene aggredito da un gruppo di sconosciuti in aeroporto, cosa che permette a Henke di fuggire. Invece di fare rapporto, il sergente chiede aiuto alla sua ex moglie Eileen, ufficiale di stato maggiore, poich\u00e9 convinto che qualcosa non quadri nella situazione. Nonostante ci\u00f2, Gallagher viene fermato e messo agli arresti domiciliari, ma riesce a evadere e insieme a Eileen si mette alla ricerca di Henke. La coppia diventa tuttavia il bersaglio di misteriosi sicari che non hanno altro obiettivo che ucciderli. Rifugiatisi a Chicago per chiedere aiuto a Delich, detective e vecchio amico di Gallagher, il sergente scopre che l'uomo da lui riportato in patria non \u00e8 Henke bens\u00ec Thomas Boyette, un militare creduto morto anni prima nella guerra del Vietnam \u2014 soprattutto, un pericoloso killer \u2014; il vero Henke \u00e8 stato invece fatto infiltrare da Whitacre in un movimento neonazista contrario all'accordo coi sovietici.\nGallagher si rende conto di essere coinvolto in un intrigo internazionale, orchestrato da Whitacre e dal suo parigrado sovietico, e portato avanti da militari di entrambi i blocchi, per far naufragare la riuscita del vertice: infatti, con la messa al bando delle armi nucleari, i loro attuali equilibri \u2014 e conseguenti guadagni \u2014 non avrebbero pi\u00f9 ragion d'essere. L'obiettivo dei congiuranti \u00e8 l'assassinio del \"leader\" russo, affidato a Boyette, mentre Henke \u00e8 solo un'inconsapevole pedina, nel frattempo eliminato da Boyette e destinato a capro espiatorio per far ricadere la colpa sui neonazisti. Gallagher, Eileen e Delich riescono a mettere insieme i pezzi giusto in tempo, con Gallagher che uccide Boyette pochi secondi prima che questi colpisca il capo di Stato sovietico. L'intera macchinazione viene a galla, mentre Whithacre e il suo collega d'oltrecortina, subito dopo il fallito attentato, vengono freddati da un ufficiale interno al complotto.\nProduzione.\nLa pellicola \u00e8 ambientata in Germania e negli Stati Uniti d'America, menzionando luoghi come Washington, la contea di Arlington e Chicago, ciononostante \u00e8 stata girata quasi interamente in Illinois eccetto per le brevi sequenze iniziali al Sowjetisches Ehrenmal, nell'allora settore inglese di Berlino Ovest."}
{"id": "1979232", "revid": "1645873", "url": "https://it.wikipedia.org/wiki?curid=1979232", "title": "Banca del Sud", "text": "La Banca del Sud, (in spagnolo \"Banco del Sur\"; in portoghese \"Banco do Sul\") \u00e8 un fondo monetario, banca di sviluppo e un'organizzazione di prestito proposta dal presidente del Venezuela Hugo Ch\u00e1vez. Fino ad ora, oltre al Venezuela, hanno aderito al progetto Argentina, Brasile, Bolivia, Ecuador, Paraguay e Uruguay. Il Cile partecipa come osservatore. La Colombia ha richiesto l'adesione il 12 ottobre del 2007 tramite il suo presidente ma alla fine di novembre ha desistito riguardo alla sua incorporazione. L'accordo per fondarla fu firmato da Argentina, Brasile, Bolivia, Ecuador, Paraguay, Uruguay e Venezuela il 9 dicembre 2007 e creata dai medesimi il 26 settembre 2009 con un capitale di 20.000 milioni di dollari.\nArgentina, Venezuela e Brasile hanno versato 4.000 milioni di dollari, mentre Uruguay, Ecuador, Paraguay e Bolivia hanno contribuito con importi minori. La banca dovrebbe essere operativa dall'aprile 2013.\nEssa agir\u00e0 come una banca di sviluppo per finanziare opere infrastrutturali e appoggiare le imprese pubbliche e private dei paesi firmatari.\nIl progetto \u00e8 stato appoggiato dal Premio Nobel per l'economia (2001), ed ex economista della Banca Mondiale, Joseph Stiglitz, che ha dichiarato:"}
{"id": "1979239", "revid": "892776", "url": "https://it.wikipedia.org/wiki?curid=1979239", "title": "NBC Symphony Orchestra", "text": "La NBC Symphony Orchestra era un'orchestra sinfonica istituita da David Sarnoff, il presidente della Radio Corporation of America, in particolare per il celebre direttore d'orchestra Arturo Toscanini.\nLa NBC Symphony effettu\u00f2 trasmissioni radiofoniche settimanali di concerti con Toscanini ed altri direttori e serv\u00ec come orchestra di riferimento per la rete NBC. La prima trasmissione dell'orchestra avvenne il 13 novembre 1937 e continu\u00f2 fino a quando non si sciolse nel 1954. Fece seguito un nuovo complesso, indipendente dalla rete, chiamato \"'Symphony of the Air'\". Era costituito da ex membri della NBC Symphony Orchestra e si esib\u00ec dal 1954 fino al 1963, in particolare sotto la direzione di Leopold Stokowski.\nStoria.\nTom Lewis, nell\"'Organizzazione degli Storici Americani Magazine of History\", descrisse il piano della NBC per la programmazione culturale e le origini della NBC Symphony:\nSarnoff dedic\u00f2 notevoli sforzi e risorse per creare un'orchestra di prim'ordine per Toscanini e la NBC. Artur Rodzi\u0144ski, un noto assemblatore di orchestre ed esperto in proprio nell'assegnazione delle funzioni musicali, era impegnato a plasmare e formare la nuova orchestra in previsione dell'arrivo di Toscanini. Offr\u00ec gli stipendi pi\u00f9 alti di qualsiasi altra orchestra al momento ed un contratto di 52 settimane. Furono reclutati musicisti di spicco, provenienti da importanti orchestre in tutto il paese e fu assunto anche il direttore Pierre Monteux per lavorare con l'orchestra nei suoi mesi di formazione. Fu costruito un nuovo studio di trasmissione di grandi dimensioni per l'orchestra alla NBC Radio City Studios del Rockefeller Center, New York, lo \"Studio 8-H\". Oltre a creare prestigio per la rete, vi fu la l'ipotesi che una delle ragioni per la creazione dell'orchestra NBC sia stata quella di deviare un'inchiesta del Congresso sugli standard di trasmissione.\nIl primo concerto trasmesso dall'orchestra and\u00f2 in onda il 13 novembre 1937 sotto la direzione di Monteux. Toscanini diresse dieci concerti in quella prima stagione, debuttando alla NBC il 25 dicembre 1937. Oltre alle trasmissioni settimanali sulle reti Rosso e Blu della NBC, la NBC Symphony Orchestra fece molte registrazioni per la RCA Victor. I concerti televisivi ebbero inizio nel marzo 1948 e continuarono fino a marzo 1952. Durante l'estate del 1950 la NBC convert\u00ec lo Studio 8-H in uno studio televisivo (la sede di trasmissione del programma a tarda notte della NBC \"Saturday Night Live\" fin dal 1975) e si trasferirono le trasmissioni dei concerti alla Carnegie Hall, dove molte delle sessioni di registrazione dell'orchestra e concerti speciali avevano gi\u00e0 avuto luogo.\nLeopold Stokowski prest\u00f2 servizio come direttore principale dal 1941 al 1944 con un contratto di tre anni a seguito di una controversia tra Toscanini e la NBC. Durante questo periodo Toscanini continu\u00f2 a dirigere l'orchestra in una serie di concerti di pubblica utilit\u00e0 come conforto durante la guerra. Torn\u00f2 come co-conduttore di Stokowski per le stagioni 1942-43 e 1943-44, riprendendo il controllo completo da allora in poi. Al momento del pensionamento di Toscanini, nella primavera del 1954, la NBC sciolse ufficialmente l'orchestra, con grande disappunto di Toscanini, anche se continu\u00f2 per diversi anni come indipendente dalla NBC, col nome di Symphony of the Air. La trasmissione finale di un concerto di Toscanini con l'orchestra ebbe luogo alla Carnegie Hall il 4 aprile 1954 e diresse l'orchestra per l'ultima volta durante le sessioni di registrazione RCA Victor tenute il 3 e 5 giugno 1954.\nMusicisti.\nAlcuni musicisti importanti che erano membri dell'orchestra sono i violinisti Samuel Antek, Henry Clifton, Felix Galimir, Josef Gingold, Daniel Guilet (primo violino 1952-54), Harry Lookofsky, Mischa Mischakoff (primo violino 1937-1952), Albert Pratz, David Sarser, Oscar Shumsky, Herman Spielberg, Boris Koutzen e Andor Toth; i violisti Carlton Cooley, Milton Katims, William Primrose, e Tibor Serly; i violoncellisti Frank Miller, Leonard Rose, Harvey Shapiro, Alan Shulman, George Koutzen e David Soyer; contrabbassisti Homer Mensch e Oscar G. Zimmerman; i flautisti Carmine Coppola, Arthur Lora e Paul Renzi; i iclarinettisti Augustin Duques, Al Gallodoro, David Weber e Alexander Williams; il sassofonista Frankie Trumbauer; gli oboisti Robert Bloom e Paolo Renzi; i fagotti Elias Carmen, Benjamin Kohon, William Polisi, Leonard Sharrow e Arthur Weisberg; al corno francese Arthur Berv, Harry Berv, Jack Berv e Albert Stagliano; Harry Glantz, tromba e tuba William Bell, fra gli altri.\nNon tutti i musicisti della NBC Symphony erano sotto contratto a tempo pieno alla NBC. Nei primi anni 1950, per esempio, solo circa 55 di questi musicisti furono stipendiati; i rimanenti erano assunti sulla base di contratti a prestazione (in linea con la scala salariale della Local 802 American Federation of Musicians) per portare le esecuzioni dell'Orchestra e le capacit\u00e0 di registrazione fino alle 85-100 viste nelle fotografie d'epoca e nelle riprese video. Anche per i membri stipendiati, i doveri con la NBC Symphony costituivano appena la met\u00e0 dei loro obblighi di lavoro con la NBC; questi musicisti suonavano in orchestre per altri programmi radiofonici e televisivi della NBC, con molti dei musicisti dei fiati che prestavano servizio anche con le Cities Service \"Band of America\" dirette da Paul Lavalle.\nSponsorizzazioni.\nIn parecchie delle prime stagioni le trasmissioni della NBC Symphony erano programmi \"di promozione\", nel senso che erano pagati e rappresentati dalla NBC stessa. Negli anni successivi le trasmissioni furono sponsorizzate commercialmente, soprattutto dalla General Motors. Sotto la sponsorizzazione della GM le trasmissioni della NBC Symphony uscirono sotto il titolo di General Motors Symphony of the Air, da non confondere con l'orchestra che venne pi\u00f9 tardi, con lo stesso nome. Altri sponsor erano la House of Squibb, la Reynolds Metals Company, e la Socony Vacuum Oil Company.\nIncisioni.\nLa RCA Victor inizi\u00f2 a fare registrazioni in studio della NBC Symphony per la pubblicazione all'inizio del 1938; la \"Sinfonia n. 40\" di Mozart, la \"Sinfonia n. 88\" di Franz Joseph Haydn e il secondo e il terzo movimento dal \"Quartetto d'Archi Op. 135\" di Beethoven furono tra i primi lavori ad essere registrati. L'orchestra registrava inizialmente nello Studio 8-H, ma il produttore Charles O'Connell presto decise di tenere la maggior parte delle sessioni di registrazione in studio alla Carnegie Hall. Tuttavia, molti spettacoli televisivi dal vivo, originati allo Studio 8H furono pubblicati anche su dischi, e successivamente su CD. L'infame acustica incolore dello Studio 8-H, progettato per le trasmissioni, fu considerata non proprio ideale per la registrazione. Furono pensate delle modifiche acustiche nel 1939 che migliorarono notevolmente il suono dello Studio 8H; anche se la maggior parte delle sessioni di registrazione della NBC Symphony erano state spostate alla Carnegie Hall nel 1940, alcune sessioni si svolsero ancora l\u00ec addirittura nel giugno del 1950, quando l'8-H fu trasformato in uno studio televisivo. Dall'autunno del 1950 fino al 1954, tutte le trasmissioni radio NBC Symphony e le sessioni di registrazione della RCA Victor ebbero luogo alla Carnegie Hall.\nRCA Victor pubblic\u00f2 registrazioni dell'orchestra sulla sua etichetta ammiraglia Red Seal su dischi allora standard 78-rpm. Nel 1950 una registrazione del 1945 della \"Grand Canyon Suite\" di Ferde Grof\u00e9 divenne la prima versione LP (LM-1004) della NBC Symphony. Colonna portante del catalogo Red Seal di RCA Victor fino al 1950, molte delle registrazioni Toscanini/NBC Symphony furono successivamente ristampate con l'etichetta RCA Victrola a basso prezzo a partire dagli anni 1960. Nel 1980 la RCA inizi\u00f2 la rimasterizzazione digitale delle registrazioni dell'orchestra per il rilascio su Compact Disc. Una ristampa completa di tutte le registrazioni RCA Victor di Toscanini \u00e8 stato rilasciato su CD e cassette, tra il 1990 e il 1992 e di nuovo nel 2012. In seguito i progressi della tecnologia digitale hanno portato RCA (ora di propriet\u00e0 di Sony Music) a rivendicare un ulteriore miglioramento del suono dei nastri magnetici per le ristampe successive, cambiando gli equilibri di equalizzazione originali e aggiungendo il miglioramento acustico, ma i critici sono divisi nel loro giudizio. RCA ha ristampato solo le registrazioni che sono state personalmente approvate da Toscanini, tra cui alcune esecuzioni di trasmissioni, come le sette opere complete che diresse alla NBC tra il 1944 e il 1954; tuttavia, diverse altre etichette hanno pubblicato dischi tratti da registrazioni fuori onda di concerti trasmessi dalla NBC. Gli ultimi due programmi trasmessi di Toscanini nella primavera del 1954, furono sperimentalmente registrati in stereo, ma Toscanini non approv\u00f2 la loro pubblicazione; passarono molti anni prima che fossero finalmente pubblicati da etichette diverse dalla RCA Victor. Registrato nel suono a due canali piuttosto primitivo e \"minimalista\", l'effetto stereo antiphonal \u00e8 sorprendente (se grezzo); ma purtroppo l'esecuzione integrale del 21 marzo 1954 della Sinfonia n. 6 (\"Patetica\") di Tchaikovsky non \u00e8 del tutto stereo come il nastro master a 2 tracce di tutto il terzo movimento \"Allegro molto vivace\", che non \u00e8 evidentemente sopravvissuto; viene utilizzata una sintesi stereo artificiale.\nLa serie completa di dieci trasmissioni televisive NBC Symphony \u00e8 stato pubblicata su VHS e LaserDisc dalla RCA nel 1990 e in DVD da Testament nel 2006. Mentre i video sono tratti da primitivi filmati del cinescopio, le tracce audio sono state accuratamente sincronizzate dalle trascrizioni e dai nastri a pi\u00f9 alta fedelt\u00e0 che esistono.\nUno dei progetti pi\u00f9 ambiziosi della NBC Symphony Orchestra \u00e8 stata la registrazione della colonna sonora di 13 ore per le serie 1952-1953 \"Victory at Sea\" della NBC Television. Robert Russell Bennett diresse l'orchestra nei suoi arrangiamenti di temi musicali Richard Rodgers per 26 programmi di documentari (registrati nel Teatro Centrale del Rockefeller Center). La serie \u00e8 attualmente disponibile su DVD. Il primo LP RCA Victor di estratti fu registrato da Bennett e dai musicisti della NBC SO nel mese di luglio 1953. Bennett avrebbe poi diretto le registrazioni stereo del \"Volume 2\" nel 1957, un rifacimento del \"Volume 1\" nel 1959, ed un conclusivo \"Volume 3\" nel 1961, dirigendo la \"RCA Victor Symphony Orchestra\" (membri della Symphony of the Air). RCA ha ristampato tutte queste registrazioni su CD.\nNel 1954, poco dopo i concerti finali dell'orchestra con Toscanini, Stokowski effettu\u00f2 registrazioni stereo per la RCA Victor di brani tratti dal balletto di Prokofiev \"Romeo e Giulietta\" e del balletto di Gian Carlo Menotti \"Sebastian\". Le registrazioni sono state originariamente rilasciate (mono) come \"Leopold Stokowski e la sua orchestra\", ma ristampate come \"membri della NBC Symphony Orchestra\". Il 6 aprile 1954, appena due giorni dopo il concerto finale di Toscanini con l'orchestra, Guido Cantelli ha fatto una registrazione alla Carnegie Hall della \"Sinfonia in re minore\" di C\u00e9sar Franck. La performance fu pubblicata inizialmente in mono dalla RCA Victor, ma un mix stereo fu pubblicato in LP dalla RCA nel 1978; alla fine \u00e8 stato ristampato su CD.\nSymphony of the Air.\nDopo che la NBC Symphony Orchestra si era sciolta, alcuni membri hanno continuato a suonare con altre orchestre, in particolare Frank Miller (violoncello) e Leonard Sharrow (fagotto) con la Chicago Symphony Orchestra. Tuttavia, molti ex membri della NBC Symphony, nel tentativo di stare insieme e preservare l'orchestra, si raggrupparono come un nuovo gruppo chiamato \"Symphony of the Air\". Fecero la loro prima registrazione il 21 settembre 1954 e diedero il loro primo concerto pubblico presso le Nazioni Unite per la Celebrazione del 9\u00ba anniversario il 24 ottobre. Il 14 novembre apparvero nel famoso programma televisivo \"Omnibus\", in cui Leonard Bernstein, facendo la sua prima apparizione televisiva, discuteva la Quinta Sinfonia di Beethoven e Bernstein diresse la Symphony of the Air nel corso della sua prima stagione. Con un tour asiatico patrocinato dal Dipartimento di Stato ed una presenza di 60.000 spettatori ai concerti nelle Catskills quell'estate, la prima stagione fu un enorme successo.\nPer quasi un decennio la Symphony of the Air esegu\u00ec numerosi concerti diretti da Stokowski, direttore musicale dell'orchestra dal 1955. L'orchestra effettu\u00f2 molte registrazioni discografiche (su Columbia, RCA Victor, United Artists e Vanguard) con importanti direttori, tra cui Stokowski, Bernstein, Monteux, Fritz Reiner, Bruno Walter, Kirill Kondrashin, Sir Thomas Beecham, Alfred Wallenstein e Josef Krips. Usarono il loro vecchio nome, NBC Symphony Orchestra, solo una volta, nel 1963 in occasione della realizzazione televisiva dell'opera \"Amahl and the Night Visitors\" di Gian Carlo Menotti. Si trattava di una nuova registrazione dell'opera, in origine commissionata proprio dalla NBC, che essendo proprietaria del nome lo uso, sfruttando la celebrit\u00e0 che tale nome aveva acquisito negli anni di Toscanini. L'orchestra si sciolse nel 1963."}
{"id": "1979241", "revid": "253269", "url": "https://it.wikipedia.org/wiki?curid=1979241", "title": "Christiane Nielsen", "text": "Biografia.\nNata nel 1936 a W\u00fcrzburg, figlia di un'insegnante e di un giudice, negli anni dell'infanzia studi\u00f2 danza e recitazione. Cominci\u00f2 a lavorare come assistente di un dentista nel 1955, ma nello stesso anno esord\u00ec in teatro con \"Rendez-vous a Vienna\" al Martin Katz's Theater di Monaco.\nEsord\u00ec nel cinema con una piccola parte nel film \"Donne all'inferno\" (1958) di Werner Klingler, avviando cos\u00ec una carriera destinata a durare sino all'inizio degli anni settanta. \nNel 1961, gi\u00e0 con due matrimoni alle spalle conclusisi con altrettanti divorzi, incontr\u00f2 l'algerino Miloud Ganga, che spos\u00f2 nel 1963. Il matrimonio entr\u00f2 in crisi: Ganga la tradiva passando le notti nei night-club della citt\u00e0, e cos\u00ec la Nielsen si trasfer\u00ec a Roma. Nel 1964 nacque la sua prima figlia, Alia, mentre l'anno successivo nacque sua figlia Miriam, destinata a diventare un'attrice di successo della televisione tedesca.\nIncapace di affrontare la gi\u00e0 precaria situazione matrimoniale, la Nielsen affond\u00f2 la sua disperazione nell'alcol. Nel 1968 si separ\u00f2 dal marito (il divorzio arriver\u00e0 l'anno successivo), e si trasfer\u00ec con le due figlie a Francoforte, dove lavor\u00f2 dapprima in una boutique e in seguito in un negozio di animali.\nDopo aver definitivamente abbandonato lo star-system, nel 1985 trov\u00f2 un precario impiego come donna delle pulizie. Nel 1986 and\u00f2 a vivere con l'amico Kurt Lehmann, sperando in una rentr\u00e9e nel mondo dello spettacolo. Ci riusc\u00ec parzialmente, quando le venne affidata la conduzione di un programma televisivo dalla principale emittente tedesca.\nMa dopo poco le sue ambizioni tramontarono definitivamente, perch\u00e9 Lehmann mor\u00ec e la Nielsen si ritrov\u00f2 di nuovo sola. Confortata solo dall'affetto delle due figlie, mor\u00ec povera e dimenticata nella primavera del 2007."}
{"id": "1979246", "revid": "33689", "url": "https://it.wikipedia.org/wiki?curid=1979246", "title": "Lucio Pomponio", "text": "Biografia.\nNativo di Bologna, nella Gallia Transalpina (come afferma Macrobio) e attivo nell'et\u00e0 del dittatore Silla, Pomponio fu contemporaneo di Catullo ed \u00e8 conosciuto come autore di atellane e parodie mitologiche.\nTogate.\nDella sua intera produzione rimangono 70 titoli e due centinaia di versi brevissimi e sparsi in opere di diversi autori, tra cui Seneca, Varrone, Aulo Gellio.\nQuesti i titoli\u02d0 \"Adelphoe\", \"Aedituus\", \"Agamemnon\", \"Agricola\", \"Aleoni\", \"Anulus posterior\", \"Aruspex\", \"Asinaria\",\"Atellana\",\"Atreus\",\"Auctoratus\",\"Augur\",\"Bucco adoptatus\",\"Campani\", \"Capella\", \"Citarista\", \"Collegium\", \"Concha\", \"Conditiones\", \"Cretula vel petitor\", \"Decuma fullonis\", \"Dives\", \"Dotata\", \"Ergastulum\", \"Fratres\", \"Fullo\", \"Fullones\",\"Galli transalpini\", \"Heres Petitor\", \"Hirnea\", \"Lar familiaris\", \"Leno\", \"Lenocinia\", \"Macci gemini\", \"Maccus miles\", \"Maccus sequester\", \"Maccus virgo\", \"Marsyas\", \"Medicus\", \"Munda\", \"Nuptiae\", \"Pannuccati\", \"Pansa\", \"Pappus\", \"Pappus agricola\", \"Pappus praeteritus\", \"Parthi\",\"Patruus\", \"Philosophia\", \"Pictores\", \"Piscatores\", \"Pistor\", \"Pictor Gorgonius\", \"Placenta\", \"Porcaria\", \"Porcetra\", \"Portus\", \"Praeco posterior\", \"Praefectus morum\", \"Prandium\", \"Postribulum\", \"Quinquatriae\", \"Rusticus\", \"Sarcularia\", \"Satura\", \"Synephebi\", \"Syris\", \"Vacca\", \"Verniones\", \"Verres aegrotus\", \"Verres salvus\".\nDi dubbia autenticit\u00e0 erano \"Ariadne\", \"Atalante\" e \"Sysiphos\".\nCon Quinto Novio, Pomponio diede dignit\u00e0 letteraria al genere dell'atellana, ricorrendo ad un linguaggio pittoresco ricco di doppi sensi e oscenit\u00e0, abbondando con l'inserire massime moraleggianti apprezzate da molti filosofi come lo stesso Seneca, il quale ne riporta una nelle sue lettere all'amico Lucilio."}
{"id": "1979247", "revid": "767487", "url": "https://it.wikipedia.org/wiki?curid=1979247", "title": "Pronounced Jah-Nay", "text": "Pronounced Jah-Nay \u00e8 il primo album delle Zhan\u00e9, pubblicato dalla Motown Records l'8 febbraio 1994.\nIl disco, co-prodotto da \"Kay Gee\" dei Naughty by Nature, ha ottenuto il disco d'oro negli Stati Uniti nell'aprile del 1994 ed il platino nel mese di ottobre del 1996. Nella classifica statunitense Billboard 200 ha raggiunto la 37\u00aa posizione, mentre in quella R&amp;B \u00e8 arrivato fino all'8\u00aa posizione."}
{"id": "1979249", "revid": "22356", "url": "https://it.wikipedia.org/wiki?curid=1979249", "title": "Ioliti", "text": ""}
{"id": "1979251", "revid": "339392", "url": "https://it.wikipedia.org/wiki?curid=1979251", "title": "Atletico Puteolana", "text": ""}
{"id": "1979252", "revid": "729019", "url": "https://it.wikipedia.org/wiki?curid=1979252", "title": "Rolls-Royce (autoblindo)", "text": "La Rolls-Royce armoured car \u00e8 stato un'autoblindo britannica utilizzata tra il 1914 ed il 1941. Fu impiegata durante la prima guerra mondiale ed all'inizio della seconda. Era basata sul telaio della Silver Ghost.\nStoria.\nLa produzione.\nAll'inizio della prima guerra mondiale la Royal Naval Air Service organizz\u00f2 la prima squadra britannica di autoblindo. Nel settembre del 1914 tutte le Rolls-Royce Silver Ghost disponibili furono requisite per la costituzione di questo corpo, organizzato nell'ottobre dello stesso anno, da una commissione speciale composta da membri della \"British Admiralty Air Department\" e presieduta da T.G. Hetherington. I primi tre esemplari furono inviati il 3 dicembre 1914 al fronte occidentale, dove altre vetture Rolls-Royce, opportunamente modificate, avevano combattuto, ma erano gi\u00e0 state tutte distrutte.\nLa Rolls-Royce armoured car, rispetto alla Silver Ghost, aveva un motore potenziato ad 80 hp, una carrozzeria corazzata ed una torretta con una mitragliatrice Vickers.\nIl mezzo corazzato fu rivisto nel 1920 e nel 1924 e le nuove versioni furono chiamate, rispettivamente, \u201cRolls-Royce 1920 Pattern\u201d and '\u201dRolls-Royce 1924 Pattern\u201d.\nL'impiego bellico.\n Durante la prima guerra mondiale furono costituiti sei squadroni di Rolls-Royce armoured car, ognuno dei quali era formato da 12 veicoli. Uno fu spedito sul fronte francese; un altro combatt\u00e9 nelle colonie tedesche, per poi essere impiegato nella battaglia di Gallipoli. Dall'agosto del 1915 la \u201cRolls-Royce armoured car\u201d fu impiegata nei corpi di artiglieria leggera.\nIl modello era poco adatto per il terreno fangoso del fronte occidentale e infatti furono successivamente spedite nel vicino Oriente. Lawrence d\u2019Arabia ne utilizz\u00f2 uno negli scontri con l'esercito dell'Impero ottomano.\nNella guerra civile irlandese (1922-1923) 13 Rolls-Royce armoured cars furono date dallo Stato Libero d'Irlanda dal governo britannico per combattere lIrish Republican Army. Furono impiegate nel pattugliamento delle strade, come scorta e in missioni nelle citt\u00e0 di Cork e Waterford. Nonostante i continui problemi di manutenzione e che fosse poco adatta al clima irlandese, rimasero in servizio fino al 1944.\nNel 1940, durante la seconda guerra mondiale, 34 esemplari furono impiegati in Egitto nell'11\u00ba reggimento cavalleria \u201cussari\u201d. Per questo nuovo impiego la mitragliatrice Vickers fu sostituito da un fucile anticarro, da una mitragliatrice Bren e da lanciagranate. Alcuni modelli installarono un nuovo telaio derivato dal trattore d'artiglieria Fordson . Allo scoppio della seconda guerra mondiale erano operativi 76 esemplari. Furono utilizzati nella campagna del Deserto Occidentale. Dalla fine del 1941 furono gradualmente ritirati dalle operazioni belliche.\nA 12 degli esemplari posseduti dall'esercito irlandese fu tolta la corazza e le armi e furono messi in vendita nel 1954.\nUn esemplare, registrato come ARR-2, fu il veicolo su viaggiava il leader dell'IRA, Michael Collins, il giorno del suo assassinio. \u00c8 uno degli esemplari sopravvissuti fino ad oggi, ed appartiene ancora all'esercito irlandese, che lo utilizza in occasioni speciali, come le parate. L'altro modello, l'ARR-1 Danny Boy/Tom Keogh appartiene ad un collezionista private inglese.\nDalla vettura deriv\u00f2 la \u201cRolls Royce Indian Pattern\u201d, utilizzata nel subcontinente indiano ed in Birmania, all'epoca colonie inglesi, negli anni venti.\nUn prototipo aveva la torretta modificata per accogliere nuovi armamenti antiaerei e un altro montava mitragliatrici Maxim al posto della Vickers."}
{"id": "1979258", "revid": "7077", "url": "https://it.wikipedia.org/wiki?curid=1979258", "title": "Command and control warfare", "text": ""}
{"id": "1979261", "revid": "3358", "url": "https://it.wikipedia.org/wiki?curid=1979261", "title": "Henri Tajfel", "text": "Biografia.\nDalla Polonia, dove \u00e8 nato, Tajfel si trasferisce in Francia, a Parigi, dove completa la scuola superiore e dove si trova all'inizio della seconda guerra mondiale. Decide cos\u00ec di arruolarsi volontario nell'esercito francese. Nel 1940 viene fatto prigioniero dall'esercito tedesco e trasferito in un campo di concentramento per prigionieri francesi. L\u00ec rimane, lavorando come operaio-prigioniero in una segheria fino alla fine della guerra, quando alla liberazione scopre che tutti i membri della sua famiglia e la maggioranza tra amici e conoscenti sono morti, trucidati dai nazisti.\nDal 1945 al 1949 lavora prima come educatore ed in seguito come direttore in centri per bambini e giovani reduci dai campi di concentramento, rimasti senza famiglia. \u00c8 solo negli anni cinquanta che comincia a dedicarsi alla psicologia e nasce il suo interesse per la psicologia sociale in particolare. Nel 1961 ottiene il dottorato alla University of London, con una tesi sui processi percettivi dal titolo \"The role of value in the formation of a scale of judgements\". Nel 1964 diventa Lecturer of Psychology al Linacre College di Oxford. Negli anni successivi ricopre il ruolo di Fellow e di Visiting Professor presso vari centri universitari nordamericani di prestigio. Dal 1967 al 1982 \u00e8 professore di psicologia sociale all'Universit\u00e0 di Bristol, dove fonda una scuola a cui si formano studiosi di psicologia sociale di grande rilievo (R. Eiser, J. Turner, S. Reicher).\nFra i principali fondatori dell'EASEP (European Association of Experimental Social Psychology), dal 1969 al 1972 ne \u00e8 presidente e promuove con i colleghi dell'associazione l\"'European Journal of Social Psychology\", la rivista scientifica di psicologia sociale di maggior prestigio in Europa. Nel 1971 conduce il celebre \"\". Nel 1978 viene invitato per circa sei mesi all'Istituto di Psicologia del CNR a Roma e in quel periodo conduce seminari anche a Bologna e a Padova. Nel 1982 si dimette dall'Universit\u00e0 di Bristol per guidare un ampio progetto di ricerca sulla seconda generazione di immigrati in Europa. Pochi mesi dopo gli viene diagnosticato un tumore inoperabile, che affronta con grande coraggio, lavorando alla pubblicazione del volume \"The Social Dimension\" (pubblicato postumo nel 1984) in cui raccoglie le ricerche pi\u00f9 significative svolte nel campo della psicologia sociale dagli anni sessanta agli anni ottanta.\nLe sue vicende personali e quelle del popolo ebraico a cui apparteneva segnarono drasticamente il suo modo di pensare e di sentire e le sue azioni pratiche ed intellettuali sembrano finalizzate a far fronte agli orrori subiti personalmente e dai membri della sua comunit\u00e0 di appartenenza."}
{"id": "1979262", "revid": "1272592", "url": "https://it.wikipedia.org/wiki?curid=1979262", "title": "Pichini", "text": ""}
{"id": "1979266", "revid": "88740", "url": "https://it.wikipedia.org/wiki?curid=1979266", "title": "Haridwar", "text": " \nHaridwar (o Hardwar) \u00e8 una suddivisione dell'India, classificata come \"municipal board\", di 175.010 abitanti, capoluogo del distretto di Haridwar, nello stato federato dell'Uttarakhand. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 29\u00b0 58' 0 N e 78\u00b0 10' 0 E e ha un'altitudine di 329 .\nSociet\u00e0.\nEvoluzione demografica.\nAl censimento del 2001 la popolazione di Haridwar assommava a 175.010 persone, delle quali 94.650 maschi e 80.360 femmine. I bambini di et\u00e0 inferiore o uguale ai sei anni assommavano a 21.144, dei quali 11.406 maschi e 9.738 femmine. Infine, coloro che erano in grado di saper almeno leggere e scrivere erano 122.572, dei quali 70.971 maschi e 51.601 femmine."}
{"id": "1979268", "revid": "1154737", "url": "https://it.wikipedia.org/wiki?curid=1979268", "title": "Perti", "text": "Perti \u00e8 oggi una frazione di Finale Ligure, anche se \u00e8 stato in passato comune autonomo. \nStoria.\nIl toponimo \"Perti\" \u00e8 uno dei pi\u00f9 antichi del Finalese: compare assieme a quello di Pia nel regolamento del dazio per i forestieri che andavano a vendere merci nel comune di Genova (1128). Perti indicava allora tutto lo sperone roccioso, che si erge a monte di Finalborgo e fu la sede di uno dei pi\u00f9 antichi centri medievali abitati delle adiacenti valli del Pora e dell'Aquila. \nLe sue origini, per\u00f2, risalgono all'epoca romana. Nei pressi dell'antica parrocchiale sono state trovate le pi\u00f9 antiche tracce di presenza cristiana in Liguria, l'epigrafe sepolcrale di \"Lucius\", della seconda met\u00e0 del quarto secolo. Nei pressi, invece, della strada che scende nella valle venne ritrovata una necropoli tardo antica del V secolo con all'interno delle sepolture dei piccoli boccagli globulari.\nFra la fine del X e l'inizio dell'XI secolo vi vennero costruite la chiesa di Sant'Antonino, nei pressi delle rovine di un \"castrum\" bizantino e la chiesa di Sant'Eusebio, interessantissimi edifici proto-romanici, tuttora esistenti.\nFra la fine del XII secolo e i primi decenni del XIII, la frazione di \"Govone\" nel territorio di Perti divenne sede di una caminata dei marchesi Del Carretto, che qui edificarono nei secoli successivi il castello Govone o Gavone, loro splendida residenza ed estremo rifugio dei marchesi di Finale durante le guerre con Genova.\nSul finire del XV secolo furono invece costruite la chiesa di \"Nostra Signora di Loreto\", pregevole opera architettonica ispirata alla cappella Portinari di Milano, e la chiesa di San Sebastiano, fatta edificare dal cardinale Carlo Domenico Del Carretto.\nL'attuale parrocchiale di Perti fu invece costruita a partire dal 1714, utilizzando in parte materiale proveniente dalla demolizione di Castel Gavone, ordinata dalla Repubblica di Genova, che nel 1713 aveva comperato il marchesato di Finale\nNel 1870 Perti, con regio decreto n. 5500 del 31 gennaio, venne aggregato al comune di Calice Ligure, ma poco dopo(nel 1877) divenne una frazione del comune di Finalborgo. Finch\u00e9 nel 1927 entrambi (Perti e Finalborgo) confluirono nel nuovo comune di Finale Ligure.\nBibliografia.\n\"Perti un territorio rurale nel Finale tra la preistoria e l'et\u00e0 moderna\", a cura di Giovanni Murialdo, IISL, Finale Ligure 1996."}
{"id": "1979270", "revid": "287204", "url": "https://it.wikipedia.org/wiki?curid=1979270", "title": "Rudraprayag", "text": "Rudraprayag \u00e8 un paese, classificato come \"nagar panchayat\", di 2.242 abitanti, capoluogo del distretto di Rudraprayag, nello stato federato dell'Uttarakhand, nell'India settentrionale. In base al numero di abitanti la citt\u00e0 rientra nella classe VI (meno di 5.000 persone). Attorno a questa zona, tra il 1918 e il 1926, si sono registrate le 125 vittime del \"leopardo antropofago\".\nGeografia fisica.\nLa citt\u00e0 \u00e8 situata a 30\u00b0 16' 60 N e 78\u00b0 58' 60 E e ha un'altitudine di 894 .\nIn lingua ind\u00f9 la parola \"prayag\" significa confluenza. A Rudraprayag si uniscono due fiumi, il \"Mandakini\" e l'\"Alaknanda\". A partire da quel punto, le acque mescolate dei due fiumi sono note come \"Ganga Mai\", meglio conosciuto in tutto il mondo come Gange.\nSociet\u00e0.\nEvoluzione demografica.\nAl censimento del 2001 la popolazione di Rudraprayag assommava a 2.242 persone, delle quali 1.418 maschi e 824 femmine. I bambini di et\u00e0 inferiore o uguale ai sei anni assommavano a 282, dei quali 150 maschi e 132 femmine. Infine, coloro che erano in grado di saper almeno leggere e scrivere erano 1.691, dei quali 1.129 maschi e 562 femmine."}
{"id": "1979271", "revid": "599013", "url": "https://it.wikipedia.org/wiki?curid=1979271", "title": "Suore francescane di Cristo Re", "text": "Le Suore Francescane di Cristo Re sono un istituto religioso femminile di diritto pontificio: i membri di questa congregazione pospongono al loro nome la sigla S.F.C.R.\nStoria.\nLa congregazione trae origine da una comunit\u00e0 di terziarie francescane fondata presso il monastero di San Francesco della Vigna di Venezia da Maria Benedetta Carignano e Angelica Canal, sorta con l'approvazione del capitolo provinciale dei Frati Minori Osservanti del Veneto. La fraternit\u00e0, dedita all'educazione delle giovani e all'assistenza alle donne anziane, venne approvata con bolla di papa Sisto IV del 1471.\nSoppressa in et\u00e0 napoleonica (1810), venne ricostituita il 16 novembre 1849 come congregazione delle Terziarie Francescane di San Giuseppe, ma venne nuovamente disciolta dal governo sabaudo (1866).\nAlcune religiose superstiti diedero nuova vita all'istituto il 13 luglio 1878: prima superiora dell'istituto fu Luigia Penso (1836-1907): il cardinale Aristide Cavallari, patriarca di Venezia, approv\u00f2 la congregazione come istituto di diritto diocesano il 10 ottobre 1907 e, il 24 ottobre successivo, la comunit\u00e0 venne aggregata all'Ordine dei Frati Minori. La congregazione ha assunto l'attuale titolo per decreto del patriarca Pietro La Fontaine del 25 dicembre 1928.\nL'istituto ha ricevuto il pontificio decreto di lode nel 1937.\nAttivit\u00e0 e diffusione.\nLe suore si dedicano all'istruzione ed educazione cristiana della giovent\u00f9 e alla gestione di convitti e collegi universitari.\nSono presenti in Italia, Albania, Brasile e Guinea-Bissau. La sede generalizia \u00e8 a Venezia.\nAl 31 dicembre 2005 l'istituto contava 316 religiose in 41 case."}
{"id": "1979272", "revid": "661526", "url": "https://it.wikipedia.org/wiki?curid=1979272", "title": "Andrea Bajani", "text": "Biografia.\nNel 2011 vince il premio Bagutta con il romanzo \"Ogni promessa\". Nel 2008 vince il Premio Super Mondello, il Premio Recanati e il premio Brancati con il romanzo \"Se consideri le colpe\" nonch\u00e9 il Premio Lo Straniero.\nAutore di romanzi e racconti, ma anche di reportage, opere teatrali e traduzioni di opere dal francese e dall'inglese. \nNel 2002 pubblica il suo primo romanzo, \"Morto un papa\". Nel 2003, per peQuod, segue \"Qui non ci sono perdenti.\"\nNell'anno 2005 approda a Einaudi con \"Cordiali saluti. \"Questo romanzo viene tradotto in francese nello stesso anno con \"Tr\u00e8s cordialement\" e nel 2010 in tedesco con \"Mit herzlichen Gr\u00fc\u00dfen\". Storia di un giovane appena assunto che si trova a dover scrivere lettere di licenziamento che non sembrino tali e a farsi padre putativo dei figli di un licenziato, affetto da tumore e impossibilitato a stare loro vicino.\nNel 2006 esce il reportage \"Mi spezzo ma non m'impiego\", viaggio-inchiesta nell'universo dei nuovi lavoratori precari.\nDel 2007 \u00e8 il romanzo \"Se consideri le colpe\", che vince i premi Super Mondello, Recanati e il Premio Brancati. Con questo libro \u00e8 finalista al Premio Bergamo 2008, risultato che otterr\u00e0 di nuovo con \"Ogni promessa\" nel 2011 e con \"Un bene al mondo\" nel 2017.\nNel 2008 \u00e8 seguito il reportage \"Domani niente scuola\".\nNel 2010, l'uscita del romanzo \"Ogni promessa\" \u00e8 salutata da un lungo articolo di Antonio Tabucchi su \"la Repubblica\" e gli vale il Premio Bagutta 2011.\n\"Mi riconosci\" viene pubblicato da Feltrinelli nel 2013.\nHa preso parte a molte antologie, tra cui \"Scrivere sul fronte occidentale\" (Feltrinelli, 2002), \"Deandreide\" (Blur, 2006), \"Pene d'amore\" (Guanda, 2008) e \"Ho visto cose\" (Blur, 2008).\nSuoi articoli sono pubblicati su giornali nazionali ed esteri come \"La Stampa\", \"l'Unit\u00e0\", \"il manifesto\", il supplemento domenicale de \"Il Sole 24 ore\", \"Lib\u00e9ration\".\nIl suo romanzo \"Il libro delle case\" \u00e8 stato inserito sia nella cinquina del Premio Strega, sia in quella del Premio Campiello 2021."}
{"id": "1979273", "revid": "709565", "url": "https://it.wikipedia.org/wiki?curid=1979273", "title": "Sistema geodetico di riferimento", "text": "Il sistema geodetico di riferimento \u00e8 un insieme di regole e misure atte a descrivere numericamente lo spazio, che si realizza fissando una legge che associa ai punti dello spazio i numeri reali che ne caratterizzano la posizione. Nello specifico caso, il sistema di riferimento geodetico descrive matematicamente la superficie terrestre. \nEsempi.\nEsempi di sistemi o datum geodetici:"}
{"id": "1979274", "revid": "671029", "url": "https://it.wikipedia.org/wiki?curid=1979274", "title": "Celestino Sfondrati", "text": "Biografia.\nFiglio di Valeriano Sfondrati, secondo Duca di Montemarciano, nipote di Papa Gregorio XIV e di Paola Camilla Marliani, sorella del Vescovo di Reggio Emilia, Monsignor Gianagostino Marliani.\nCelestino Sfondrati apparteneva alla nobile famiglia milanese degli Sfondrati, la quale vantava gi\u00e0 tra le proprie schiere numerosi ecclesiastici come i cardinali Francesco Sfondrati e Paolo Emilio Sfondrati, nonch\u00e9 un papa, Gregorio XIV.\nAll'et\u00e0 di dodici anni venne ammesso alla scuola di Rorschach sul lago di Costanza, che era diretta dai benedettini dell'Abbazia di San Gallo, e il 26 aprile 1660 prese l'abito benedettino proprio nella chiesa del medesimo monastero. All'et\u00e0 di 22 anni aveva gi\u00e0 insegnato filosofia e teologia a Kempten, e dopo la sua elevazione a sacerdote (26 aprile 1668), divenne professore dei novizi del proprio monastero.\nDal 1679 al 1682 insegn\u00f2 diritto canonico all'Universit\u00e0 Benedettina di Salisburgo. Nel 1682 torn\u00f2 al convento di San Gallo dove venne nominato vicario generale dell'abate locale.\nNel 1686 papa Innocenzo XI lo cre\u00f2 vescovo di Novara, dignit\u00e0 che accett\u00f2 ad ogni modo con riluttanza. Dovette infatti abbandonare la citt\u00e0 quando venne nominato principe-abate di San Gallo, il 17 aprile 1687.\nIl suo esempio di vita pia e devota, come del resto i suoi scritti in difesa dell'autorit\u00e0 papale contro il gallicanesimo, indussero Innocenzo XII ad elevarlo al grado di cardinale, il 12 dicembre 1695 con il titolo di Santa Cecilia; ma una volta raggiunta Roma le sue condizioni di salute incominciarono a peggiorare e mor\u00ec dopo soli nove mesi dall'acquisizione del cardinalato e venne sepolto nella propria chiesa titolare.\nOpere.\nScrisse:"}
{"id": "1979275", "revid": "287204", "url": "https://it.wikipedia.org/wiki?curid=1979275", "title": "Pithoragarh", "text": " \nPithoragarh \u00e8 una suddivisione dell'India, classificata come \"municipal board\", di 41.157 abitanti, capoluogo del distretto di Pithoragarh, nello stato federato dell'Uttarakhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 29\u00b0 34' 60 N e 80\u00b0 13' 0 E e ha un'altitudine di 1.513 .\nSociet\u00e0.\nEvoluzione demografica.\nAl censimento del 2001 la popolazione di Pithoragarh assommava a 41.157 persone, delle quali 22.054 maschi e 19.103 femmine. I bambini di et\u00e0 inferiore o uguale ai sei anni assommavano a 4.781, dei quali 2.735 maschi e 2.046 femmine. Infine, coloro che erano in grado di saper almeno leggere e scrivere erano 33.432, dei quali 18.627 maschi e 14.805 femmine."}
{"id": "1979276", "revid": "1573940", "url": "https://it.wikipedia.org/wiki?curid=1979276", "title": "Chiesa di Santa Maria del Misma", "text": "La chiesa di Santa Maria Assunta \u00e8 situata sul versante meridionale del monte Misma, nel territorio comunale di Cenate Sopra, in provincia di Bergamo.\nStoria.\nGli antichi sentieri del monte Misma sono utilizzati quasi unicamente per motivi ricreativi e di svago, \u00e8 indispensabile considerare che questa zona nel XII secolo ricopriva grande importanza sia sotto l\u2019aspetto economico che antropico. \nErano presenti attivit\u00e0 di estrazione di pietre coti (gi\u00e0 testimoniata da Plinio il Vecchio nella sua \"Naturalis Historia\") e coltivazioni di alberi da frutto (su tutti le castagne), cos\u00ec come i prati e i boschi erano sfruttati per l'allevamento e la caccia. \nInoltre i sentieri del Misma erano la principale via di comunicazione per i traffici commerciali tra i paesi della bassa valle Seriana e quelli della val Cavallina, anche considerando il fatto che la vicina valle del Lujo, posta ai piedi del versante nord del monte Misma (l'arteria di collegamento principale tra le due valli), era completamente ricoperta da una fitta foresta (il disboscamento fu iniziato nel periodo tra il XII ed il XIII secolo, a opera dei monaci dell'Abbazia di San Benedetto).\nTutte queste situazioni portarono alla necessit\u00e0 di fornire un riferimento spirituale alla grande quantit\u00e0 di persone che quotidianamente frequentava questa zona, attorno alla quale gravitavano nove differenti comunit\u00e0: Casco (poi Cenate), Trescore, Luzzana, Vigano e Gaverina in val Cavallina, Pradalunga, Cornale, Casale e Albino in val Seriana\nI primi documenti in cui viene citata la chiesa di santa Maria Assunta risalgono al 1112. Successivi atti del 1146 e del 1192, attestano la centralit\u00e0 che la chiesa ricopriva.\nLa struttura iniziale non \u00e8 molto variata nei secoli: per quel tempo si trattava di dimensioni importanti, che nulla avevano da invidiare a quelle delle chiese parrocchiali dei paesi sottostanti. A fianco della chiesa venne edificato anche un edificio utilizzato come dimora per il guardiano e il prete.\nAl titolo di prepositurale, ovvero sede di parrocchia, le venne affiancato anche quello di collegiata, in quanto vi venne insediata una congregazione religiosa di Canonici, che fu poi soppressa nel XV secolo.\nNonostante la propria \u201cindipendenza\u201d religiosa, la chiesa ricadeva nelle competenze territoriali della parrocchia di Cenate, dedicata a san Martino, il cui parroco aveva il compito di supervisionarne l'andamento e gestirne i proventi derivanti dalle elemosine. Tuttavia nel 1575 il territorio parrocchiale di Cenate venne diviso in due entit\u00e0, con la formazione della nuova parrocchia di san Leone (poi Cenate Sopra), con la chiesa di santa Maria Assunta in Misma che ricadde proprio nel territorio di quest'ultima.\nSorsero quindi numerosi problemi riguardo alla gestione, dal momento che nessuna delle due parrocchie voleva rinunciare alle notevoli entrate che la chiesetta garantiva. Si arriv\u00f2 persino a scomodare l'autorit\u00e0 papale per redimere la questione, ma senza risultati concreti. Soltanto nel 1975 il vescovo di Bergamo Clemente Gaddi mise la parola fine alla questione, assegnandola definitivamente alla parrocchia di san Leone.\nA riprova della grande quantit\u00e0 di donazioni, vi \u00e8 da segnalare il quadro \"Santa Maria Assunta\", commissionato al famoso pittore albinese Giovan Battista Moroni. Il dipinto acquis\u00ec un gran valore, tanto da diventare oggetto di numerosi tentativi di furto, anche da parte delle guardie napoleoniche. Fu cos\u00ec che venne nascosto nelle abitazioni degli abitanti del borgo di Cenate, fino ad essere definitivamente traslato nella chiesa parrocchiale di Cenate San Leone, dove \u00e8 conservato.\nTra le comunit\u00e0 che facevano riferimento alla chiesa di santa Maria Assunta non vi erano soltanto Cenate san Martino e Cenate san Leone, ma anche quelle di Pradalunga e della relativa frazione Cornale.\nQuest'ultima arriv\u00f2 a considerare questa chiesa sul Misma una sorta di proprio santuario, tanto che, come ringraziamento al termine dell\u2019epidemia di peste del 1630, la comunit\u00e0 vi si recava in pellegrinaggio la prima domenica di maggio di ogni anno, usanza proseguita fino ai primi decenni del XX secolo.\nE spesso il senso di appartenenza insito in queste comunit\u00e0 era motivo di discussioni, che sovente sfociavano in scontri e litigi.\nCon il declino del mondo rurale ed il termine di gran parte delle attivit\u00e0 ad esso collegate, la chiesa venne sempre pi\u00f9 abbandonata, fino a cadere in uno stato di profondo degrado che mise a rischio persino la frequentazione dello stabile. Soltanto negli ultimi decenni del XX secolo, grazie a nuove risorse ed a numerosi volontari, la struttura, unitamente all'area circostante, venne sottoposta ad un'importante opera di sistemazione che l'ha portata a rinascere, tanto da diventare meta di numerose escursioni.\nStruttura.\nEsterno.\nLa struttura risale al 1511, anno in cui la chiesa venne ricostruita incorporando elementi architettonici della chiesa primitiva del XII secolo.\nIl nucleo \u00e8 costituito da un locale unico con pianta rettangolare ed \u00e8 dotato di un porticato esterno posto sulla facciata laterale verso valle.\nInterno.\nL'interno della chiesa \u00e8 caratterizzato da tre arcate con piccole absidi semicircolari che lo suddividono in quattro campate, l'ultima delle quali racchiude l'altare situato in posizione centrale.\nL'edificio nel corso dei secoli ha subito diversi rimaneggiamenti, che ne hanno alterato notevolmente la struttura originaria, l'ultimo dei quali risalente al 1943, eseguito dall'ingegnere Luigi Angelini.\nUn piccolo campanile a pianta quadrata, ristrutturato in modo significativo nel 1578, \u00e8 appoggiato alla cappella centrale e custodisce un'antica campana in Lab3 Cal. fusa da Pruneri nel 1850 con ceppo e incastellatura in legno.\nTra il 2010 e il 2011 al Santuario sono stati eseguiti lavori di manutenzione straordinaria che prevedevano il rifacimento del tetto e degli stucchi interni della chiesa.\nAdiacenti al santuario vi sono due strutture, gestite dalla parrocchia di San Leone Papa, e adibite a ostelli. Le due strutture contano rispettivamente di 22 posti letto, divisi in tre stanze e 20 posti letto in un'unica camera, affittabili per una notte.\nAccessi.\nLa chiesa non \u00e8 servita da strade carrozzabili, ed \u00e8 possibile accedervi soltanto tramite sentieri.\nIl principale \u00e8 quello indicato con segnavia del C.A.I. numero 509, il quale collega da est ad ovest Casale ed il santuario della Forcella, posto a monte di Pradalunga, localit\u00e0 rispetto alle quali la chiesa di santa Maria Assunta si trova praticamente a met\u00e0.\nDa Casale la traccia, conosciuta anche come \u201csentiero del castagno\u201d, \u00e8 carrozzabile fino alla localit\u00e0 \"Pozza di Misma\", dove convergono numerosi sentieri che salgono sia da Abbazia che dai paesi della valle Cavallina, tra cui Luzzana (mediante il sentiero 611 che risale la \"valle dell\u2019Acqua\"), Trescore (dalle localit\u00e0 \"Redona\" e \"Vallesse\" mediante le tracce 607/608) e Sant'Ambrogio di Cenate. \nDal santuario della Forcella di Pradalunga la traccia si sviluppa in modo regolare, con dislivello limitato ed interamente nel bosco. Nei pressi della localit\u00e0 \"Corne rosse\" (dove sul sentiero \u00e8 presente un\u2019imponente frana di sassi avvenuta nel 1992) si congiunge un altro sentiero che proviene dalla localit\u00e0 Pradale, a monte di Cornale, nei pressi della Riserva naturale di Valpredina.\nVi \u00e8 infine il sentiero 608, utilizzato dagli abitati di Cenate Sopra che interseca il 509 proprio presso la chiesa"}
{"id": "1979277", "revid": "287204", "url": "https://it.wikipedia.org/wiki?curid=1979277", "title": "Almora", "text": "Almora \u00e8 una suddivisione dell'India, classificata come \"municipal board\", di 32.357 abitanti, capoluogo del distretto di Almora, nello stato federato dell'Uttarakhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 29\u00b0 37' 0 N e 79\u00b0 40' 0 E e ha un'altitudine di 1.650 .\nSociet\u00e0.\nEvoluzione demografica.\nAl censimento del 2001 Almora era amministrata da due organismi locali, l'Amministrazione Municipale e l'Accantonamento, la cui popolazione totale era di 32.357 abitanti.\nLa popolazione dell'Amministrazione Municipale assommava a 30.613 persone, delle quali 16.443 maschi e 14.170 femmine. I bambini di et\u00e0 inferiore o uguale ai sei anni assommavano a 2.971, dei quali 1.572 maschi e 1.399 femmine. Infine, coloro che erano in grado di saper almeno leggere e scrivere erano 25.745, dei quali 14.206 maschi e 11.539 femmine.\nAlla stessa data, la popolazione dell'accantonamento di Almora assommava invece a 1.744 persone, delle quali 1.126 maschi e 618 femmine. I bambini di et\u00e0 inferiore o uguale ai sei anni assommavano a 235, dei quali 118 maschi e 117 femmine. Infine, coloro che erano in grado di saper almeno leggere e scrivere erano 1.388, dei quali 975 maschi e 413 femmine."}
{"id": "1979278", "revid": "144796", "url": "https://it.wikipedia.org/wiki?curid=1979278", "title": "Celestino Sfondato", "text": ""}
{"id": "1979279", "revid": "287204", "url": "https://it.wikipedia.org/wiki?curid=1979279", "title": "Bageshwar", "text": " \nBageshwar \u00e8 una suddivisione dell'India, classificata come \"municipal board\", di 7.803 abitanti, capoluogo del distretto di Bageshwar, nello stato federato dell'Uttarakhand. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 29\u00b0 51' 0 N e 79\u00b0 46' 0 E e ha un'altitudine di 1.003 .\nSociet\u00e0.\nEvoluzione demografica.\nAl censimento del 2001 la popolazione di Bageshwar assommava a 7.803 persone, delle quali 4.306 maschi e 3.497 femmine. I bambini di et\u00e0 inferiore o uguale ai sei anni assommavano a 1.053, dei quali 563 maschi e 490 femmine. Infine, coloro che erano in grado di saper almeno leggere e scrivere erano 5.863, dei quali 3.398 maschi e 2.465 femmine."}
{"id": "1979282", "revid": "287204", "url": "https://it.wikipedia.org/wiki?curid=1979282", "title": "Champawat", "text": " \nChampawat \u00e8 una suddivisione dell'India, classificata come \"nagar panchayat\", di 3.958 abitanti, capoluogo del distretto di Champawat, nello stato federato dell'Uttarakhand. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 29\u00b0 19' 60 N e 80\u00b0 5' 60 E e ha un'altitudine di 1.609 .\nSociet\u00e0.\nEvoluzione demografica.\nAl censimento del 2001 la popolazione di Champawat assommava a 3.958 persone, delle quali 2.273 maschi e 1.685 femmine. I bambini di et\u00e0 inferiore o uguale ai sei anni assommavano a 559, dei quali 307 maschi e 252 femmine. Infine, coloro che erano in grado di saper almeno leggere e scrivere erano 2.908, dei quali 1.778 maschi e 1.130 femmine.\nEventi storici.\nLa citt\u00e0 di Champawat \u00e8 famosa per essere stato il luogo dove, nel 1907, Jim Corbett uccise la Tigre di Champawat, una tigre del bengala mangiatrice di uomini responsabile per la morte di approssimativamente 430 persone in Nepal e in India."}
{"id": "1979285", "revid": "1305772", "url": "https://it.wikipedia.org/wiki?curid=1979285", "title": "Hey Papi", "text": "Hey Papi \u00e8 un singolo del rapper statunitense Jay-Z, estratto dalla colonna sonora del film \"La famiglia del professore matto\". \u00c8 stato prodotto da Timbaland e vi hanno partecipato Memphis Bleek e Amil.\nInformazioni.\nIl testo della canzone \u00e8 stato scritto dagli stessi Jay-Z, Memphis Bleek e Timbaland.\n\"Hey Papi\" ha raggiunto la posizione n.76 nella \"Billboard Hot 100\", la n.16 nella \"Hot R&amp;B/Hip-Hop Songs\" e la n.12 nella \"Hot Rap Tracks\".\nVideoclip.\nIl videoclip \u00e8 stato diretto da Hype Williams ed include i cameo di Timbaland e Damon Dash. Verso l'inizio, Timbaland fa una breve apparizione su di una spiaggia circondato da ragazze in bikini. Jay-Z rappa poi la prima strofa mentre si trova in volo su di un aeroplano assieme a Damon Dash e ad altre ragazze. Subito dopo l'aereo atterra e Memphis Bleek rappa la sua strofa mentre sta guidando un'automobile attorno alla pista d'atterraggio. Verso la fine del video, torna a rappare Jay-Z e stavolta all'esterno di una lussuosa villa con piscina, sempre in compagnia delle solite ragazze e di Damon Dash. Durante tutto il videoclip, in scene alternate si vedono brevi sequenze del film \"La famiglia del professore matto\".\nTracce.\nLATO A:\nLATO B:"}
{"id": "1979287", "revid": "588670", "url": "https://it.wikipedia.org/wiki?curid=1979287", "title": "Banco di Sconto e Sete", "text": "Il Banco di Sconto e Sete nasce dall'unione di due banche, la Cassa di Sconto di Torino e il Banco Sete nel 1863\nStoria.\nLa Cassa di Sconto, rientrava nel piano delineato da Cavour, ovvero la necessit\u00e0 di creare due Banche di sconto da affiancare alla Banca Nazionale. Vennero cos\u00ec fondate la Cassa di Sconto di Torino nel 1853 e quella di Genova nel 1856, anche grazie alla somma di due milioni versata dalla Banca Nazionale.\nLa Cassa di Sconto di Torino diede inizio alle sue operazioni il 6 febbraio 1856 nella sede di via Santa Teresa 11. Dotata di un capitale di un milione di lire, era autorizzata a scontare effetti di commercio, concedere anticipazioni contro depositi e fondi pubblici e privati. Parallelamente l'istituto poteva anche ricevere somme in conto corrente con e senza interessi ed effettuare incassi e pagamento per conto terzi.\nSulla gestione della Cassa di Sconto poco si sa, ma ebbe subito esiti positivi con un utile netto di circa 35.000 lire e continu\u00f2 su questa linea anche i due anni successivi. La Cassa era costretta ad una politica attenta volta alla sua affermazione e alla sua conoscenza tra i risparmiatori. Nel corso del 1856 vennero approvati due aumenti di capitale che portarono il fondo sociale a 8 milioni di lire; nel 1857 fece un altro importante cambiamento modificando i propri statuti, d'ora innanzi poteva assumere partecipazioni azionarie. La Cassa di Sconto super\u00f2 felicemente il periodo pi\u00f9 delicato tra il '59 e il \u201862 e cos\u00ec consolidata il 20 maggio 1863 si fuse con il Banco Sete in un nuovo importante istituto di credito, il Banco di Sconto e Sete.\nIl Banco Sete fu costituito nel 1856 promosso da un gruppo di banchieri, Defernex, Ogliani, Soldati, Dupr\u00e8 e Ceriana in unione con la Cassa di Sconto di Torino e quella di Genova. Il capitale Sociale era di 4 milioni di lire e le azioni furono ripartite tra i soci fondatori e le due casse; la sede fu stabilita a Torino in via Santa Teresa 11. Il Banco Sete, si concentrava sul campo serico, faceva anticipazioni contro sete grezze e lavorate e concedeva finanziamenti a torcitori e filandieri, inoltre era autorizzato a tenere conti correnti ed emettere obbligazioni.\nNacque quindi nel 1863 sotto il patrocinio dei Rothschild il Banco di Sconto e Sete e si afferma con la Banca di Torino come l'istituto di credito mobiliare pi\u00f9 importante del Piemonte e dell'Italia.\nIl Banco di Sconto e Sete, con una tradizione di disimpegno finanziario fu considerata pi\u00f9 una banca d'affari che una banca d'investimento. Per un certo periodo dopo la riduzione di capitale da 30 milioni di lire a 12 milioni dovuta al fallimento della Societ\u00e0 Canali Cavour, la banca intraprese una politica lontana dalle avventure mobiliari.\nNel corso degli anni '80 la politica imprenditoriale mut\u00f2 ed il Banco cambi\u00f2 i suoi orizzonti, iniziarono a comparire nel portafoglio alcune marginali partecipazioni di imprese di servizi ed altri investimenti pi\u00f9 consistenti in svariati settori, non in grado per\u00f2 di garantire l'effettivo controllo delle varie aziende. Il Banco invest\u00ec massicciamente nella Societ\u00e0 Anonima della Ferrovia Centrale e Tramvie Canavese, nato in risposta alle esigenze commerciali della Manifattura di Rivarolo e San Giorgio Canavese.\nSempre maggiore importanza assunse nel portafoglio del Banco Sconto e Sete l'impegno nell'edilizia; in pochi anni furono acquistate in numero sempre pi\u00f9 consistente azioni della Banca Tiberina, fortemente coinvolta nella speculazione capitolina, tanto che si accus\u00f2 il consiglio di aver realizzato una fusione all'insaputa dell'assemblea.\nDurante gli anni ottanta, la strategia operativa del Banco Sconto e Sete dimostr\u00f2 scarsa attenzione alla dimensione produttiva delle iniziative finanziate, orientandosi soltanto verso il settore edilizio immobiliare."}
{"id": "1979288", "revid": "287204", "url": "https://it.wikipedia.org/wiki?curid=1979288", "title": "Uttarkashi", "text": " \nUttarkashi (nota anche come Barahat) \u00e8 una suddivisione dell'India, classificata come \"municipal board\", di 16.220 abitanti, capoluogo del distretto di Uttarkashi, nello stato federato dell'Uttarakhand. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 30\u00b0 43' 60 N e 78\u00b0 27' 0 E e ha un'altitudine di 1.351 .\nSociet\u00e0.\nEvoluzione demografica.\nAl censimento del 2001 la popolazione di Uttarkashi assommava a 16.220 persone, delle quali 9.252 maschi e 6.968 femmine. I bambini di et\u00e0 inferiore o uguale ai sei anni assommavano a 1.830, dei quali 1.021 maschi e 809 femmine. Infine, coloro che erano in grado di saper almeno leggere e scrivere erano 12.694, dei quali 7.718 maschi e 4.976 femmine."}
{"id": "1979289", "revid": "1305772", "url": "https://it.wikipedia.org/wiki?curid=1979289", "title": "Don't Believe in Love", "text": "Don't Believe in Love \u00e8 una canzone della cantante inglese Dido pubblicata il 27 ottobre 2008. \u00c8 il primo ed unico singolo ufficiale estratto dal terzo album della cantante, \"Safe Trip Home\".\nIl singolo.\nLa canzone ha esordito in radio il 1\u00ba settembre 2008, mentre il singolo, che contiene anche il pezzo \"Look No Further\", \u00e8 uscito solo nei negozi di dischi inglesi il 27 ottobre 2008. In Italia e in Spagna il singolo \u00e8 stato pubblicato in formato digitale, in esclusiva mondiale, il 23 settembre 2008.\nIl video.\nIl video musicale della canzone, reso disponibile sul sito ufficiale e su YouTube il 30 ottobre 2008 (vedi collegamenti sotto), \u00e8 stato girato da AlexAndLiane nella settimana tra il 15 e il 21 settembre 2008 a Los Angeles, in un \"vecchio ranch polveroso\".\nIn classifica.\nIn Italia, con la sola promozione radiofonica, la canzone ha raggiunto la prima posizione nella classifica di iTunes Italia dei singoli scaricati legalmente, mentre in Spagna essa ha raggiunto la seconda posizione nella stessa classifica, pur senza alcuna promozione radiofonica.\nNella classifica ufficiale italiana di vendita dei singoli, la canzone ha debuttato direttamente alla numero 24.\nNella classifica europea \"Don't Believe in Love\" ha esordito alla numero 116 per poi raggiungere la 93 nella settimana successiva, mentre in Israele \u00e8 settima, in Polonia alla 51 e su iTunes America esordisce alla numero 91."}
{"id": "1979290", "revid": "124095588", "url": "https://it.wikipedia.org/wiki?curid=1979290", "title": "Walter Winterbottom", "text": "Carriera.\nWinterbottom \u00e8 stato, inizialmente, un professore. Ha allenato la squadra dell'Universit\u00e0 di Chester e, contemporaneamente, ha giocato a calcio a livello amatoriale. Nel 1936, \u00e8 stato ingaggiato dal Manchester United, diventando cos\u00ec professionista. Nello stesso anno ha giocato la sua prima partita, per poi diventare uno dei membri che ha raggiunto la promozione in First Division. Ha totalizzato 26 presenze con lo United prima di interrompere la sua carriera da calciatore.\nNel 1946 \u00e8 stato nominato dirigente dell' ed \u00e8 diventato poi il tecnico l'anno successivo. Nel settembre 1946 l'Inghilterra si \u00e8 imposta per 7-2 sull', mentre lavorava come dirigente.\n\u00c8 entrato a far parte dell'Ordine dell'Impero Britannico nel 1963. Fa parte della Hall of Fame del calcio inglese."}
{"id": "1979292", "revid": "1318658", "url": "https://it.wikipedia.org/wiki?curid=1979292", "title": "Aniello Parisi", "text": "Caratteristiche tecniche.\nHa giocato prevalentemente nel ruolo di difensore centrale, ma veniva schierato anche come terzino destro.\nCarriera.\nGiocatore.\nHa iniziato la carriera nell' con cui ha esordito tra i cadetti nella stagione 1991-1992. Nel 1994 viene ingaggiato dal allenato da Enrico Catuzzi che nella fase conclusiva del campionato lo fa debuttare in Serie A il 28 maggio 1995 in Foggia-Lazio (0-1). Al termine della stagione sono 2 i gettoni di presenza in un'annata che vede il Foggia retrocedere in Serie B. Viene riconfermato in maglia rossonera per le due successive stagioni cadette nelle quali viene schierato con pi\u00f9 continuit\u00e0 dal tecnico Delio Rossi; ad aprile del 1997 viene ceduto in prestito alla Lodigiani formazione di Serie Serie C1.\nA fine stagione rientra al Foggia, sempre in Serie B, dove totalizza 4 presenze in tre mesi di campionato. A novembre del 1997 scende di categoria per vestire la maglia del Cosenza, con la quale esordisce a Rieti nella gara Ascoli-Cosenza, terminata 1-1. Al debutto casalingo realizza il gol che permette al Cosenza di battere per 1-0 la Lodigiani, sua ex squadra. A fine campionato il Cosenza, guidato da Giuliano Sonzogni conquista la promozione in Serie B. Resta con i silani nelle due successive stagioni, entrambe disputate tra i cadetti. Nel 1999-2000 e il Cosenza lo cede in prestito: scende nuovamente in Serie C1 e ottiene la promozione con la maglia del Crotone, la prima in assoluto per la formazione pitagorica che non era mai stata in Serie B; l'allenatore \u00e8 Antonello Cuccureddu.\nL'anno dopo per\u00f2 rientra al Cosenza (guidato ancora da Bortolo Mutti), sempre in Serie B. Gioca 28 partite e mette a segno il suo primo e unico gol in un torneo cadetto nella gara Cosenza-Treviso (3-2). Resta con la formazione rossoblu per altre due stagioni, ovvero fino all'annata 2002-2003, conclusasi con la retrocessione in Serie C1 del Cosenza e con la cancellazione del club calabrese da tutti i campionati professionistici.\nSvincolatosi dalla societ\u00e0 silana, riparte dalla Serie C2 indossando la maglia del con cui ottiene il sesto posto in campionato. La stagione successiva milita ancora in Serie C2 nella Cisco Lodigiani con la quale gioca un campionato che si conclude con i play-off persi contro il Ravenna, sua ex squadra.\nSuperati i 30 anni di et\u00e0, accetta nel 2005 la proposta del in Serie D. Nel 2007 ottiene una nuova promozione con la squadra della sua citt\u00e0, ovvero la Sangiuseppese che vince il campionato di Serie D e fa il suo ritorno in Serie C2.\nL'anno dopo torna per la terza volta al Cosenza e, da capitano, conquista una promozione dalla Serie D alla Serie C2 sotto la guida di Mimmo Toscano, che fu suo compagno di squadra dieci anni prima quando insieme ottennero nel Cosenza la promozione in Serie B. Durante questa stagione su 30 partite disputate \u00e8 autore di 2 gol, entrambi realizzati al San Vito rispettivamente contro Modica e Siracusa. Viene riconfermato per la stagione 2008-2009, dove \u00e8 spesso titolare in una formazione che guadagna la promozione in Prima Divisione. Nella parte conclusiva del campionato il tecnico Toscano lo schiera titolare poche volte, dove il Cosenza con un pareggio casalingo (1-1) conquista la matematica promozione. In questa annata totalizza 24 presenze ed \u00e8 autore di un gol realizzato (pareggio) al San Vito contro il Monopoli. Il 1\u00ba marzo 2009, nella gara Cosenza-Noicattaro (3-1), raggiunge le 150 presenze (in partite di campionato) con la maglia del club silano.\nA fine stagione il suo contratto \u00e8 in scadenza e la societ\u00e0 non glielo rinnova. Con il Cosenza\u00a0\u2013 sotto varie vesti dirigenziali\u00a0\u2013 ha dunque disputato sette campionati tra il 1997 e il 2009, ottenendo tre promozioni (una dalla Serie C1 alla Serie B, un'altra dalla Serie D alla Serie C2 e infine quella dalla Seconda Divisione alla Prima Divisione nella stagione 2008-2009).\nContinua a giocare le successive due stagioni in Seconda divisione, vestendo prima la maglia dell'Aversa Normanna e poi quella della Vigor Lamezia.. Nell'estate del 2011, all'et\u00e0 di 38 anni, torna per la quarta volta a vestire la maglia del Cosenza, societ\u00e0 neo iscritta in Serie D. Tornato ad indossare la fascia di capitano; realizza un gol nella sfida di campionato Cosenza-Noto (4-1) permettendo ai rossobl\u00f9 di riacciuffare il momentaneo pareggio.\nIl 15 settembre 2013 firma con l'Acri in Eccellenza Calabrese.\nAllenatore.\nTerminata l'attivit\u00e0 agonistica, intraprende la carriera di allenatore nella stagione 2014-2015 alle giovanili del Rende.\nIl 2 luglio 2015 diventa allenatore della Primavera del .\nA maggio 2020 diventa allenatore dell'Under 18 della Roma.\nNel luglio 2021 lascia la societ\u00e0 capitolina per approdare in Lussemburgo, al Swift Hesperange, come allenatore della formazione Under 23 e Responsabile del Settore Giovanile.\nIl 24 settembre 2021 viene promosso ad allenatore della prima squadra. "}
{"id": "1979293", "revid": "1442080", "url": "https://it.wikipedia.org/wiki?curid=1979293", "title": "Adolfo Pedernera", "text": "Ha legato il suo nome alla storia del River Plate degli anni 40: \"La M\u00e1quina\".\n\u00c8 considerato uno dei calciatori pi\u00f9 forti di sempre; nel 2017 \u00e8 stato inserito dalla rivista \"Four-four-two\" nella lista dei 100 migliori giocatori di tutti i tempi, al posto numero 58.\nCaratteristiche tecniche.\nNonostante la posizione di centro-attacco (all'epoca una sorta di \"boa\" in area di rigore con unico compito di mettere la palla in rete), Pedernera \u00e8 pi\u00f9 una mezza punta: ama infatti rientrare spesso a centrocampo, trascinandosi dietro il marcatore e lasciando campo libero ai compagni di reparto. Dotato di una tecnica straordinaria: ha l'incredibile capacit\u00e0 di riuscire a servire sempre il compagno meno marcato con lanci millimetrici. Il suo tiro potente e preciso gli ha permesso di segnare centinaia di reti in carriera.\nSoprannominato \"el Maestro\", \u00e8 considerato come il calciatore \"che ha inventato\" il ruolo di trequartista, all'epoca noto come centro-attacco. Giocava quasi in ogni ruolo dell'attacco, dal centravanti al regista.\nCarriera.\nCresciuto nell'Huracan, pass\u00f2 presto al River Plate squadra della quale sarebbe diventato la stella incontrastata della M\u00e1quina per oltre un decennio. Cede il suo posto nell'attacco del River ad Alfredo Di St\u00e9fano, e lascia la squadra per un'offerta milionaria del Club Atletico Atlanta, dove tuttavia rimase una sola stagione. Torn\u00f2 quindi all'Huracan ma nel 1949, anche a causa dello sciopero si trasfer\u00ec in Colombia, accettando la proposta dei dirigenti del Millionarios dove continu\u00f2 ad incantare, aggiungendo al suo palmares altri quattro titoli nazionali, sino al 1954 quando, a causa della nuova normativa sui trasferimenti, fece il suo secondo ritorno all'Huracan smettendo di giocare nel 1955. \nEbbe anche una fortunata carriera di allenatore, svoltasi prevalentemente fra Colombia (di cui fu alla guida della nazionale ai mondiali del 1962), ed Argentina, dove visne due titoli nazionali allenando il Boca Juniors.\nOccupa la 12\u00aa posizione nella speciale classifica dei migliori calciatori sudamericani del XX secolo pubblicata per IFFHS nel 2004.\nNazionale.\nCon la nazionale gioc\u00f2 36 partite condite da 18 gol ma con la conquista di tre Coppe America."}
{"id": "1979294", "revid": "287204", "url": "https://it.wikipedia.org/wiki?curid=1979294", "title": "Tehri", "text": " \nTehri (censita come New Tehri) \u00e8 una suddivisione dell'India, classificata come \"municipal board\", di 25.425 abitanti, capoluogo del distretto di Tehri Garhwal, nello stato federato dell'Uttarakhand. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 30\u00b0 22' 60 N e 78\u00b0 28' 60 E e ha un'altitudine di 932 .\nSociet\u00e0.\nEvoluzione demografica.\nAl censimento del 2001 la popolazione di Tehri assommava a 25.425 persone, delle quali 16.493 maschi e 8.932 femmine. I bambini di et\u00e0 inferiore o uguale ai sei anni assommavano a 2.458, dei quali 1.291 maschi e 1.167 femmine. Infine, coloro che erano in grado di saper almeno leggere e scrivere erano 19.780, dei quali 13.423 maschi e 6.357 femmine."}
{"id": "1979296", "revid": "729019", "url": "https://it.wikipedia.org/wiki?curid=1979296", "title": "Astorre Baglioni (di Guido)", "text": "Membro della nobile famiglia dei Baglioni. Figlio di Guido, fratello di Morgante e Gentile, cugino di Giampaolo e di Simonetto. Genero di .\nViene citato ne \"Il ritratto di Dorian Gray\" di Oscar Wilde.\nBiografia.\nIl 30 giugno 1500 si sposa in Perugia con Lavinia Colonna. Durante i festeggiamenti Giulio Cesare da Varano spinge Grifone e Carlo Baglioni ad ordire una congiura ai danni dei figli di Guido e di Rodolfo Baglioni.\nIl 15 luglio 1500, dopo quindici giorni di festeggiamenti, viene ucciso nel sonno, colpito al petto da Filippo Baglioni ed Ottaviano della Cornia."}
{"id": "1979302", "revid": "287204", "url": "https://it.wikipedia.org/wiki?curid=1979302", "title": "Rudrapur (Uttarakhand)", "text": "Rudrapur (o Rudarpur) \u00e8 una suddivisione dell'India, classificata come \"municipal board\", di 88.720 abitanti, capoluogo del distretto di Udham Singh Nagar, nello stato federato dell'Uttarakhand. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 30\u00b0 26' 46 N e 77\u00b0 51' 13 E e ha un'altitudine di 580 .\nSociet\u00e0.\nEvoluzione demografica.\nAl censimento del 2001 la popolazione di Rudrapur assommava a 88.720 persone, delle quali 47.277 maschi e 41.443 femmine. I bambini di et\u00e0 inferiore o uguale ai sei anni assommavano a 14.427, dei quali 7.652 maschi e 6.775 femmine. Infine, coloro che erano in grado di saper almeno leggere e scrivere erano 48.518, dei quali 29.097 maschi e 19.421 femmine."}
{"id": "1979310", "revid": "79968", "url": "https://it.wikipedia.org/wiki?curid=1979310", "title": "Omicidio di Meredith Kercher", "text": "L'omicidio di Meredith Kercher, noto anche come delitto di Perugia, \u00e8 un omicidio commesso a Perugia la sera del 1\u00ba novembre 2007.\nMeredith Kercher era una studentessa inglese in Italia nell'ambito del progetto Erasmus presso l'Universit\u00e0 di Perugia; venne ritrovata priva di vita con la gola tagliata nella propria camera da letto, all'interno della casa che condivideva con altri studenti. La causa della morte fu un'emorragia a seguito di una ferita al collo provocata da un oggetto acuminato usato come arma. Per l'omicidio \u00e8 stato condannato in via definitiva con rito abbreviato il cittadino ivoriano Rudy Guede.\nIl processo ha avuto un iter giudiziario particolarmente travagliato. In primo grado, come concorrenti nell'omicidio, furono condannati dalla Corte d'assise di Perugia nel 2009 anche la statunitense Amanda Knox e l'italiano Raffaele Sollecito. I presunti coautori del delitto furono successivamente assolti e scarcerati dalla Corte d'assise d'appello nel 2011 per non avere commesso il fatto (relativamente all'omicidio), mentre per Amanda Knox fu confermata la condanna a tre anni per calunnia nei confronti di Patrick Lumumba (da lei accusato dell'omicidio e risultato estraneo ai fatti). Decisive furono le perizie che escludevano la certezza della presenza sulla scena del crimine dei due imputati. La Corte di cassazione, accogliendo il ricorso della Procura Generale di Perugia, il 26 marzo 2013 annull\u00f2 la sentenza assolutoria d'appello e rinvi\u00f2 gli atti alla Corte d'Assise d'Appello di Firenze.\nPer il procuratore generale di Perugia Giovanni Galati, la sentenza di assoluzione era \"da cassare\" poich\u00e9 minata da \"tantissime omissioni\", \"errori\" e, quindi, da \"inconsistenza delle motivazioni\". Il 30 gennaio 2014 la Corte d'assise d'appello di Firenze sancisce nuovamente la colpevolezza degli imputati condannando Amanda Knox a 28 anni e 6 mesi di reclusione e Raffaele Sollecito a 25 anni di reclusione e applicando a quest'ultimo la misura cautelare del divieto di espatrio con ritiro del passaporto. Il 27 marzo 2015 la quinta sezione penale della Corte di cassazione, presieduta dal consigliere Gennaro Marasca, annulla senza rinvio le condanne a Raffaele Sollecito e Amanda Knox, assolvendoli per non aver commesso il fatto, affermando la mancanza di prove certe e la presenza di numerosi errori nelle indagini, e ponendo cos\u00ec fine al caso giudiziario. Il giudice rilev\u00f2 in particolare l'assenza di tracce dei due imputati nella stanza dell'omicidio, affermando anche la presenza della Knox nella casa al momento del delitto (da lei in seguito negata), ma decretandone la non punibilit\u00e0 come connivente di Guede, perch\u00e9 non partecipe dell'azione omicidiaria e versante in stato di necessit\u00e0. Per quest'ultimo motivo fu assolta dal reato di calunnia nei confronti della polizia.\nIl caso \u00e8 finito anche davanti alla Corte europea dei diritti dell'uomo ed \u00e8 ricordato anche a livello internazionale per la grande risonanza mediatica nel mondo anglosassone (in particolare per la nazionalit\u00e0 di Meredith Kercher e Amanda Knox). \nMeredith Kercher \u00e8 sepolta nel cimitero di Croydon, alla periferia sud di Londra. L'Universit\u00e0 per stranieri di Perugia ha istituito nel 2012 una borsa di studio alla memoria della studentessa. Il padre della vittima, John Kercher, ha dichiarato la volont\u00e0 di costituire una fondazione. Il 1\u00ba febbraio 2020 anche John Kercher \u00e8 morto in circostanze violente, dopo alcuni giorni di agonia, per essere stato trascinato da un'auto pirata nel quartiere di Croydon, forse per uno scippo.\nStoria.\nMeredith Susanna Cara Kercher, nata il 28 dicembre 1985, a Southwark, Londra, residente a Croydon, Londra, era una studentessa presso l'Universit\u00e0 di Leeds, presso la quale frequentava il corso di laurea in Studi Europei. Era figlia di John Kercher, giornalista \"freelance\" britannico, e dell'ex moglie Arline, di origini anglo-indiane; aveva due sorelle e un fratello. Aveva aderito al programma Erasmus ed era giunta in Italia nel settembre 2007 per completare il corso.\nMeredith venne assassinata la sera del 1\u00ba novembre 2007 nell'appartamento che condivideva con altre tre ragazze, una statunitense e due italiane, quella notte assenti. Dal primo esame dell'autopsia, il patologo Luca Lalli stabil\u00ec che la morte era \"intervenuta a distanza di non pi\u00f9 di 2-3 ore dall'ultimo pasto\", a causa dell'emorragia carotidea o del successivo soffocamento causato dal sangue, il tutto in seguito a circa 47 coltellate subite. Sulla base delle testimonianze delle ragazze con le quali la vittima aveva trascorso il pomeriggio, Meredith aveva cominciato a consumare il pasto serale tra le 17:30 e le 18:00 per terminare non oltre le 19:30.\nL'ora della morte venne inizialmente stabilita tra le 21:00 e mezzanotte circa (alle ore 23:00-23:30 circa una vicina riferisce di aver sentito un urlo). Per la sentenza del 2009, il delitto avvenne tra le 23 e le 2 di notte (fissando le 23:15 come ora pi\u00f9 probabile), mentre secondo la ricostruzione della difesa, accolta dalla prima sentenza d'appello (2011), la morte sarebbe invece da collocare tra le 21:30 e le 22:30, preferibilmente intorno alle 22:15. Secondo la sentenza del 2014, il delitto avvenne tra le 22:30 e le 23:30 circa: risulter\u00e0 determinante la circostanza, in quanto potr\u00e0 rendere valido l'alibi della presenza al computer di Sollecito e la presenza dei due giovani (da essi per\u00f2 negata) in piazza Grimana durante l'omicidio (secondo le sentenze di condanna, tra le 21:30 e le 23:30); pur essendo la piazza molto vicina, la sentenza di condanna del 2014 fin\u00ec per favorire la tesi innocentista, in quanto, eliminando il riferimento alla mezzanotte e alle 2 di notte, rendeva difficile la consumazione dell'omicidio, che sarebbe stato effettuato in una manciata di minuti.\nLa stessa sera in cui avvenne il delitto, una donna residente in via Sperandio ricevette una telefonata anonima che riferiva della presenza di una bomba nel suo bagno. La polizia, giunta sul posto intorno alle 21:45/22:00 del 1\u00ba novembre, orario in cui secondo i consulenti delle difese avrebbe dovuto gi\u00e0 essere avvenuto l'omicidio, perlustr\u00f2 il giardino e lasci\u00f2 la villa senza aver trovato nulla. La mattina seguente la stessa signora consegn\u00f2 alla Polizia Postale due cellulari ritrovati la mattina del 2 novembre abbandonati nel giardino di sua propriet\u00e0. Le informazioni ricavate da uno dei due cellulari indirizzarono gli agenti della Polizia Postale di Perugia verso la casa di Meredith Kercher, dove si recarono intorno alle ore 13:00 per riconsegnare i due cellulari alla proprietaria, Meredith Kercher. Al loro arrivo i poliziotti trovarono all'esterno della casa, seduti su una staccionata, Amanda Knox, coinquilina statunitense di Meredith Kercher, e il suo amico italiano, Raffaele Sollecito, con il quale la Knox aveva iniziato una relazione sei giorni prima. I due giovani dichiararono di essere in attesa dell'arrivo dei carabinieri, chiamati da Raffaele Sollecito con due telefonate successive (ore 12:51 e ore 12:53), asserendo che, avendo trovato il vetro di una finestra rotto e la porta di casa aperta, avevano sospettato un furto. I ragazzi, in apparente attesa dell'arrivo dei carabinieri, invitarono gli agenti della postale a entrare in casa. Durante l'ispezione giunsero in via della Pergola le altre due coinquiline allertate telefonicamente dalla Knox. Allarmati per la presenza in bagno di alcune tracce ematiche, constatando l'assenza di Meredith e la chiusura della porta della sua camera, questa venne sfondata. Venne quindi rinvenuto il cadavere della ragazza, quasi interamente coperto da un piumone.\nLe indagini.\nL'arresto di Knox, Sollecito e Lumumba.\nIl 5 novembre Amanda Knox viene portata in questura per essere sentita come persona informata sui fatti e solo in seguito venne accusata del delitto assieme a Raffaele Sollecito e Patrick Lumumba, il titolare del bar dove Amanda lavorava. Raffaele Sollecito, che aveva chiamato i carabinieri, si presenta spontaneamente in questura come persona informata per rilasciare la sua dichiarazione, ma viene trattenuto come testimone, poi come indagato, venendo fermato e arrestato assieme alla Knox. Il motivo \u00e8 che ha dichiarato che si trovava, forse, con la Knox, gi\u00e0 accusata, anche se non ricordava molto bene la serata, anche perch\u00e9 aveva fatto uso di marijuana. Afferma, in maniera confusa, che erano a casa sua e non in quella di Amanda, a guardare un film al computer, che risulta difatti usato da qualcuno nel lasso di tempo. Anche le coinquiline e i ragazzi che frequentavano si presentano spontaneamente ma accompagnati dagli avvocati; Knox e Sollecito sono gli unici che si presentano senza legale e con un alibi non solido, cosa che fa decidere alla polizia di trattenerli in stato di fermo.\nSecondo quanto appurato, venne impedito a Sollecito di chiamare un avvocato e di contattare suo padre per avvertirlo del suo stato di fermo non ufficiale; venne, a suo dire, minacciato e colpito da un poliziotto; gli vennero sequestrati il cellulare e un coltellino tascabile, che per\u00f2 non si riveler\u00e0 l'arma del delitto. Secondo il suo racconto, Amanda, che vide brevemente, era completamente sconvolta. Secondo Mario Spezi e Douglas Preston, che riportano sempre le testimonianze dello stesso Sollecito, un poliziotto lo avrebbe minacciato gridandogli \"\u00abse provi ad alzarti, ti pesto a sangue e ti ammazzo. Ti lascio in una pozza di sangue\u00bb.\" A Sollecito venne fatto firmare un verbale in cui lui sosteneva che, la notte del delitto, Amanda era uscita da casa sua durante la notte per andare in via della Pergola. Raffaele e i suoi legali sostennero invece che aveva solo detto che, visto che lui dormiva, non poteva sapere che cosa avesse fatto la ragazza nello stesso tempo, pur sapendo che non poteva essere uscita, perch\u00e9, non avendo le chiavi dell'appartamento, avrebbe dovuto suonare per rientrare. Questa parte fu omessa nel verbale.\nSecondo il suo racconto, Sollecito sarebbe stato con Amanda quella sera, ma non a casa di lei. Dalle 21:00 alle 21:30-22:00, lo studente sarebbe stato al computer a guardare un film d'animazione (un episodio dell'anime \"Naruto\"), come dimostrerebbe una schermata del PC (screenshot); quest'ultima prova fu presentata agli atti solo nel 2015. Poi Amanda lo avrebbe raggiunto e sarebbero rimasti l\u00ec. In seguito che, tra le 21:30 e le 23:30, si sarebbero recati in piazza Grimana (dove furono visti dal clochard Antonio Curatolo; sebbene fosse una discrepanza, era per\u00f2 anche un possibile alibi, nonostante la vicinanza alla scena del delitto), poi di nuovo a casa di Raffaele dove, secondo questi (che nega di essere andato in piazza), avrebbero fatto uso di marijuana, guardato il film \"Il favoloso mondo di Am\u00e9lie\", preparato e mangiato la cena, infine letto un romanzo della serie \"Harry Potter\" e passato la notte insieme (dalle 23:30 circa in poi). Questo sarebbe accaduto mentre la vittima veniva uccisa, in via della Pergola; secondo le perizie informatiche, il pc portatile di Sollecito era comunque rimasto acceso dalle 18:30 fino alle 05:32. I computer di Meredith e Amanda furono invece danneggiati irreparabilmente durante le analisi informatiche degli inquirenti.\nL'interrogatorio di Amanda Knox e il caso Lumumba.\nGli interrogatori iniziali non furono registrati e non fu presente nessun avvocato, nemmeno durante le ore seguenti. Secondo i legali degli imputati, ci\u00f2 era contrario alla legge, che impone la registrazione e la presenza del legale perch\u00e9 le dichiarazioni possano essere usate (queste procedure, di utilizzare e raccogliere dichiarazioni senza avvocato, in origine furono introdotte - tramite leggi apposite - esclusivamente per combattere il terrorismo politico negli anni di piombo e i delitti mafiosi, ma poi sono state estese di fatto a crimini comuni, sempre che il giudice le consideri valide), a meno che il sospettato non voglia rendere dichiarazioni spontaneamente e in piena libert\u00e0. Tale affermazione fu considerata errata dall'accusa, poich\u00e9 Amanda e Sollecito furono esaminati come persone informate sui fatti. La presenza del difensore \u00e8 indispensabile solo quando la persona esaminata \u00e8 formalmente indagata ma in questo caso, quando emersero indizi di reit\u00e0 nelle dichiarazioni di Amanda Knox, l'esame fu sospeso a norma dell'art. 63 c.p.p. e Sollecito fu indagato dopo l'esame della Knox. Inoltre, \u00e8 prevista come obbligatoria la registrazione solo quando viene interrogato un detenuto. Queste contestazioni furono fatte principalmente da giornalisti stranieri, a volte confondendo il sistema americano con quello italiano, dove a norma delle citate regole, sono utilizzabili processualmente anche le dichiarazioni auto-incriminanti rese senza legale, ma solo se la persona non era ancora indagata bens\u00ec solo sentita come testimone o persona informata.\nNel caso venne inizialmente coinvolto anche Patrick Dija Lumumba, proprietario del locale dove lavorava Amanda; secondo dichiarazioni di quest'ultima, dimostratesi poi false, egli si sarebbe trovato nel luogo del delitto la sera dell'omicidio. Le accuse si sono successivamente rivelate infondate e la testimonianza inattendibile. A coinvolgere il congolese sono state le false dichiarazioni della Knox e l'errata traduzione di un SMS inviatogli dalla Knox, \u00ab\"see you later\"\u00bb, che nell'inglese degli Stati Uniti sta per \u00abci vediamo\u00bb, interpretato erroneamente come \u00abci vediamo dopo\u00bb, dunque come un appuntamento per la sera del delitto.\nLa conduzione dell'interrogatorio alla Knox \u00e8 stata discussa. L'ultima attivit\u00e0 sul telefono della Knox la notte dell'omicidio era un SMS al proprietario del pub Le Chic, Lumumba. Il giorno in cui il corpo \u00e8 stato scoperto, la polizia aveva chiesto alle amiche inglesi di Meredith se lei conosceva uomini di colore. Secondo Nina Burleigh e altri, la polizia potrebbe aver ricercato una connessione a un immigrato africano come conferma della linea di indagine, forse in seguito a una testimonianza di alcuni vicini che affermano di aver visto fuggire un uomo dal volto scuro, poi identificato dalla difesa con Rudy Guede.\nGli inquirenti, tra cui il pm Giuliano Mignini e l'ispettore capo Oreste Volturno, chiesero alla Knox perch\u00e9 non aveva lavorato in quella notte; lei rispose che Lumumba le aveva mandato un messaggio dicendo che non era necessario perch\u00e9 gli affari andavano a rilento. Knox ha spiegato che il motivo per cui aveva spento il cellulare era di impedire a Lumumba di contattarla nuovamente, se cambiava idea, poich\u00e9 ormai aveva deciso di rimanere libera quella notte. Knox aveva cancellato l'SMS di Lumumba dalla memoria del telefono. Ha detto agli investigatori che non ricordava come avesse risposto. Gli investigatori guardarono i messaggi del telefono e scoprirono che la Knox aveva risposto. Follain rende la risposta di Knox al testo come \"Certo. Ci vediamo pi\u00f9 tardi. Buona serata!\". I detective interpretarono la parte \"Ci vediamo pi\u00f9 tardi\" (See you later) del messaggio, non come una frase di arrivederci, ma come prova di un accordo per incontrarsi la notte dell'omicidio. Gli inquirenti mostrarono alla Knox la sua risposta a Lumumba sul display del suo cellulare. In realt\u00e0 il pm Giuliano Mignini non era presente al momento esatto quando Amanda fece il nome di Patrick, alla sola presenza dei poliziotti.\nAnna Donnino, interprete per la polizia di Perugia, disse al processo che la Knox ebbe un \"shock emozionale\" quando le venne mostrato l'SMS di Lumumba, e avrebbe detto: \"\u00ab\u00c8 lui, lo ha fatto, me lo sento\u00bb\". All'interrogatorio, secondo il legale di Sollecito, avv. Bongiorno, avrebbe assistito anche una medium: \"\u00abAmanda Knox fu pressata da una stranissima medium nella stanza della polizia di Perugia, e una medium non ci deve stare in una stanza di polizia\u00bb\", disse nel 2015 il legale. Secondo i difensori della correttezza dell'inchiesta, questa sarebbe un'altra grave inesattezza sostenuta, in Cassazione, unicamente dal legale dell'ingegnere pugliese (la quale non era per\u00f2 presente), in quanto nel verbale si notano la presenza del pm, dell'ispettore Rita Ficarra, della Knox e di Anna Donnino, mentre non \u00e8 segnalata quella della nominata \"medium\" o di altri \"consulenti\".\nAmanda descrisse, il 5 novembre, una presunta scena di omicidio descritta poi come una \"narrazione confusa di un sogno\", dagli inquirenti attribuita alla droga; il pm sottolinea che nella confessione di due ore prima, Amanda ha rivelato che Lumumba Diya, \"dopo aver avuto un rapporto sessuale con la vittima, l'ha uccisa\u00bb\" e che il rapporto sessuale \"deve ritenersi di natura violenta, considerato il contesto particolarmente intimidatorio\"; il 6 novembre il presunto resoconto Amanda venne scritto in un memorandum di cinque pagine, dattiloscritto e poi in seguito fatto firmare alla Knox come parte del verbale, in cui si legge che \"\u00abPatrick e Meredith si sono appartati nella camera di Meredith, mentre io mi pare che sono rimasta nella cucina. Non riesco a ricordare quanto tempo siano rimasti insieme nella camera ma posso solo dire che a un certo punto ho sentito delle grida di Meredith e io, spaventata, mi sono tappata le orecchie (...) Non sono sicura se fosse presente anche Raffaele ma ricordo bene di essermi svegliata a casa del mio ragazzo, nel suo letto, e che sono tornata al mattino nella mia abitazione dove ho trovato la porta dell'appartamento aperta\u00bb\". Poco dopo negher\u00e0 di aver pronunciato queste parole.\nContemporaneamente alla stesura del verbale, la Knox ritratt\u00f2 per\u00f2 queste dichiarazioni in una lettera che scrisse, questa volta a mano, non appena fu lasciata sola, in cui nega che il \"sogno\" corrisponda ad un evento accaduto: \"\u00abPer quanto riguarda questa \"confessione\" che ho fatto ieri sera, voglio essere molto chiara che sono molto dubbiosa della veridicit\u00e0 delle mie affermazioni perch\u00e9 sono state fatte sotto la pressione dello stress, dello shock, e di estremo esaurimento\u00bb\"; questa ritrattazione di poche ore dopo in cui sosteneva di avere cambiato idea a mente lucida, fu considerata non credibile, fino alla verifica dell'alibi di Lumumba, e quindi verr\u00e0 denunciata per calunnia.\nNiente nelle confessioni rese il giorno prima indicava, per\u00f2, che avesse una conoscenza certa del colpevole. Le dichiarazioni attribuite alla Knox erano sbagliate e contraddittorie nei particolari (secondo le ricostruzioni giornalistiche si leggeva che Lumumba l'avrebbe sgozzata davanti a lei e al contempo che lei era altrove e non aveva visto nulla, anche se Amanda ha detto solo che sentiva le grida di Meredith e che aveva dedotto che Patrick la stava uccidendo) e auto-incriminanti (si disse colpevole e innocente nella stessa dichiarazione), specie riguardo ai particolari centrali (cit\u00f2 come complice un uomo che era sospettato, ma che successivamente si dimostr\u00f2 avere un alibi inoppugnabile; non riusc\u00ec a citare un altro uomo, sconosciuto dalla polizia, il cui DNA fu trovato ulteriormente sulla vittima; si trattava di Guede). Ciononostante, Knox, Sollecito, e l'uomo innocente da lei coinvolto, Lumumba, furono tutti subito arrestati senza ulteriori prove o verifiche. L'uso del cosiddetto \"metodo Reid\", un interrogatorio serrato con pressione psicologica, \u00e8 inoltre controindicato nell'interrogare i testimoni non accusati, perch\u00e9 pu\u00f2 fornire false confessioni se troppo pressante e in presenza di personalit\u00e0 confuse.\nAlla conferenza-stampa il capo della polizia annunci\u00f2 la chiusura del caso, cosa questa criticata vivacemente dal pm, oltre che da avvocati e stampa americana (del resto, il questore e il capo della Polizia non hanno alcuna attribuzione in materia di chiusura delle indagini).\nIl rapporto tra Amanda e Lumumba non era buono, secondo la testimonianza dello stesso Lumumba: Amanda Knox avrebbe infatti lavorato nel locale di lui per essere presto licenziata a causa di comportamenti troppo disinvolti con la clientela e perch\u00e9 giudicata non capace. Patrick Lumumba \u00e8 stato successivamente rilasciato e prosciolto da ogni accusa, in quanto aveva un alibi (era in compagnia di un amico e cliente, un professore svizzero, che lo vide al bancone del pub) e non furono trovate sue tracce nella casa. In seguito all'ingiusta detenzione della durata di 14 giorni, Lumumba \u00e8 stato risarcito con la somma di 8\u00a0000 euro, ritenuti per\u00f2 insufficienti dal suo legale. \nAmanda e Raffaele, dopo essere stati arrestati, assieme al detto Lumumba, vengono condotti in carcere il 6 novembre. In seguito al rilascio di Lumumba, viene sospettato e poi arrestato Rudy Guede, dopo l'individuazione di abbondanti tracce genetiche sulla scena del delitto.\nPer la calunnia Amanda Knox \u00e8 stata condannata in primo grado a un anno di carcere, pena aumentata a tre anni di reclusione dalla corte d'appello. La condanna per calunnia alla Knox \u00e8 rimasta comunque basata sulle dichiarazioni rese dagli inquirenti e sulle trascrizioni successive dell'interrogatorio, senza tener conto della ritrattazione del giorno seguente; tuttavia nessuna registrazione vocale della Knox che accusa Lumumba \u00e8 mai stata effettuata e l'unico memoriale scritto di suo pugno e a lei attribuibile con certezza fu quello in cui ritratta ogni possibile accusa riferita.\nAmanda Knox in seguito disse che\nNel successivo processo per calunnia (2016) ai danni della polizia, le dichiarazione di Knox di aver subito forti e violente pressioni non sono state ritenute reato, in quanto, secondo il giudice Giampaolo Boninsegna, vi sarebbero stati \"diritti negati\", \"omissioni\" e \"verbali inaffidabili\" e Amanda accus\u00f2 Lumumba solo perch\u00e9 messa sotto eccessiva pressione e \"\u00absperava di uscire dal tormento\u00bb\". Nelle motivazioni dell'assoluzione, il primo racconto di Amanda Knox sull\u2019omicidio della studentessa inglese Meredith Kercher \u00e8, riprendendo le parole dell'americana solo \"\u00abnarrazione confusa di un sogno, sia pure macabro, piuttosto che la descrizione di una vicenda davvero accaduta: questo conferma lo stato in cui si trovava Amanda Knox nel momento in cui rese le dichiarazioni spontanee e scrisse il memoriale, ed esclude la finalit\u00e0 di tacere il nome dell\u2019effettivo autore del delitto: Rudy Guede. Qualora si fosse trovata nella casa di via della Pergola al momento dell\u2019omicidio sarebbe stato agevole per Amanda indicare il vero autore in quanto ci\u00f2 l\u2019avrebbe resa credibile\u00bb\" e, prosegue il magistrato fiorentino \nProcesso.\nI tre indagati avranno due procedimenti distinti.\nRaffaele Marco Sollecito (Giovinazzo, 26 marzo 1984), originario della Provincia di Bari, studente universitario in Informatica di 23 anni all'epoca dell'omicidio; suo padre Francesco \u00e8 un medico ospedaliero specializzato in urologia e medicina legale; la madre, separata dal marito, \u00e8 invece deceduta nel 2005; sua sorella Vanessa \u00e8 tenente dei Carabinieri, posizione lavorativa che terminer\u00e0 per ragioni che verranno collegate alla vicenda processuale famigliare, venendo nei fatti congedata dopo 10 anni di servizio; nel processo venne difeso principalmente da Giulia Bongiorno e Luca Maori. Assolto definitivamente nel 2015, lavora come ingegnere informatico ed elettronico in una propria impresa start-up che si occupa della commemorazione dei defunti sul web e anche nell'ambito della progettazione di siti internet, videogiochi e droni, dopo aver conseguito la laurea specialistica discutendo una tesi sull'analisi dei flussi di opinione nei social network in relazione alla propria vicenda giudiziaria. Ha scritto inoltre due libri sulla propria storia ed \u00e8 iscritto al Partito Radicale. Dal 2 aprile 2016 \u00e8 opinionista fisso della nuova trasmissione \"Il giallo della settimana\", spin-off di \"Quarto Grado\", presentato da Remo Croci su TGcom24. Abita all'estero.\nAmanda Marie Knox (Seattle, 9 luglio 1987), studentessa statunitense in letteratura, 20 anni all'epoca, figlia di Curt Knox, impiegato (ex vice-direttore dell'ufficio fiscale di una succursale locale di Macy's, una catena di grandi magazzini) e di Edda Mellas, insegnante di matematica, sposata in seconde nozze con Chris Mellas, consulente informatico; con Sollecito, conosciuto due settimane prima, aveva una relazione al momento del delitto; nel processo venne difesa da Carlo Dalla Vedova e Luciano Ghirga. Assolta definitivamente nel 2015, attualmente \u00e8 giornalista \"freelance\" per un giornale di Seattle, oltre ad avere scritto un libro autobiografico e a collaborare con il National Innocence Project, una organizzazione non governativa statunitense che si occupa di errori giudiziari.\nRudy Hermann Guede (Abidjan, 26 dicembre 1986), ivoriano; nato in una famiglia cristiana e con il padre che praticava la poligamia, arriv\u00f2 in Italia a 5 anni lasciando la madre, venditrice di libri, per raggiungere il padre Roger, muratore che aveva un'altra vita con varie fidanzate a Cantalupo di Bevagna e successivamente a Ponte San Giovanni, frazione di Perugia; durante una vacanza in Costa d'Avorio rischi\u00f2 di venire ucciso in una sommossa di musulmani; da allora non volle mai pi\u00f9 tornare al suo paese; dopo essere scappato per non vivere con la matrigna, venne affidato nel 2004 alla famiglia di Paolo Caporali, imprenditore perugino, proprietario della Liomatic s.p.a. (azienda di macchine per caff\u00e8 dell'indotto Lavazza) e patron di una squadra locale di basket, dove Rudy giocava. , a Rudy venne diagnosticata una forma di dissociazione (fuga psicogena, con tendenza alla rimozione e alla costruzione di personalit\u00e0) e di sonnambulismo. Anche in seguito al comportamento indisciplinato, al suo rifiuto di studiare e alle bugie nel rapporto con i famigliari (anche se non presentava comportamenti violenti), allo scadere della maggiore et\u00e0 trascorse un periodo insieme ad una zia. Subito dopo il delitto lasci\u00f2 Perugia per la Germania. Fu arrestato il 20 novembre, dopo che la scientifica riusc\u00ec a identificare il suo DNA, ed estradato in Italia il 6 dicembre 2007. Oltre ai 16 anni per il delitto, Guede \u00e8 stato condannato a 1 anno e 4 mesi per due furti, in particolare per aver ricettato un computer portatile comprato in un mercatino dell'usato di Perugia, risultati rubati nello studio di un avvocato di Perugia; Guede venne sorpreso a Milano all'interno di una scuola materna il 27 ottobre del 2007. Nello zainetto che aveva con s\u00e9 gli agenti trovarono il pc. Come da richiesta dei suoi avvocati di allora, Nicodemo Gentile e Walter Biscotti, Guede ha ottenuto dal giudice per l'udienza preliminare Paolo Micheli la concessione del rito abbreviato di giudizio. In carcere, Guede ha conseguito due lauree: la prima nel 2016, in lettere ad indirizzo storico, e la seconda nel 2019, in narrazione cinematografica. A seguito di questi risultati, ha ottenuto prima la semilibert\u00e0 nel dicembre 2019 e due mesi dopo l'affidamento ai servizi sociali con un incarico presso la Caritas di Viterbo e un proprio appartamento in cui risiedere fino alla fine della pena.\nDetenzione.\nKnox e Guede sono stati detenuti nel carcere di Capanne, vicino a Perugia; Sollecito, dopo essere stato anch'egli in custodia al carcere di Capanne, \u00e8 stato trasferito dall'inizio del 2008 presso il carcere di Terni. Guede, dopo il 2010, venne trasferito nel carcere di Mammagialla a Viterbo. Knox e Sollecito hanno scontato quattro anni di carcerazione preventiva. Sollecito ha lamentato di essere stato, senza fondati motivi (a suo avviso), detenuto in un carcere di massima sicurezza, con i primi sei mesi in isolamento (contro la sua volont\u00e0, avendo richiesto dopo le prime settimane di essere messo in cella con altri detenuti) e le prime due settimane senza poter incontrare nessuno, n\u00e9 i parenti, n\u00e9 i legali (al di fuori delle udienze). Ha inoltre affermato che lo stress psicofisico dell'arresto, del carcere e della vicenda giudiziaria ha danneggiato la sua salute in maniera permanente, provocandogli dal 2008 una disfunzione tiroidea.\nLe difese di Knox e di Sollecito hanno impugnato le ordinanze di custodia cautelare dinanzi al Tribunale del Riesame di Perugia che ha respinto i loro ricorsi. Poi hanno impugnato la decisione del Tribunale per il Riesame presso la Corte di Cassazione, Prima Sezione penale, che, anch'essa, ha respinto i ricorsi della Knox e di Sollecito.\nLa condanna di Guede e il processo a Knox e Sollecito (primo grado).\nKnox, Sollecito e Guede vengono rispettivamente condannati a 26, 25 e 16 anni di reclusione. Rudy Hermann Guede, che ha optato per il rito abbreviato, \u00e8 stato definitivamente condannato per concorso in omicidio e violenza sessuale con sentenza della Corte di Cassazione, Prima Sezione penale, in data 16 dicembre 2010 (in primo grado 30 anni, appello 16). Per gli altri due concorrenti, si \u00e8 richiesto il processo d'appello. Le sentenze ricostruiscono dettagliatamente le modalit\u00e0 e le circostanze dell'omicidio, definito a movente \"erotico sessuale violento\". La sentenza di condanna di primo grado riguardante Sollecito e la Knox, emessa il 5 dicembre 2009 dalla Corte di Assise di Perugia presieduta da Giancarlo Massei con Beatrice Cristiani, \u00e8 basata, secondo la Corte, su perizie, riscontri oggettivi e testimonianze.\nDurante il dibattimento l'ispettore Oreste Volturno afferma che i familiari di Sollecito hanno fatto pressioni politiche al telefono, ma non vengono rilevate tracce di presunte telefonate, come fa rilevare lo stesso pm; Volturno afferma altres\u00ec - per corroborare l'accusa - che Sollecito \u00e8 un violento, e che a scuola aveva ferito una compagna con delle forbici, alcuni anni prima; attribuisce ci\u00f2 a \"un confidente\" di cui si rifiuta categoricamente di rivelare il nome, ma sostiene che i registri della scuola superiore sono andati al macero, e non pu\u00f2 quindi dimostrare la sua accusa.\nSi parl\u00f2 in dibattimento anche di \"scenari rituali\" (era la notte seguente quella di Halloween e il pm si era gi\u00e0 occupato del caso del Mostro di Firenze sostenendo la pista della setta, mai appurata, inoltre c'era un costume da vampiro usato di recente dalla vittima ritrovato nella camera), ma poi si abbandon\u00f2 questa pista per quella del \"gioco erotico\"; il pm chiede l'ergastolo. Vengono ventilate, da parte dei mass media e della stampa scandalistica, che si impadroniscono subito del caso, anche motivazioni come quella che Sollecito (appassionato di manga) avesse preso ispirazione da un fumetto giapponese. Il PM Mignini ha sempre sostenuto invece che il delitto va ricondotto ad un rapporto di profonda ostilit\u00e0 tra Meredith e Amanda.\nL'istruttoria dibattimentale di primo grado \u00e8 stata lunghissima e secondo la corte esauriente. Nonostante alcune incongruenze, vengono rifiutate nuove contro-perizie scientifiche su DNA, chieste dalla difesa, e l'accusa regge. Secondo la ricostruzione finale accolta dalla sentenza, Knox e Sollecito, la sera del 1\u00ba novembre 2007, hanno appuntamento in piazza Grimana con Guede, conoscente della Knox, il quale decide di unirsi a loro per la serata. I tre si recano nella casa della studentessa, dove la sua coinquilina Meredith Kercher, dopo una serata trascorsa con delle amiche britanniche, era da poco rientrata, presenza immediatamente notata in quanto la porta della sua camera era socchiusa.\nCome sostenuto in sede di indagini e dalla sentenza, questa \u00e8 la ricostruzione di primo grado, come espressa dalle motivazioni di condanna: \u00ab\u00c8 quindi possibile che Rudy, uscendo dal bagno, si sia lasciato trascinare da una situazione avvertita come carica di sollecitazioni sessuali e cedendo alla propria concupiscenza, abbia cercato di soddisfare le proprie pulsioni portandosi nella stanza di Meredith che era sola nella propria camera con la porta quantomeno socchiusa. La reazione e il rifiuto di Meredith dovettero essere stati sentiti da Amanda e Raffaele, i quali anzi ne dovettero essere disturbati ed intervennero, per quanto evidenziano gli eventi, spalleggiando Rudy, diventando i suoi aggressori e i suoi uccisori (...) la prospettiva di aiutare Rudy nel proposito di soggiogare Meredith per abusarne sessualmente, poteva apparire come un eccitante particolare che, pur non previsto, andava sperimentato\u00bb.\nSempre secondo la ricostruzione della corte e della sentenza, alle grida della Kercher, Knox e Sollecito si sarebbero quindi uniti a Guede nell'azione criminosa, in quella che avrebbero trovato una \"situazione eccitante\", tentando cos\u00ec di immobilizzarla con la minaccia di un coltello. La perizia sulle ferite inferte evidenzia che l'arma in possesso di Sollecito era verosimilmente piccola, mentre la Knox impugnava un coltello da cucina, successivamente ritrovato, sul quale sono state trovate le sue tracce genetiche insieme a quelle della Kercher: le perizie effettuate per il processo di secondo grado, al contrario, sostenevano che quel coltello da cucina non aveva n\u00e9 il DNA della Kercher n\u00e9 si poteva considerare l'arma del delitto. La situazione sarebbe degenerata per il persistere della resistenza della Kercher. La Knox con il coltello da cucina avrebbe colpito al collo la vittima arrecandole ferite mortali, seppure il decesso avvenga dopo una lunga agonia.\nI tre imputati, subito dopo l'omicidio, sempre secondo la sentenza, le sottraggono i telefoni cellulari, per timore di generare allarme da parte di qualcuno che la chiamasse senza avere risposta, apparecchi che saranno poi ritrovati in una scarpata distante poche centinaia di metri dalla scena del delitto. I tre si dirigono in direzioni diverse, Guede in una discoteca, Knox e Sollecito a casa di quest'ultimo. La mattina seguente i due tentano di cancellare le tracce del delitto e poi rompono una finestra dell'abitazione per inscenare un finto furto onde depistare le indagini.\nUno dei testimoni dell'accusa, Hekuran Kokomani, di nazionalit\u00e0 albanese, che viene rilevato essere gravemente inattendibile gi\u00e0 dal gup Paolo Micheli, viene convocato in aula (nel frattempo era stato arrestato per fatti di droga) e racconta di aver incontrato Knox e Sollecito armati di coltello assieme a Guede, ma la testimonianza \u00e8 ritenuta infondata. Lo stesso Kokomani afferma di aver gi\u00e0 visto la giovane americana e il ragazzo pugliese a luglio, insieme ad uno zio americano di Amanda: in realt\u00e0 \u00e8 stato accertato che Amanda arriv\u00f2 in Italia solo nel settembre 2007 e aveva conosciuto Sollecito da poco. I pm convocarono in aula anche il suo avvocato, Antonino Aiello, che tent\u00f2 di ribadire che il suo cliente era credibile.\nQuesta testimonianza e quella di un altro teste dell'accusa, il clochard Antonio Curatolo che afferm\u00f2 di averli visti tra le 21,30 e le 23,30 in piazza Grimana, sembrarono apparentemente incrinare il teorema del pubblico ministero. Curatolo in passato fece uso di droghe, ma al momento era disintossicato, e aveva gi\u00e0 testimoniato in maniera attendibile e credibile a un altro processo per omicidio, sempre per l'accusa. Seppur proposto come testimone dall'accusa, in quanto riferiva che erano in piazza anzich\u00e9 a casa di Sollecito (provando che le dichiarazioni del giovane erano false; in seguito Sollecito ha affermato di non ricordare molto bene poich\u00e9 aveva assunto droga, tuttavia non ha mai cambiato completamente la sua versione), la deposizione finisce per fornire un possibile alibi a Knox e Sollecito, che tuttavia non vale ad assolverli, perch\u00e9, per la Corte, la piazza \u00e8 vicina alla casa e l'ora del delitto non \u00e8 precisa e sicura come secondo la difesa.\nRudy Guede, gi\u00e0 condannato in primo grado, rese una testimonianza riguardante un \"biondino\", indossante \"una felpa Napapijri\" e non meglio identificato, che si sarebbe vantato dell'omicidio (questo sospetto fu nominato nella sua prima versione difensiva e venne da qualcuno identificato con un tossicodipendente di Perugia, a casa sua sarebbero stati trovati jeans insanguinati, ma la polizia non lo avrebbe sospettato); Guede disse che Meredith l'aveva invitato a casa sua, che ebbero un parziale rapporto sessuale, e che lei fu aggredita mentre lui era in bagno ed \"\u00abera per terra, colpita, e aveva i jeans. Chino su di lei c'era un giovane biondo, con una cuffia bianca e una felpa Napapijri. Ha cercato di colpirmi con un coltello.\u00bb\" Disse che non lo riconobbe, che era \"una figura maschile vicino alla porta\" che la luce era debole e che tale soggetto, giratosi in maniera veloce, aveva in mano un coltello ed aveva cercato di colpirlo, insultandolo e poi scappando.\nIn seguito, Guede disse ancora di aver visto l'assassino o gli assassini, ma non li identific\u00f2 mai con certezza in Knox e Sollecito (parl\u00f2 di Amanda che avrebbe \"rubato soldi a Meredith\", solo in una rivelazione fatta ai suoi avvocati circa due anni dopo); disse di essere fuggito, dopo aver cercato di soccorrere la ragazza, secondo lui sua amica intima, ed essere tornato pi\u00f9 tardi a coprire il corpo. In precedenza, in una conversazione via Skype dalla Germania, Guede aveva detto ad un amico che Knox non c'entrava nulla, che il ragazzo biondo poteva anche essere Sollecito ma che non era sicuro, e che nemmeno lui era colpevole. \nIn aula, solo in appello, gli avvocati lessero invece una sua dichiarazione dove affermava che, secondo lui, Amanda e Raffaele erano colpevoli, ma rifiut\u00f2 sempre di dire se li avesse davvero visti, presentando la sua dichiarazione nella forma di una semplice opinione; secondo indiscrezioni, non confermate, avrebbe poi anche accusato Sollecito, affermando per\u00f2 che lui non era in bagno mentre lei veniva aggredita, bens\u00ec sul letto ad ascoltare musica con le cuffie, che gli impedirono di accorgersi di nulla. In un'altra delle sue versioni dice invece che, mentre ascoltava musica, sent\u00ec Meredith litigare con Amanda, che non vide ma di cui sent\u00ec la voce. I suoi legali hanno ripetuto in seguito la versione del ragazzo biondo con la felpa, smentendo il riconoscimento. Guede non ha voluto riferire altri particolari, n\u00e9 versioni pi\u00f9 precise, tornando in seguito alla sua versione originale, cio\u00e8 che il vero killer fosse questo misterioso uomo mai identificato. Solo anni dopo, cambiando ancora versione, sostenne di aver visto una donna scappare e di essere sicuro \"al 101%\" che fosse Amanda, ma al contempo disse di non aver riconosciuto l'uomo biondo, che pure sostenne di aver avuto di fronte. Aggiunse anche particolari come l'aver cercato di scrivere una parola incomprensibile detta da Meredith, secondo lui il nome dell'assassino. Le versioni fornite da Guede non sono state considerate credibili da nessun tribunale. Secondo il criminologo Carmelo Lavorino, la storia raccontata da Guede sarebbe altamente contraddittoria e inattendibile, preparata come autogiustificazione dopo parecchio tempo.\nL'assoluzione in appello di Amanda Knox e Raffaele Sollecito.\nIl 3 ottobre 2011, alle ore 21:43, la Corte di Assise di Appello di Perugia, presieduta da Claudio Pratillo Hellmann, dopo aver disposto la parziale rinnovazione dell'istruttoria dibattimentale, in parziale riforma della sentenza di primo grado, ha condannato Amanda Knox a 3 anni di reclusione per il reato di calunnia, gi\u00e0 scontati, ma ha assolto con la formula di non aver commesso il fatto entrambi gli imputati dalle accuse di omicidio e di violenza sessuale, e per insussistenza del fatto dall'accusa di simulazione di reato (dichiarando la prescrizione dell'accusa di detenzione di arma impropria), e ne ha ordinato conseguentemente la scarcerazione immediata.\nI due hanno lasciato le case di reclusione, dove erano stati riaccompagnati per espletare le formalit\u00e0 e prelevare gli effetti personali l\u00e0 rimasti, prima della mezzanotte, mentre nella piazza Matteotti, di fronte all'uscita dell'aula d'udienza si scatenava una protesta contro la sentenza e contro i difensori degli imputati. Amanda Knox ha lasciato l'Italia diretta a Seattle il 4 ottobre 2011 alle ore 11:45 facendo scalo proprio nel Regno Unito, nella sala riservata alle alte personalit\u00e0, per motivi di sicurezza, dell'aeroporto internazionale di Heathrow. Lo stesso giorno, prima della partenza, la Knox ha scritto una lettera al segretario generale della Fondazione Italia USA, Corrado Maria Daclon, nella quale ringrazia pubblicamente gli italiani che le sono stati vicini: \u00ab\"A tenermi la mano e a offrirmi del sostegno e del rispetto attraverso le barriere e le controversie c'erano degli italiani. C'era la Fondazione Italia USA, e molti che hanno condiviso il mio dolore e che mi hanno aiutato a sopravvivere con speranza. Sono sempre grata della loro premurosa ospitalit\u00e0 e del loro coraggioso impegno. Chi mi ha scritto, chi mi ha difesa, chi mi \u00e8 stato vicino, chi ha pregato per me. Vi sono sempre grata. Vi voglio bene\"\u00bb. Al suo arrivo a Seattle ha tenuto una breve dichiarazione all'aeroporto ai giornalisti presenti, ringraziando nuovamente quanti le sono stati vicino, visibilmente commossa.\nNelle motivazioni della sentenza viene affermata la probabilit\u00e0 che Guede sia l'unico colpevole: \nForti critiche ha suscitato la sentenza e, nella stessa requisitoria, i pubblici ministeri avevano sottolineato l'anomalia di una vicenda giudiziaria nella quale si dava per scontata l'assoluzione prima ancora che la Corte si ritirasse in camera di consiglio. Bench\u00e9 la Corte d'Assise d'Appello avrebbe dovuto essere presieduta da Sergio Matteini Chiari, presidente della Sezione Penale della Corte d'Appello di Perugia, a presiedere la corte fu chiamato Claudio Pratillo Hellmann, che presiedeva la Sezione Lavoro. Anche il Consigliere a latere della Corte, Massimo Zanetti, proveniva dalla Sezione Civile ed entrambi avevano avuto una esperienza penale piuttosto remota nel tempo, a Spoleto e a Orvieto.\nIl processo Knox-Sollecito fu un processo mediatico e internazionale. Ci fu infatti chi accus\u00f2 le presunte pressioni fatte dal segretario di stato Hillary Clinton per l'assoluzione, peraltro mai provate, nonch\u00e9 il ruolo dei mass media americani, che descrissero quello di Perugia come un'edizione moderna del processo alle streghe di Salem. Alcuni anni dopo, Pratillo Hellmann lanci\u00f2 accuse di \"linciaggio mediatico\" e insulti nei suoi confronti, da parte dei suoi stessi colleghi e da alcuni abitanti di Perugia. Hellmann lasci\u00f2 la magistratura per il clima di ostilit\u00e0 da lui percepito, poco dopo la sentenza del 2011.\nPer i colpevolisti, due assassini venivano rimessi in libert\u00e0, mentre gli innocentisti descrissero il caso Knox-Sollecito, per il livello di celebrit\u00e0 e importanza internazionale, come \"il pi\u00f9 rilevante errore giudiziario del ventunesimo secolo\", paragonandolo al caso Dreyfus del XIX secolo o al caso di infanticidio noto come \"Dingo Baby\" (Australia, 1980) per il XX secolo. Inoltre, come spesso in questo tipo di casi, il tutto venne scandito anche da epiteti ingiuriosi o poco gentili rivolti dalla stampa ad Amanda Knox. Come in molti processi mediatici la stampa, specie britannica e italiana, si concentr\u00f2 su comportamenti non correlati al reato e in chiave fortemente colpevolista. Le immagini del bacio tra Sollecito e Knox, dal ragazzo definito \"di conforto\" verso la ragazza sotto shock, fu trasmesso e ritrasmesso con parti tagliate, il fatto che vennero filmati a comprare biancheria intima per Amanda - perch\u00e9 la casa era sotto sequestro e non aveva abiti di ricambio - venne fatto intendere come segno di disinteresse, freddezza e ossessioni erotiche \"morbose\". Amanda Knox fu sottoposta ad analisi mediche, e i medici del carcere le comunicarono che aveva l'HIV e chiesero di scrivere i nomi di tutti i fidanzati che lei aveva avuto nella vita in modo che potessero essere avvertiti e sottoposti ad un test. Dopo di che, si accorsero che il test era \"sbagliato\" e non aveva l'HIV, per\u00f2 il documento fin\u00ec nelle mani dei giornalisti, che alimentarono cos\u00ec il mito della \"ragazza facile\" affermando che fosse la lista dei ragazzi di Perugia con cui aveva avuto rapporti sessuali in un mese. Si disse che Amanda negli USA aveva inscenato un'effrazione e che aveva scritto un racconto che parlava di stupro, pubblicato su internet e che prefigurava l'omicidio di Meredith, ecc.\nNegli Stati Uniti fece scalpore anche il breve arresto di un giornalista investigativo italoamericano, Frank Sfarzo, avvenuto a Perugia nel settembre 2010, in seguito alle sue indagini di tono innocentista; al giornalista sarebbero stati sottratti materiali e sarebbe stato malmenato dalla polizia. Violazioni attribuite alla procura di Perugia furono denunciate dal Committee to Protect Journalists (CPJ) di New York, un'organizzazione non governativa statunitense; nell'aprile del 2011 il CPJ segnal\u00f2 alle autorit\u00e0 italiane \"\u00abalcune gravi violazioni della libert\u00e0 di informazione compiute in Italia\u00bb\". Le stesse violazioni vennero il mese successivo dall'OSCE (Organizzazione per la sicurezza e la cooperazione in Europa) che segnal\u00f2 \"\u00abi comportamenti del sostituto procuratore di Perugia Giuliano Mignini a danno del blogger Frank Sfarzo e di alcuni giornalisti e commentatori che sarebbero stati minacciati o trattati in modo persecutorio dallo stesso magistrato\u00bb\", alcuni in Toscana \"\u00abmentre seguivano le inchieste sul cosiddetto mostro di Firenze e altri a Perugia\u00bb\" mentre seguivano le indagini giudiziarie dirette dallo stesso Mignini.\nSulla vicenda, nel 2013, \u00e8 stato realizzato un libro a firma di Mario Spezi e Douglas Preston edito in Germania, per l'editore Droemer Knaur, dal titolo \"Der Engel mit den Eisaugen\". Il rifiuto di pubblicazione a cui il libro and\u00f2 incontro, secondo i due autori, \u00e8 dovuto probabilmente alle nuove forti critiche (secondo lui, \"interrogatori senza avvocati e non legali; prove scientifiche completamente falsate; testimoni impresentabili\", fino ad accuse di vera e propria malafede) dei due giornalisti al magistrato perugino.\nI due autori sono autori anche di altre pubblicazioni, in cui il caso viene riletto come una persecuzione dettata da fantasie degli inquirenti, pregiudizi, simpatie personali e misoginia nei confronti di Amanda. Una tesi simile fu sostenuta dalla giornalista Daria Bignardi nel 2009 e altri parlarono invece di \"razzismo all'incontrario\" (affermato dall'avvocato Bongiorno), xenofobia e antiamericanismo.\nLa Procura Generale della Repubblica di Perugia si oppose. Il 14 febbraio 2012 viene proposto ricorso per cassazione, con un atto di 112 pagine, articolato in dieci motivi. Il ricorso \u00e8 rivolto sia contro l'ordinanza del 18 dicembre 2011 con cui \u00e8 stato disposto il rinnovo dell'istruzione dibattimentale con la perizia genetica perch\u00e9 radicalmente immotivata, quello contro altre due ordinanze e gli altri contro la sentenza, accusando la Corte d'Assise d'Appello di gravi errori logico-giuridici, riconducibili al concetto di \"petizione di principio\", alla visione parcellizzata delle prove e all'utilizzo dei soli aspetti che potessero rafforzare le argomentazioni difensive, con completa obliterazione di quegli aspetti che collimavano con l'ipotesi accusatoria. Inoltre, la Procura Generale di Perugia ha contestato il fatto che la contaminazione dei reperti fosse stata considerata solo possibile in astratto ma che non fosse stata mai provata. Il giudizio che il ricorso d\u00e0 del metodo seguito dai giudici d'appello \u00e8 duro specie nei confronti del relatore, accusato di avere anticipato la decisione addirittura nella relazione introduttiva, come era stato fatto nella requisitoria.\nKnox ha impugnato la propria condanna per il reato di calunnia, mentre la famiglia Kercher ha impugnato la sentenza d'appello, chiedendo la condanna degli imputati anche per i reati per i quali era intervenuta l'assoluzione, in particolare per l'omicidio di Meredith.\nLa sentenza di secondo grado, come quella definitiva del 2015, si bas\u00f2 sulle nuove perizie, gi\u00e0 richieste ma non concesse in primo grado, che avrebbero escluso la certezza della presenza di Knox e Sollecito sul luogo del delitto in quelle ore, mancando prove genetiche certe, presenti invece per quanto riguarda Guede. Secondo le nuove perizie, le impronte di scarpe attribuite a Sollecito in realt\u00e0 sarebbero compatibili con la dimensione dei piedi di Guede e il coltello da cucina sarebbe in realt\u00e0 stato usato negli ultimi tempi solo per sbucciare patate.\nNel 2009 un'associazione di esperti statunitensi aveva scritto una lettera aperta alla corte mettendo in dubbio le conclusioni dei test: \"\u00abUn esame chimico per la presenza di sangue sul coltello ha dato esito negativo, ma non \u00e8 stato preso in considerazione. Inoltre il Dna trovato era sufficiente solo per un profilo parziale\u00bb\". Secondo Bruce Budoweles e Carlo Torre, il coltello sequestrato non era nemmeno compatibile con la ferita.\nI periti Carla Vecchiotti e Stefano Conti hanno smentito le perizie del primo grado e dichiarato che i rilievi furono fatti in ambiente che poteva essere gi\u00e0 stato contaminato geneticamente: quindi gli avvocati della difesa si sono lamentati per gli errori della polizia scientifica e per il diniego a nuove perizie della corte giudiziaria di primo grado.\nAl centro del contendere, il presunto DNA della Knox e di Meredith sul coltello da cucina di Sollecito: secondo i periti d'appello, tale DNA non ci sarebbe, mentre secondo l'accusa sarebbe presente; altri periti affermarono la sola presenza del DNA della Knox che avrebbe usato il coltello per cucinare a casa di Sollecito. La prova dell'elettroforesi (il test usato per il DNA in questi casi) viene solitamente considerata valida, negli Stati Uniti, solo se d\u00e0 picchi sopra 150, mentre quelli sotto 50 sono ritenuti da scartare, e quelli presi in esame per l'accusa erano tutti sotto questo livello. Sempre secondo Vecchiotti e Conti, ma anche altri esperti, il metodo stesso seguito per le analisi non \u00e8 neppure adatto a piccoli quantitativi di DNA, comportando spesso dei falsi positivi. La prova contro Amanda verr\u00e0 quindi scartata. Il giudice Hellmann dir\u00e0 che \"\u00absulla lama del coltello le tracce erano talmente labili che la mappa genetica dei Dna a cui potevano essere ascritte era troppo ampia. Quelle tracce leggere - oltre alla Knox e a Sollecito - potevano essere ricondotte perfino a me, cio\u00e8 in grado di compatibilit\u00e0 con il Dna del presidente della Corte\u00bb\", mentre il DNA di Meredith era \"\u00abassente\u00bb\". La mancanza probabile di DNA della Kercher \u00e8 stata affermata anche in una successiva perizia (2013) degli stessi RIS.\nIl presunto DNA di Sollecito sul gancetto del reggiseno (inizialmente attribuito al fatto della biancheria forse scambiata tra Meredith e Amanda) - spostato e calpestato, poi repertato circa 47 giorni dopo, quando la scena del crimine era rimasta parzialmente incustodita e in parte anche ripulita, oltre che inquinata da molte persone che si aggiravano senza le dovute precauzioni - \u00e8 spiegato come contaminazione accidentale, forse ad opera della stessa polizia scientifica, o come errore, data la presenza di diversi DNA e la scarsit\u00e0 di materiale genetico, che rendeva il profilo compatibile con moltissimi soggetti maschili e non solo con Sollecito, e mancando quindi la perfetta coincidenza, ma solo una \"generica compatibilit\u00e0\". La prova difatti \"\u00abconteneva diversi DNA di cui uno compatibile con Sollecito, ma i giovani si frequentavano, quindi potrebbe essere finito l\u00ec in diversi modi innocenti\u00bb\". Il giudice asser\u00ec poi in un'intervista che \"\u00abvero che c'era un DNA ascrivibile a Sollecito, ma compariva anche quello di altri tre uomini. Dimostrando che la prova era stata compromessa dall'inquinamento della scena del delitto. Quel reperto, fotografato il primo giorno di indagini, era stato lasciato l\u00ec, nella camera da letto. Solo un mese e mezzo dopo \u00e8 stato deciso di recuperarlo e analizzarlo. Ma si era subito notato che, rispetto alle foto della scena del delitto, il reggiseno era stato spostato di oltre un metro ed era finito sotto un tappeto\u00bb\".\nIl DNA di Sollecito, con tracce ben pi\u00f9 visibili, era presente anche in altri luoghi della casa, per via della frequentazione della stessa durante la relazione con Amanda, o tramite trasferimento da Sollecito alla Knox, e da questa all'ambiente. Ad esempio la traccia genetica fu ritrovata su un mozzicone di sigaretta non riferibile alla scena del delitto, e non si pot\u00e9 escludere che fosse su altri oggetti sequestrati, rendendo verosimile che la tenue traccia fosse contaminazione da imperizia e incuria, mescolata ad altri DNA presenti nel luogo, come quello, abbondante, di Guede. Inoltre Sollecito ha aiutato anche la polizia a sfondare la porta della camera chiusa di Meredith, cosa che avrebbe contribuito a diffondere il suo DNA nell'ambiente.\nIl DNA \u00e8 stato inoltre repertato dove toccato dagli uomini della scientifica, con guanti forse contaminati, cio\u00e8 sul gancetto, mentre \u00e8 assente nei punti non toccati dai guanti sul reggiseno, cio\u00e8 sulla stoffa nella quale \u00e8 stato repertato solo il DNA di Rudy Guede; questa distribuzione selettiva del DNA, secondo l'avvocato Bongiorno, sarebbe stata molto improbabile in una colluttazione. Fecero scalpore le foto pubblicate nel 2009 dal settimanale \"Oggi\", in cui si mostravano presunti errori e contaminazioni da parte degli operatori, con la scena del crimine gravemente alterata a causa di perquisizioni della polizia avvenute tra due sopralluoghi della scientifica.\nTutto questo port\u00f2 all'esclusione della prova come falsa o inammissibile, come proposto dal teorema difensivo, facendo cadere le accuse a Sollecito. Inoltre, secondo la Cassazione del 2015, tale DNA, presuntamente contaminato, era anche troppo esiguo per una ripetizione della prova.\nLa difesa ha ricostruito anche l'omicidio con Rudy Guede come unico colpevole. Tale ricostruzione \u00e8 stata approfondita anche da vari giornalisti investigativi, criminologi e scrittori, come Mario Spezi e Douglas Preston e accolta dal giudice d'appello grazie all'accanita difesa portata avanti dall'avvocato Bongiorno, che riusc\u00ec a ribaltare un caso che sembrava chiuso.\nRudy Guede sarebbe entrato nella casa a scopo di furto, dopo aver effettuato un sopralluogo nei giorni precedenti, in cui sarebbe stato visto e aveva parlato con alcuni ragazzi nel vicino campo da basket (sport praticato da Guede fino a poco tempo prima). Guede aveva gi\u00e0 sulla sua fedina penale alcune denunce per furto. Le modalit\u00e0 erano quelle di spaccare una finestra con un sasso ed entrare nella casa e talvolta anche fermarsi per andare in bagno; anche nella casa di Perugia la finestra fu rotta in quel modo e Guede si ferm\u00f2 in bagno.\nEntrato quindi rompendo con un sasso (non sarebbe un depistaggio, anche perch\u00e9 Knox e Sollecito non conoscevano il \"modus operandi\" di Guede nelle precedenti effrazioni) la finestra della camera da letto di Filomena Romanelli, dottoranda e tirocinante come avvocato presso il tribunale di Perugia, assente, una volta in casa avrebbe sottratto denaro, cellulari e carte di credito, rovistando tra le stanze. Si ferma a bere, va in bagno, convinto che la casa sia vuota. Imbattutosi in Meredith, la aggred\u00ec, riuscendola a sopraffare per la sua corporatura fisica maggiore, la spinse a terra e la violent\u00f2; successivamente, per eliminare una testimone (Meredith forse lo aveva visto nei giorni precedenti), la uccise con l'arma da taglio che portava con s\u00e9. Poi, dopo aver lasciato impronte insanguinate nella stanza e fuori, sarebbe andato forse in bagno per tentare di ripulirsi e infine avrebbe abbandonato la casa, forse dalla porta o pi\u00f9 probabilmente dalla stessa finestra (essendo atletico e allenato), e durante la fuga avrebbe urtato alcuni vicini. In alternativa, sarebbe entrato dalla porta, aperta dalla vittima che lo conosceva, avrebbe tentato di violentarla perch\u00e9 respinto, poi la uccise, si impossess\u00f2 della refurtiva e inscen\u00f2 il furto, per simulare la rapina andata male. Dopo essere fuggito, and\u00f2 in discoteca, gett\u00f2 via i cellulari e si disfece dell'arma del delitto; infine scapp\u00f2 in Germania con i soldi di cui disponeva, dove sar\u00e0 poi individuato, arrestato ed estradato, quasi un mese dopo.\nIl sasso con cui la finestra sarebbe stata rotta, secondo Raffaele Sollecito e i suoi legali non \u00e8 mai stato analizzato in maniera approfondita.\nUno dei cardini dell'assoluzione piena del 2011 e di quella per mancanza di prove del 2015 \u00e8 anche la totale assenza di impronte insanguinate dei due (che era stata invece affermata dalla sentenza del 2009, e, in maniera pi\u00f9 sfumata, da quella del 2014) e l'impossibilit\u00e0 di ripulire selettivamente le proprie tracce, lasciando solo ed esclusivamente quelle di Rudy Guede. Inoltre non c'\u00e8 prova che il pavimento abbia subito alcuna \"pulizia selettiva\" con qualche prodotto chimico. Un'impronta di piede di Guede venne poi inizialmente confusa con quella di Sollecito; la mancanza di impronte infici\u00f2 il teorema accusatorio, poich\u00e9 risulta fisicamente impossibile percorrere il pavimento insanguinato senza lasciare tracce e poi ripulire in maniera precisa impronte e DNA, lasciando solo, tranne minuscole tracce rilevate come contaminazione (anche perch\u00e9 molto scarse), quelle attribuite alla vittima e a Guede. Se camminarvi senza sporcare venne ritenuto impossibile, una tale azione selettiva venne considerata estremamente difficile anche per esperti dotati di apparecchiature per l'identificazione delle tracce, quindi ancora di pi\u00f9 per due giovani senza esperienza in quel campo, che avrebbero dovuto agire in poche ore.\nLa presunta confessione di Guede, altre indiscrezioni e procedimenti correlati.\nNel marzo 2010 attraverso i media si diffonde la notizia secondo la quale Guede avrebbe proposto a Meredith Kercher di partecipare a un festino erotico, ma al rifiuto di lei sarebbe seguito un tentativo di stupro da parte di un ulteriore uomo non identificato (chiamato il \"quarto uomo\" dopo che Guede divenne il \"terzo uomo\", nel linguaggio dei mass media, in seguito al proscioglimento di Lumumba), degenerato in una ferita mortale con arma da taglio. Guede avrebbe tentato di soccorrere la ragazza ma l'altro, minacciandolo, gli avrebbe intimato di uccidere la ragazza, ci\u00f2 che egli avrebbe poi fatto. Successivamente i due si sarebbero reincontrati casualmente in una discoteca e l'uomo misterioso gli avrebbe lasciato una somma di denaro per scappare in Germania, luogo dove si trovava al momento dell'arresto. Questa ricostruzione, raccontata da Mario Alessi, muratore siciliano condannato all'ergastolo per l'omicidio di Tommaso Onofri (un bambino di tre anni rapito a scopo di estorsione e ucciso con alcuni complici nel 2006), che stava scontando la pena nello stesso carcere di Guede, a Viterbo, scagionerebbe i due imputati Sollecito e Knox ma \u00e8 stata ritenuta dai magistrati, nello specifico dal procuratore Airone, totalmente infondata; infondate furono ritenute altre presunte rivelazioni, tra le quali la dichiarazione di Lucia Aviello (nota come Luciano precedentemente al suo cambiamento di sesso), pentita di mafia che per un periodo fu in cella con Sollecito, la quale ha accusato suo fratello (un mafioso nel frattempo defunto) dell'omicidio, che avrebbe commesso in concorso con Rudy Guede. Aviello venne in seguito denunciata per calunnia nei confronti degli avvocati Maori e Bongiorno.\nSi parl\u00f2, sui giornali, anche di uno spacciatore di cocaina, un italiano presunto conoscente o \"ex amante\" di Knox, come presunto complice di Guede, di nome \"Federico\"; egli venne gi\u00e0 identificato in un'informativa della polizia nel 2007, ma \u00e8 stato totalmente ignorato successivamente e tale rimarr\u00e0.\nAmanda Knox \u00e8 stata rinviata a giudizio, con prima udienza il 15 novembre 2011, nuovamente per calunnia nei confronti di alcuni poliziotti della Questura di Perugia, tra cui l'ispettore Oreste Volturno, e l'interprete. Knox ha accusato in pi\u00f9 circostanze, anche durante il dibattimento in primo grado e tramite il padre successivamente, di aver subito insulti, minacce e anche leggere percosse dalla Polizia, durante l'interrogatorio che ha preceduto il suo arresto (lamenter\u00e0 poi anche molestie sessuali in carcere, ottenendo una querela). I magistrati non hanno trovato riscontro per tali affermazioni e hanno ottenuto un nuovo processo per la cittadina americana con l'accusa di calunnia. Il secondo processo per calunnia contro la Knox \u00e8 iniziato a Firenze il 10 giugno 2015. In primo grado, il 14 gennaio 2016, il tribunale di Firenze ha assolto Amanda Knox da questa seconda accusa di calunnia, perch\u00e9 il fatto non sussiste. Nelle motivazioni Rudy Guede \u00e8 inoltre definito come \"\u00abeffettivo autore del delitto\u00bb\".\nNel 2008 Sollecito denunci\u00f2 quattro giornalisti di Mediaset - Claudio Brachino, Michaela Bohle, Remo Croci (poi divenuto amico della famiglia Sollecito) e Rossella Volta - per averlo diffamato durante la trasmissione \"Top Secret\", riferendo presunte confidenze di Rudy Guede e la sintesi di un interrogatorio in cui Guede parlava del presunto assassino, aggiungendo per\u00f2, presentantolo come parte della sintesi delle parole dell'ivoriano che Guede aveva riconosciuto nel \"ragazzo biondo\" l'imputato; nel 2015 tre posizioni furono archiviate e la sola Michaela Bohle \u00e8 stata rinviata a giudizio \"per aver offeso il decoro e la reputazione\" di Raffaele Sollecito. L'accusa riguarda anche la descrizione di Sollecito come un tossicodipendente abituale. Nella trasmissione si disse che emergeva dai verbali che gli imputati fumavano \"ogni sera 10-15 canne, anzi cannoni, per avere un supporto maggiore\" e altre affermazioni.\nIl pm di Perugia Giuliano Mignini ha querelato Raffaele Sollecito nel 2013, sentendosi diffamato dalle affermazioni contenute nel libro \"Honor Bound\" (scritto con Andrew Gumbel) nel 2012; nel libro Sollecito parla di una trattativa per incolpare Amanda, che sarebbe stata da ricondurre al magistrato, il quale avrebbe offerto al giovane un ingente sconto di pena o l'assoluzione in cambio della sua accusa contro Amanda. Sollecito avrebbe respinto questa proposta, in nome di un \"vincolo d'onore\" (da cui il titolo del libro) e della verit\u00e0 (ha sempre ritenuto - a suo dire - che Amanda fosse innocente). In particolare, l'oggetto del contendere sarebbero alcune espressioni presenti nel libro, in cui si parla di manovre \"sporche\" dell'accusa e di \"macabro abbraccio\" fra \"la procura e i media scandalistici\", oltre a ricostruzioni giudicate offensive o irridenti dell'operato degli inquirenti. In particolare nel libro viene affermato: \"\u00abIo credo che il nostro processo fosse, tra le altre cose, un grande diversivo allo scopo di mantenere l'attenzione dei media lontano dalla battaglia legale condotta da Mignini a Firenze \"\", e per fornirgli quella vittoria in un processo di alto profilo di cui aveva disperatamente bisogno per ripristinare la sua reputazione. (...) Il suo approccio era particolarmente vendicativo.\u00bb\".\nIl procedimento per diffamazione nei confronti di Mignini e per vilipendio alla polizia di Perugia, contro Sollecito e Gumbel, si \u00e8 aperto ufficialmente nel 2015 a Firenze e Sollecito \u00e8 stato rinviato a giudizio. Un'altra denuncia \u00e8 stata sporta nel maggio 2015 dal pm Mignini e altri inquirenti contro l'avvocato Maori e contro un giornalista. Le accuse contenute nel libro di Sollecito, in particolare quelle della cosiddetta trattativa per incolpare Knox, che sono il principale oggetto del contendere secondo i legali del pubblico ministero, sono state per\u00f2 smentite in seguito dallo stesso padre dell'imputato, nel corso di una rubrica di \"Porta a Porta\", a cui \u00e8 intervenuto anche il giornalista politologo Maurizio Molinari; tuttavia non sono mai state espunte dal libro (mai pubblicato in Italia). Anche del libro di Knox era stato chiesto il sequestro nel 2013, per alcuni frasi ritenute ingiuriose verso gli inquirenti e la persona del pubblico ministero.\nIn seguito alla remissione della querela da parte del giudice Mignini, il procedimento per diffamazione \u00e8 stato di conseguenza archiviato, mentre nel 2017 la corte di Firenze ha assolto Sollecito e Gumbel dall'accusa di vilipendio delle forze dell'ordine perch\u00e9 il fatto non sussiste.\nNel 2015 la sezione disciplinare del Csm ha inflitto la sanzione della censura (una sorta di reprimenda scritta) a Giuliano Mignini, per aver impedito a Sollecito di conferire immediatamente con il proprio difensore il giorno del fermo, provvedimento che Mignini emise solo oralmente e non con un provvedimento scritto e motivato, come previsto dalle norme.\nNel 2016 gli avvocati di Sollecito hanno diffidato la Rai-Tv dal mettere in onda un'intervista di Franca Leosini a Rudy Guede. Guede ha ripetuto quindi la propria versione, di aver sentito la voce di Amanda e aver visto un ragazzo bianco con \"accento meridionale\" che non riconobbe. I legali di Sollecito hanno sporto querela, poich\u00e9 secondo loro Guede avrebbe messo in dubbio la sentenza di proscioglimento, insinuando la colpevolezza del loro assistito.\nAnnullamento dell'assoluzione e nuova condanna.\nLa Procura Generale della Repubblica di Perugia ha presentato ricorso in Cassazione contro la sentenza di assoluzione di Amanda Knox e Raffaele Sollecito. Il 25 marzo 2013 il Procuratore Generale della Corte di Cassazione Luigi Riello ha esposto la sua requisitoria con i due imputati assenti.\nIn data 26 marzo 2013 la Cassazione, Prima Sezione penale, ha annullato le sentenze di assoluzione del grado di giudizio precedente, rinviando lo stesso dinanzi alla Corte d'assise d'appello di Firenze. La stessa Corte di Cassazione ha anche respinto il ricorso della Knox contro la condanna per calunnia che \u00e8 divenuta, cos\u00ec, definitiva. Il 18 giugno 2013 sono state depositate le motivazioni della sentenza di annullamento con rinvio della Corte di Cassazione. La sentenza contiene una dura critica sulle illogicit\u00e0, omissioni e contraddizioni che caratterizzavano la sentenza d'appello. La Corte di Cassazione ha accolto i motivi di ricorso della Procura Generale di Perugia, a partire dal nesso tra la calunnia per la quale la Knox \u00e8 stata definitivamente condannata e l'omicidio, per finire alla smentita delle prove disposte nel processo d'appello e alla loro acritica condivisione da parte dei giudici di secondo grado. La Prima Sezione ha fissato una serie di principi di diritto vincolanti per il giudizio di rinvio: \nSollecito e Knox affermano di nuovo la loro innocenza; il giovane afferma di sentirsi parte di una situazione kafkiana.\nNon vengono disposte misure cautelari; Sollecito rientra dalle vacanze a Santo Domingo, tra le polemiche di chi ventilava una possibile fuga, mentre Amanda rimane a Seattle. Il 30 gennaio 2014 la Corte d'Assise d'Appello di Firenze, rovesciando il precedente giudizio di secondo grado, ha affermato la colpevolezza degli imputati condannando Amanda Knox a 28 anni e 6 mesi di reclusione e Raffaele Sollecito a 25 anni, accogliendo le richieste del pm Alessandro Crini. Nei confronti di entrambi non sono state disposte misure restrittive in carcere, ma a Sollecito \u00e8 imposto il divieto di espatrio e il ritiro del passaporto. Il giudice Alessandro Nencini, presidente del collegio giudicante, definisce come lunga e \"sofferta\" l'elaborazione della decisione, mentre il padre di Sollecito sostiene \u00abche i giudici riconoscono a mio figlio Raffaele e ad Amanda Knox il dono dell'ubiquit\u00e0\u00bb (una sorta di \"sentenza suicida\", cio\u00e8 palesemente incoerente). \nNencini infatti accoglie l'attendibilit\u00e0 del teste Curatolo e contemporaneamente fissa l'ora del delitto (e la presenza in casa) al momento in cui dovevano essere in piazza:\nPer aver rilasciato un'intervista in cui anticipava le motivazioni della sentenza e dichiarava di non aver separato le posizioni degli imputati, processando Sollecito solo per favoreggiamento, perch\u00e9 il giovane non aveva accettato di essere nuovamente interrogato, il giudice Nencini venne messo sotto inchiesta e poi prosciolto dal Consiglio Superiore della Magistratura, anche se ricevette comunque un richiamo ufficiale.\nLa mattina del 31 gennaio, quest'ultimo \u00e8 raggiunto dalla Polizia nel comune di Venzone (UD), a pochi chilometri dal confine austriaco. Sollecito ha dichiarato di essersi effettivamente recato in Austria il pomeriggio precedente con la sua fidanzata Greta Menegaldo e di essere poi rientrato in Italia dopo poche ore, senza avere intenzione di fuggire; il giovane si presenta quindi in questura a consegnare il passaporto.\nViene quindi riaffermata la presenza del DNA della Knox sul coltello considerato l'arma del delitto, e Sollecito considerato coinvolto per la mancanza di un alibi preciso e le dichiarazioni contraddittorie, mentre resta in secondo piano il DNA sul gancetto, a causa di possibile contaminazione, pur essendo elencato tra le prove. Il movente viene per\u00f2 modificato da movente sessuale a lite per le pulizie in casa tra Knox e Kercher, specialmente a causa del fatto che Guede, secondo i giudici amico di Amanda, avrebbe sporcato il bagno.\nI legali dei due condannati annunciano che proporranno nuovamente ricorso in Cassazione. Amanda si difese in diversi talk show statunitensi, mentre Sollecito partecipa a programmi televisivi italiani in cui ribadisce la sua innocenza; fece scalpore la difesa del giornalista Vittorio Feltri, innocentista, a causa di frasi offensive pronunciate da Feltri stesso contro la vittima Meredith Kercher.\nNonostante i pareri contrastanti dei giuristi, si diffonde l'opinione che \u00e8 possibile che Amanda Knox non avrebbe scontato mai l'intera pena (ossia il restante computo, con l'esclusione dei 4 anni gi\u00e0 scontati), e quindi che ci sia un rifiuto di estradizione da parte del Dipartimento di Stato, poich\u00e9 gli Stati Uniti considerano non valido un doppio giudizio, se la condanna segue un'assoluzione (\"double jeopardy\"). Secondo cablogrammi dell'ambasciata, pubblicati nel 2015, gi\u00e0 nel 2013, dopo l'innocenza riconosciuta dal primo processo d'appello, i diplomatici avrebbero dichiarato che gli Stati Uniti considerano \"chiuso questo caso\".\nAssoluzione definitiva di Knox e Sollecito in Cassazione.\nGli avvocati di Knox e Sollecito hanno depositato il ricorso in Cassazione il 16 giugno 2014, chiedendo l'annullamento della sentenza senza rinvio, che equivale all'assoluzione per i loro clienti e al ripristino della verit\u00e0 emersa nel primo processo d'appello, o perlomeno un terzo appello. I legali di Sollecito, oltre a ripresentare gli argomenti della contaminazione accidentale, dell'assenza di prove, dell'impossibilit\u00e0 fisica di cancellare ogni traccia lasciando solo quelle di Guede hanno cercato di separare per la prima volta la posizione di Sollecito da quella di Amanda, e chiedendo anche la modifica dell'imputazione, da concorso in omicidio a favoreggiamento personale, ricordando che la testimonianza del clochard Antonio Curatolo, accolta come veritiera dalla sentenza di condanna, sembrava fornire un alibi.\nLa sentenza del 27 marzo 2015, pronunciata dal giudice della Suprema Corte Gennaro Marasca dopo 10 ore di camera di consiglio (un tempo molto lungo per il giudizio di legittimit\u00e0), ha assolto dall'accusa di omicidio Sollecito e Knox, \"per non aver commesso il fatto\", cassando il secondo giudizio d'appello e accogliendo la richiesta della difesa di annullamento senza rinvio (cosiddetta \"cassazione senza rinvio con decisione nel merito\"), con la Knox che vede confermata, in via definitiva, la condanna a 3 anni per calunnia nei confronti di Lumumba, gi\u00e0 scontati.. Secondo i giudici, che hanno fornito spiegazioni annesse al dispositivo, il \"\u00abcomplesso probatorio era talmente contraddittorio\u00bb\" da rendere impossibile superare le incongruit\u00e0 e \"\u00abassurdo\u00bb\" sarebbe stato \"\u00abdisporre un nuovo dibattimento potendo contare su indizi cos\u00ec labili\u00bb\". La precedente sentenza della Cassazione, che aveva rilevato irregolarit\u00e0 procedurale (solo in legittimit\u00e0 e non nel merito) dell'assoluzione del primo appello, \u00e8 stata ritenuta \"\u00abnon vincolante\u00bb\", nella convinzione che la propria pronuncia dovesse valutare solo ed esclusivamente il secondo verdetto d'appello del 2014, ritenuto insufficiente a livello definitivo.\nPer i supremi giudici della Quinta sezione il quadro accusatorio \"\u00abnon \u00e8 sorretto da indizi sufficienti\u00bb\" nei confronti di Knox e Sollecito; Marasca ha citato nel dispositivo il secondo comma dell'articolo 530 del codice di procedura penale italiano, che afferma anche che \"\u00abil giudice pronuncia sentenza di assoluzione anche quando manca, \u00e8 insufficiente o contraddittoria la prova che l'imputato lo ha commesso [il fatto, ndr]\u00bb\" e ha configurato in pratica un'assoluzione per mancanza di prove, anche da un nuovo appello. La Cassazione ha quindi annullato ritenendo superfluo il rinvio e ha dato, come \"provvedimento occorrente\", l'assoluzione piena degli imputati e la fine del procedimento. Il primo prosecutore dell'omicidio, Giuliano Mignini, ha dichiarato (in una querela contro l'avvocato Luca Maori) che la sentenza della Cassazione, seppur non pi\u00f9 impugnabile in nessun caso non esistendo la revisione in caso di assoluzione, sarebbe irregolare (citando gli art. 609 e 628) poich\u00e9 a suo avviso \u00e8 un \"unicum\" della giurisprudenza della Suprema Corte in materia di omicidio. La Corte si \u00e8 infatti pronunciata nel merito e non nella legittimit\u00e0, senza poter ripristinare una sentenza di assoluzione nel merito (poich\u00e9 la Prima Sezione aveva definitivamente annullato l'assoluzione di Pratillo del 2011).\nRaffaele Sollecito, che ha atteso la sentenza nella casa di Bisceglie, ha commentato: \u00abSono immensamente felice, torno a riprendermi la mia vita. Quella stessa magistratura che mi ha condannato ingiustamente mi ha restituito oggi la dignit\u00e0 e la libert\u00e0\u00bb, paragonando in seguito la sua vicenda a un sequestro di persona.\nAmanda Knox, a Seattle (sua citt\u00e0 di origine, dove vive e per sposarsi con il musicista \"Colin Sutherland\", e dove lavora come giornalista per il West Seattle Herald), ha invece dichiarato di essere \u00abmolto grata che giustizia sia stata fatta. Grazie. Sono grata di riavere la mia vita. Meredith era una mia amica. Meritava moltissimo nella vita. Io sono quella fortunata\u00bb.\nIn controtendenza con l'opinione pubblica statunitense, per la maggior parte innocentista, il celebre penalista Alan Dershowitz (in passato fu uno dei consulenti della difesa di O. J. Simpson in un celebre caso) afferma che la condanna di Amanda, come complice di Guede, sarebbe stata \"fondata\" anche nel sistema giudiziario americano, secondo lui meno garantista di quello italiano; nei mass media italiani viene fatto intendere che Dershowitz avrebbe affermato la colpevolezza della Knox, ma l'avvocato si limit\u00f2 a ritenere \"non impossibile\" un'eventuale condanna. Precedentemente aveva invece espresso dei dubbi sulla condanna in primo grado.\nIl PM Giuliano Mignini, rimasto convinto dell'impianto accusatorio, ha affermato inoltre nel 2016, in un documentario televisivo americano su Amanda Knox, che se \"\u00absono innocenti auguro loro di poter dimenticare la sofferenza che hanno passato. Se invece sono colpevoli e la giustizia terrena non li ha raggiunti, di riconoscere le proprie colpe perch\u00e9, appunto, da credente, so che la vita finisce in un processo che per\u00f2 non ha appelli, non ha ricorsi per Cassazione n\u00e9 revisioni\u00bb\"; Sollecito ha risposto a Mignini parlando di \"\u00abpersone capaci di distruggere la vita altrui senza una ragione\u00bb\".\nD'accordo con la sentenza invece gli ex magistrati Ferdinando Imposimato e Gherardo Colombo; alcuni commentatori hanno paragonato il caso Knox-Sollecito alla vicenda di Gino Girolimoni (1924), assolto e innocente ma additato dall'opinione pubblica come \"mostro\".\nLe motivazioni sono state pubblicate il 7 settembre 2015, e in esse si legge che esiste un dato di \"indubbia pregnanza\" a favore di Amanda Knox e Raffaele Sollecito, \"nel senso di escludere la loro partecipazione materiale all'omicidio\". La Suprema corte ha inoltre bocciato le indagini svolte dalla Procura di Perugia, parlando di mancanza di un \"insieme probatorio\" contrassegnato \"da evidenza oltre il ragionevole dubbio\" e \"\u00abun iter ondivago, le cui oscillazioni sono, per\u00f2, la risultante anche di clamorose defaillance o \"amnesie\" investigative\u00bb\", e senza tali \"colpevoli omissioni\", si sarebbe \"\u00abcon ogni probabilit\u00e0, consentito, sin da subito, di delineare un quadro, se non di certezza, quanto meno di tranquillante affidabilit\u00e0, nella prospettiva vuoi della colpevolezza vuoi dell'estraneit\u00e0\u00bb\" di Knox e Sollecito, che la corte considera comunque innocenti. Prosegue indicando \"l'inusitato clamore mediatico\" e i \"riflessi internazionali della stessa vicenda\", che non hanno \"certamente giovato alla ricerca della verit\u00e0\" provocando una \"improvvisa accelerazione\" delle indagini \"nella spasmodica ricerca\" di colpevoli \"da consegnare all'opinione pubblica internazionale\".\nRifacendosi alla sentenza del 2011, il motivo principale di assoluzione risiede per\u00f2 \nLa Corte ha inoltre cassato tutte le prove genetiche, poich\u00e9 \"\u00able indagini genetiche sono state acquisite in violazione delle regole consacrate dai protocolli internazionali\u00bb\", definisce \"\u00abinquietante\u00bb\" la repertazione tardiva del gancetto del reggiseno e il modo in cui il coltello \u00e8 stato trasportato, cio\u00e8 in una scatola di cartone. Anche la quantit\u00e0 esigua del campione non ha dato luogo alla seconda prova per l'attribuzione del DNA, \"\u00abnecessario perch\u00e9 il risultato possa ritenersi affidabile\u00bb\". Viene accolta nuovamente la perizia scientifica del 2011, che stabil\u00ec la presenza esigua di un DNA di diversi uomini, di cui uno somigliante ma non identico a Sollecito, sul gancetto, e del solo DNA di Amanda unito a residui di amido di patata sul coltello della casa di Sollecito, mentre l'ipotizzata presenza del DNA della Kercher era da escludere. La Cassazione taccia come \"\u00abmanifestamente illogico\u00bb\" il richiamo alla \"\u00abpulizia selettiva\u00bb\" e \"\u00abpalesemente illogico ricostruire il movente dell'omicidio sulla base dei pretesi dissapori tra la Kercher e la Knox\u00bb\" e \"\u00abpacifica la commissione dell'omicidio in via della Pergola, l'ipotizzata presenza nell'abitazione dei due ricorrenti non pu\u00f2, di per s\u00e9, essere ritenuta elemento dimostrativo di colpevolezza\u00bb\".\nLa Cassazione accetta che Amanda potrebbe essere stata nella casa come disse nella sua prima confessione (\"\u00abla presenza di Amanda nella casa che fu teatro dell'omicidio \u00e8 dato conclamato, alla stregua delle sue stesse ammissioni\u00bb\"), ipotizzando anche che avesse voluto \"coprire Guede\" accusando Lumumba, anche se non esiste prova di ci\u00f2. Quindi, Amanda, condannata per calunnia, potrebbe aver sentito rumori riferibili al delitto, ma nascosta nella propria camera o in cucina a causa della paura, e quindi non \u00e8 imputabile per il reato di omicidio.\nSu Sollecito \"\u00abresta forte il sospetto che egli fosse realmente presente nella casa di via della Pergola, la notte dell'omicidio, in un momento per\u00f2 che non \u00e8 stato possibile determinare\u00bb\", quindi, data l'assenza di prove sul corpo, tale momento potrebbe essere successivo o precedente all'atto di Guede. L'ivoriano avrebbe quindi commesso il delitto, Amanda avrebbe avuto una \"\u00abconnivenza non punibile\u00bb\" e Sollecito \u00e8 estraneo al crimine.\nRudy Guede, l'unico condannato, in concorso con ignoti, ha commentato che il caso \u00e8 chiuso anche per lui, e vuole solo laurearsi in Lettere e uscire dal carcere, rifiutando altres\u00ec di confessare, ma prendendo in considerazione la possibilit\u00e0 di chiedere un nuovo processo a causa del \"concorso con ignoti\" per cui \u00e8 stato condannato (in alternativa alla possibile assoluzione o alla condanna come unico colpevole). In realt\u00e0 la legge italiana prevede, per i delitti in concorso, che se uno o pi\u00f9 dei concorrenti viene assolto, il rimanente o i rimanenti restino comunque colpevoli. I suoi avvocati smentiranno poi che Guede voglia chiedere la revisione, e Guede si far\u00e0 poi assistere da altri legali e da un gruppo di sostegno. Guede, ospitato in una comunit\u00e0 di recupero dopo 9 anni dall'arresto, ha infine chiesto la revisione per contrasto di giudicati nell'agosto 2016. Il 10 gennaio 2017 la corte d'appello di Firenze ha respinto la richiesta di revisione del processo.\nGli avvocati dei due imputati assolti hanno annunciato che verr\u00e0 chiesto un risarcimento per errore giudiziario, danni morali, all'immagine personale e ingiusta detenzione; la Knox ha poi deciso di rinunciarvi a causa della condanna per calunnia. In realt\u00e0 i legali sono parsi intenzionati a richiedere un risarcimento solo per l'ingiusta detenzione, da Sollecito ritenuta troppo lunga e troppo restrittiva (non essendoci secondo la difesa pericolo di fuga, aveva chiesto la detenzione domiciliare o il ritiro del passaporto, che gli \u00e8 stato accordato solo dopo la seconda condanna, quando gi\u00e0 era in libert\u00e0 da tre anni); l'avvocato Bongiorno ha affermato anche di non volere utilizzare la nuova normativa sulla responsabilit\u00e0 civile. L'11 febbraio 2017 la corte d'appello di Firenze ha respinto la richiesta di risarcimento avanzata dai legali di Sollecito di 516.000 euro per ingiusta dentenzione, cosa confermata in Cassazione, con la motivazione che non avrebbe collaborato con gli inquirenti e avrebbe rilasciato \u201caffermazioni menzognere e contraddittorie\u201c tenendo quindi un comportamento \u201cgravemente colposo\u201d; per la corte d'appello, se avesse detto subito la verit\u00e0 sarebbe stato \u201cprobabile che egli non sarebbe stato neppure indagato\u201d o \u201cle esigenze cautelari sarebbero state meno gravi\u201d.\nAmanda Knox, ritornata in Italia per partecipare al Festival della Giustizia penale del 14/06/2011, cos\u00ec ricostruisce la vicenda giudiziaria: \u00abIl primo novembre 2007, un ladro, Rudy Guede \u00e8 entrato nel mio appartamento, ha violentato e ha ucciso Meredith. Ha lasciato tracce di DNA e impronte. \u00c8 fuggito dal Paese, ed \u00e8 stato poi processato e condannato. Nonostante ci\u00f2, un numero importante di persone non ha sentito il suo nome. Questo perch\u00e9 pm, polizia e giornalisti si sono concentrati su di me. I giornalisti chiedevano di arrestare un colpevole. Hanno indagato me mentre Guede fuggiva\u00bb. \nSentenze della Corte europea.\nVi \u00e8 stato anche un ricorso dei legali di Knox alla Corte Europea per i Diritti Umani, in riferimento alla richiesta di rinvio alla Corte Costituzionale della possibile questione di incostituzionalit\u00e0 degli articoli 627 e 628 del codice di procedura penale, in quanto secondo loro violerebbero il divieto di doppio giudizio e il diritto al giusto processo, poich\u00e9 \u00abconsentono all'infinito la ripetizione dei processi quando, come nel caso di omicidio, non c'\u00e8 prescrizione e si assiste ad un balletto di verdetti\u00bb. Nel maggio 2016 la CEDU ha accolto in via preliminare il ricorso contro l'Italia presentato da Knox, in cui si sostiene che l'americana abbia subito un processo iniquo e maltrattamenti durante l'interrogatorio. La Corte ha ritenuto valido il dossier presentato dai legali ed ha comunicato il ricorso al governo italiano affinch\u00e9 esso possa difendersi. Il 24 gennaio 2019 la corte ha sentenziato nel caso Knox v. Italia condannando quest'ultima per non aver avviato un'inchiesta effettiva per l'accertamento delle (non dimostrate) pressioni subite dalla Knox e per aver interrogato la Knox senza la presenza del suo avvocato. L'Italia dovr\u00e0 risarcire Amanda Knox della somma di 18.400 euro, calcolati tra danni morali e rimborso delle spese legali per il ricorso a Strasburgo.\nInfluenze nella cultura di massa.\nMusica.\nAmanda Knox viene citata nel singolo \"Killer Star\" di Immanuel Casto, nel singolo \"In gabbia (non ci vado)\" di M\u00a5SS KETA, nel singolo \"Maria Salvador\" di J-Ax feat. Il Cile, nel singolo di Ghali e Alessandro Cattelan \"La hit di Ale e Ghali\", nella canzone \"Amore per l'inox\" del rapper Vashish, nel singolo \"Puppet Show 2\" di L\u2019Elfo feat. Divo Skarfake e Kanaglia.\nNel singolo \"Broken Language\" dei rapper Jake La Furia e Emis Killa.\nFilm.\n\"Amanda Knox\".\nSulla vicenda, nel 2011, \u00e8 stata registrata una pellicola cinematografica per la televisione intitolata \"Amanda Knox\" (\"Amanda Knox: Murder on Trial in Italy\") per la regia di Robert Dornhelm. Il cast comprende Amanda Fernando Stevens nel ruolo di Meredith Kercher, Hayden Panettiere \u00e8 Amanda Knox, Paolo Romio \u00e8 Raffaele Sollecito e Djibril K\u00e9b\u00e9 interpreta Rudy Guede. Diverse scene di questo film sono state girate a Roma all'interno del Complesso del Buon Pastore.\nNel 2016 Netflix ha distribuito un film documentaristico di \"Amanda Knox\" per la regia di Rod Blackhurst e Brian McGinn.\n\"Meredith - The Face of an Angel\".\nUn altro film viene realizzato nel 2014 con la regia di Michael Winterbottom. Questo film segue la vicenda con gli occhi di un giornalista ed un reporter che osservano il caso. Il film ha tuttavia modificato il nome dei protagonisti (Amanda \u00e8 chiamata Jessica, ruolo interpretato da Genevieve Gaunt). Nel cast Kate Beckinsale, Daniel Br\u00fchl, la modella Cara Delevingne e Valerio Mastandrea.\nTelevisione.\nAlla vicenda viene fatta allusione nell'episodio \"Viaggio in Italia\" della serie animata \"I Griffin\": il personaggio di Peter parla con Brian di sua moglie Lois, che \u00e8 scappata con un italiano, dicendo di non preoccuparsi poich\u00e9 \"\u00e8 una donna americana in Italia. Uscir\u00e0, uccider\u00e0 la coinquilina in un gioco erotico e poi star\u00e0 bene\", facendo riferimento al presunto movente erotico dell'assassinio di Meredith Kercher. La battuta, andata in onda su Italia 2, \u00e8 stata invece censurata durante la messa in onda su Italia 1.\nAmanda Knox compare inoltre, in un'immagine di repertorio, nell'episodio \"L'applicazione killer\" della serie televisiva \"Lie to Me\". Infine, oltre a vari documentari in tutto il mondo, sono state dedicate alla vicenda varie puntate di programmi televisivi.\nAnche una serie televisiva, \"Guilt\" (2015), si \u00e8 vagamente ispirata alla vicenda.\nDocumentari.\nAmanda Knox ha partecipato, intervistata, nel 2008 al film cortometraggio documentaristico \"L'ultima citt\u00e0\" di Claudio Carini. Numerosi documentari televisivi sono stati prodotti sulla vicenda. Nel 2016 la Knox \u00e8 nell'omonimo documentario Netflix che tratta dell'omicidio, e in particolare della vicenda dal punto di vista dell'accusata."}
{"id": "1979311", "revid": "287204", "url": "https://it.wikipedia.org/wiki?curid=1979311", "title": "Gopeshwar", "text": " \nGopeshwar (censita come Chamoli Gopeshwar perch\u00e9 comprensiva della vicina localit\u00e0 di Chamoli, nota anche come Lalsanga) \u00e8 una suddivisione dell'India, classificata come \"municipal board\", di 19.855 abitanti, capoluogo del distretto di Chamoli, nello stato federato dell'Uttarakhand. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nGopeshwar \u00e8 situata a 30\u00b0 25' 0 N e 79\u00b0 19' 60 E e ha un'altitudine di 1.292 ; Chamoli invece si trova a 30\u00b0 23' 60 N e 79\u00b0 20' 60 E, a un'altitudine di 1.754 .\nSociet\u00e0.\nEvoluzione demografica.\nAl censimento del 2001 la popolazione di Gopeshwar assommava a 19.855 persone, delle quali 11.126 maschi e 8.729 femmine. I bambini di et\u00e0 inferiore o uguale ai sei anni assommavano a 2.056, dei quali 1.112 maschi e 944 femmine. Infine, coloro che erano in grado di saper almeno leggere e scrivere erano 16.000, dei quali 9.488 maschi e 6.512 femmine."}
{"id": "1979316", "revid": "116944", "url": "https://it.wikipedia.org/wiki?curid=1979316", "title": "Calabria (thema)", "text": ""}
{"id": "1979317", "revid": "287204", "url": "https://it.wikipedia.org/wiki?curid=1979317", "title": "Haldwani", "text": " \nHaldwani (censita come Haldwani-cum-Kathgodam, dal nome del sobborgo di Kathgodam) \u00e8 una suddivisione dell'India, classificata come \"municipal board\", di 129.140 abitanti, situata nel distretto di Nainital, nello stato federato dell'Uttarakhand. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 29\u00b0 13' 0 N e 79\u00b0 31' 0 E e ha un'altitudine di 423 .\nSociet\u00e0.\nEvoluzione demografica.\nAl censimento del 2001 la popolazione di Haldwani assommava a 129.140 persone, delle quali 68.826 maschi e 60.314 femmine. I bambini di et\u00e0 inferiore o uguale ai sei anni assommavano a 17.540, dei quali 9.264 maschi e 8.276 femmine. Infine, coloro che erano in grado di saper almeno leggere e scrivere erano 88.903, dei quali 49.948 maschi e 38.955 femmine."}
{"id": "1979322", "revid": "712828", "url": "https://it.wikipedia.org/wiki?curid=1979322", "title": "Roorkee", "text": " \nRoorkee \u00e8 una suddivisione dell'India, classificata come \"municipal board\", di 118,200 abitanti, situata nel distretto di Haridwar, nello stato federato dell'Uttarakhand. In base al numero di abitanti la citt\u00e0 rientra nella classe I.\nGeografia fisica.\nLa citt\u00e0 \u00e8 situata a 29\u00b0 52' 0 N e 77\u00b0 52' 60 E e ha un'altitudine di 267 .\nSociet\u00e0.\nEvoluzione demografica.\nAl censimento del 2001 la popolazione di Roorkee assommava a 118,200 persone, delle quali 63,434 maschi e 54,766 femmine. I bambini di et\u00e0 inferiore o uguale ai sei anni assommavano a 10.786, dei quali 5.846 maschi e 4.940 femmine. Infine, coloro che erano in grado di saper almeno leggere e scrivere erano 74.248, dei quali 41.312 maschi e 32.936 femmine."}
{"id": "1979325", "revid": "767487", "url": "https://it.wikipedia.org/wiki?curid=1979325", "title": "Lass\u00f9 qualcuno mi ama", "text": "Lass\u00f9 qualcuno mi ama (\"Somebody Up There Likes Me\") \u00e8 un film del 1956 diretto da Robert Wise.\nIl soggetto \u00e8 tratto dalla biografia di Rocky Graziano campione di \"boxe\" degli anni 40.\nTrama.\nThomas Rocco Barbella, da tutti chiamato semplicemente Rocky, \u00e8 un ragazzo italo-americano originario dell'East Side di New York, figlio di un ex-pugile fallito e alcolizzato. La sua vita sembra essere segnata da continui furti e altre bravate e altrettante fughe da un istituto per ragazzi, gestito da padre Benedetto, ma nell'ultima fuga, si rifugia in casa della madre, che lo avverte che padre Benedetto non lo accoglier\u00e0 pi\u00f9 nella sua casa di correzione, durante la permanenza in casa, ha una lite furibonda con il padre che lo caccia in mezzo alla strada.\nUn giorno lui e la sua banda si scontrano contro una gang rivale; all'arrivo della polizia Rocky scappa ma viene catturato e perquisito dai poliziotti, che gli trovano addosso 200 dollari. Agli agenti afferma di averli ricevuti da suo padre, il quale per\u00f2 smentisce e condanna di fatto il figlio alla reclusione in una casa di correzione. Durante la detenzione mantiene un comportamento scontroso e sfacciato, arriva addirittura a spegnere una sigaretta sulla mano al direttore dell'istituto, cosa che lo porta ad essere rinchiuso in un riformatorio. Rocky per\u00f2 non cambia registro: dopo una violenta lite con un poliziotto, ridotto in fin di vita dal ragazzo, viene arrestato e mandato in carcere (Isola Rikers). Durante il tragitto sul mezzo della polizia che lo porter\u00e0 in prigione, conosce Frankie Peppo un altro detenuto ex procuratore di pugili. Peppo, che ha assistito alla rissa tra Rocky e il poliziotto, cerca di convincerlo ad intraprendere la carriera di pugile, affermando di essere rimasto molto impressionato dalla sua potenza. Una volta scontata la pena presta servizio militare, dove \u00e8 coinvolto in altri episodi di violenza: dopo aver aggredito un ufficiale ed un sottufficiale, scappa dalla caserma.\nLa mancanza di denaro induce Rocky a cercare Frankie Peppo per ridiscutere un suo possibile ingresso nel mondo della boxe. Si reca, quindi, alla palestra Stillman di New York, dove gli avevano detto che potesse trovare il manager, il quale per\u00f2 \u00e8 ancora in prigione. Graziano viene messo comunque alla prova e durante un match organizzato al momento riesce a mettere al tappeto il suo avversario. Viene notato dal procuratore/allenatore Cohen, che gli propone di fare una serie di incontri; Rocky accetta, e cos\u00ec ha inizio la sua carriera di pugile. Il mandato di cattura a suo carico non \u00e8, per\u00f2, estinto: viene infatti arrestato durante un incontro dalla polizia federale. Davanti alla giustizia militare, il suo ravvedimento non basta. Viene condannato ad un periodo di reclusione e viene congedato dall'esercito con disonore. Durante una rissa con un altro detenuto, di stazza molto pi\u00f9 massiccia rispetto alla sua, viene notato da un ufficiale addetto alla squadra di boxe, che lo convince che quella \u00e8 l'unica strada possibile che potrebbe consentirgli di non rovinare la sua vita e quella dei suoi cari.\nUscito per l'ennesima volta dal carcere, si ripresenta da Cohen, iniziando una fulminante carriera, che lo porta ad avere una certa popolarit\u00e0 a New York. Intanto conosce un'amica di sua sorella, Norma, che in seguito diventer\u00e0 sua moglie. La sua carriera \u00e8 in rapida ascesa, e dopo svariate vittorie per KO riesce ad arrivare all'incontro della vita: quello valevole per il titolo mondiale dei pesi medi contro Tony Zale, il quale per\u00f2 lo sconfigge dopo un incontro durissimo. Rocky, per\u00f2, \u00e8 subito pronto a sfidare nuovamente il campione: l'incontro di rivincita con Zale \u00e8 fissato, ma, durante un allenamento, si presenta Frankie Peppo, nel frattempo uscito di prigione, che di fatto ricatta il pugile: Rocky dovr\u00e0, infatti, perdere il prossimo incontro contro Cowboy Shank; in caso contrario tutti i giornali verranno informati della sua turbolenta vita, che avrebbe certamente alimentato uno scandalo. Rocky, pur di non accettare, finge un infortunio alla spalla, ma la commissione pugilistica, dopo averlo ascoltato come testimone, decide di ritirargli la licenza di pugile, tuttavia non tutte le citt\u00e0 hanno ratificato la squalifica, tra queste Chicago (citt\u00e0 di Zale).\nCohen, approfittando di questa opportunit\u00e0, fissa l'incontro contro Zale in quella citt\u00e0. Rocky, la notte prima dell'incontro, invece di riposare, prende un aereo e va a New York a trovare la madre; trova, per\u00f2, il padre, mezzo ubriaco. Dopo un'iniziale discussione, il padre incita il figlio a realizzare quel sogno che lui stesso ha inseguito da giovane senza riuscire mai a realizzare: diventare campione. Rocky torna a Chicago appena in tempo per riposare qualche ora prima dell'incontro. Il match vede 5 riprese in cui Graziano assume una posizione difensiva subendo l'iniziativa di Zale in modo da sfiancarlo, per poi passare al contrattacco all'inizio del 6\u00ba round, aggredendo il campione ormai esausto e riuscendo a mandarlo al tappeto definitivamente. Con questo trionfo Rocky Graziano riesce ad aggiudicarsi il titolo dei pesi medi. Dopo l'incontro, New York festeggia Rocky con una parata in suo onore.\nColonna sonora.\nLa canzone \"Somebody up there likes me\" dei titoli di testa \u00e8 cantata da Perry Como.\nPromozione.\nTagline.\n\"Questo \u00e8 il modo in cui ricordo, definitivamente.\""}
{"id": "1979326", "revid": "1543377", "url": "https://it.wikipedia.org/wiki?curid=1979326", "title": "Vetulicolia", "text": "I vetulicoli (Vetulicolia) sono un enigmatico phylum estinto, che raggruppava animali vissuti esclusivamente nel Cambriano. I loro resti sono stati rinvenuti in Cina, in Groenlandia, in Australia e in Nordamerica.\nDescrizione.\nIn generale, il piano corporeo di questi animali consisteva in due parti separate: una sezione anteriore voluminosa, con una grande \u201cbocca\u201d e una fila di cinque strutture arrotondate od ovali su ciascun lato; queste ultime sono state interpretate come branchie (o almeno come aperture in prossimit\u00e0 della faringe). La parte posteriore del corpo era costituita da sette segmenti, ed era separata da quella anteriore tramite una strozzatura.\nTassonomia.\nDescritto da Shu et al. nel 2001, il phylum dei vetulicoli \u00e8 di incerta collocazione sistematica, anche se sembra chiaro che questi animali erano deuterostomi primitivi. Il phylum include la famiglia Didazoonidae, con i generi \"Didazoon\" e \"Xidazoon\", e la famiglia Vetulicolidae, con i generi \"Ooedigera\" e \"Vetulicola\". L'enigmatica \"Banffia\", descritta per la prima volta nel 1911, \u00e8 stata ascritta con qualche incertezza a questo gruppo. Gli autori hanno inoltre proposto che \"Yunnanozoon\", altro enigma del Cambriano, potesse essere uno stretto parente dei vetulicoli.\nNel 2003 Shu ipotizz\u00f2 che i vetulicoli rappresentassero un arcaico ramo laterale dei deuterostomi; ci\u00f2 implica che la segmentazione presente nei cefalocordati e nei vertebrati potrebbe essere derivata dall'antenato comune di protostomi e deuterostomi. La situazione si \u00e8 fatta pi\u00f9 complicata con la descrizione di un organismo noto come \"Skeemella\", da parte di Briggs et al. (2005). Questo animale, proveniente dal Cambriano medio dello Utah, potrebbe essere stato affine ai vetulicoli, ma sono state riscontrate anche analogie con gli artropodi: in questo modo, l'assegnazione dei vetulicoli ai deuterostomi \u00e8 stata posta in dubbio.\nSecondo Dominguez e Jefferies, analisi morfologiche suggerirebbero che \"Vetulicola\" (e quindi tutti i vetulicoli) possano essere degli urocordati, probabilmente un gruppo affine ai larvacei. In sostanza, la posizione tassonomica dei vetulicoli rimane altamente controversa.\nUna ricerca del 2017 suggerisce che Vetulicolia sia imparentata con \"Saccorhytus\", un altro gruppo basale di deuterostomi."}
{"id": "1979327", "revid": "126257", "url": "https://it.wikipedia.org/wiki?curid=1979327", "title": "Michael Zorc", "text": "Anche suo padre Dieter \u00e8 stato un calciatore.\nCarriera.\nZorc \u00e8 stato un centrocampista centrale che ha giocato 463 partite con il (record per il club), tra il 1981 e il 1998. Per molti anni \u00e8 stato capitano dei gialloneri. \u00c8 anche ai primi posti per le reti segnate con il Borussia. Ha vinto numerosi trofei con la sua squadra, tra cui la Champions League 1996-1997 e la Coppa Intercontinentale 1997.\nHa giocato anche 7 partite per la .\nDal 1998, anno del suo ritiro dal calcio giocato, occupa il ruolo di direttore generale del Borussia Dortmund, ruolo che lascer\u00e0 il 30 giugno 2022, dopo 24 anni di attivit\u00e0 con il club tedesco."}
{"id": "1979328", "revid": "599013", "url": "https://it.wikipedia.org/wiki?curid=1979328", "title": "Piccole figlie di San Giuseppe (Verona)", "text": "Le Piccole Figlie di San Giuseppe sono un istituto religioso femminile di diritto pontificio: le suore di questa congregazione pospongono al loro nome la sigla P.F.S.G.\nStoria.\nNel 1888 il sacerdote Giuseppe Baldo apr\u00ec a Ronco all'Adige, centro dove svolgeva il ministero parrocchiale, un ricovero per anziani, poi un asilo infantile e, infine, una mensa per bambini denutriti e pellagrosi. Inizialmente chiam\u00f2 a gestire l'opera le Sorelle della Misericordia di Verona, ma poi pens\u00f2 di creare una nuova congregazione (21 novembre 1894): il 24 giugno del 1896 le prime dieci postulanti ricevettero l'abito religioso dal cardinale Luigi di Canossa, vescovo di Verona. La prima superiora dell'istituto fu Clementina Forante (1864-1928), ritenuta cofondatrice dell'istituto.\nLa congregazione, detta delle Piccole Figlie di San Giuseppe, venne approvata come istituto di diritto diocesano il 3 maggio 1895: ottenne il pontificio decreto di lode il 10 febbraio 1913 e le sue costituzioni vennero approvate definitivamente dalla Santa Sede il 3 aprile 1940.\nDon Baldo \u00e8 stato beatificato nella Basilica di San Pietro in Vaticano da papa Giovanni Paolo II il 31 ottobre 1989.\nAttivit\u00e0 e diffusione.\nLe Piccole Figlie di San Giuseppe prestano la loro opera presso scuole dell'infanzia gestite da loro e in case di cura e di riposo per anziani e invalidi.\nOltre che in Italia, sono presenti in Brasile, Georgia, Kenya, Ruanda: la sede generalizia \u00e8 a Verona.\nAl 31 dicembre 2005 l'istituto contava 405 religiose in 68 case."}
{"id": "1979331", "revid": "125253137", "url": "https://it.wikipedia.org/wiki?curid=1979331", "title": "Kirsten Flipkens", "text": "Destrimana, gioca il rovescio a due mani. Dotata di buon tocco e con propensioni offensive, paga la scarsa pesantezza di palla dovuta al fisico minuto. La miglior classifica ottenuta in singolare \u00e8 il numero 13.\nCome Kim Clijsters proviene dalla regione fiamminga del Belgio. Attualmente risiede a Mol.\nCarriera.\nJunior.\nNel 2002 vinse il US Open junior in doppio insieme ad Elke Clijsters.\nNel 2003 ha vinto nelle categorie junior a Wimbledon battendo in finale Anna \u010cakvetadze con il punteggio di 6-4 3-6 6-3, e all'US Open superando l'olandese Micha\u00eblla Krajicek con lo score di 6-3 7-5. Nello stesso anno debutta anche in Fed Cup nelle semifinali contro gli Stati Uniti d'America. A fine anno riceve anche il premio come miglior talento belga e venne nominata ITF Junior World Champion.\nProfessionismo.\nA livello ITF ha vinto 12 titoli in singolo e 1 in doppio.\nAgli Open di Francia 2006, al suo debutto in un Grande Slam, ha raggiunto il secondo turno. Ha anche raggiunto il secondo turno agli US Open 2006 passando dalle qualifiche e perdendo dalla futura semifinalista Jelena Jankovi\u0107. Nello stesso anno ha fatto parte del team belga battuto in finale di Fed Cup dall'Italia.\nNel 2009 ha raggiunto il secondo turno agli Australian Open e anche agli Open di Francia. Al Torneo di Wimbledon batte \u00c1gnes Sz\u00e1vay ed Elena Baltacha, per poi essere battuta al terzo turno dalla numero uno del mondo Dinara Safina. Agli US Open raggiunge lo stesso risultato battendo Jelena Doki\u0107 ed Anabel Medina Garrigues. Viene sconfitta dalla connazionale Kim Clijsters per 6-0 6-2.\nAgli Australian Open 2010 viene superata al primo turno dalla rientrante Justine Henin. Agli Open di Francia 2010 viene battuta da Marija \u0160arapova nel match di secondo turno. All'UNICEF Open 2010 ha raggiunto la semifinale dove ha perso da Andrea Petkovi\u0107. Al Torneo di Wimbledon 2010 ha perso da Yanina Wickmayer al secondo turno. Agli US Open 2010 viene sconfitta al primo turno da Patty Schnyder.\nNel 2011 viene battuta da Anastasija Pavlju\u010denkova al primo turno degli Australian Open. Al Grand Prix SAR La Princesse Lalla Meryem 2011 ha raggiunto la sua seconda semifinale WTA dove ha perso da Simona Halep. Agli Open di Francia 2011 la ceca Lucie \u0160af\u00e1\u0159ov\u00e1 la batte al primo turno. All'UNICEF Open 2011, ha raggiunto insieme a Coco Vandeweghe la semifinale in doppio. Al Torneo di Wimbledon 2011 viene sconfitta da Peng Shuai al primo turno.\nNel giugno 2012 scende fino alla posizione numero 262. Riesce, per\u00f2, durante il resto della stagione, a rientrare nelle prime 60 giocatrici mondiali raggiungendo la semifinale all'UNICEF Open 2012 battendo la top ten Samantha Stosur, la giovane Dar'ja Gavrilova e l'italiana Roberta Vinci per poi arrendersi a Nadia Petrova. Agli US Open 2012 supera le qualificazioni e viene sconfitta al secondo turno solo da Viktoryja Azaranka. Nel mese di settembre s'impone al Bell Challenge 2012 battendo in finale la ceca Lucie Hradeck\u00e1 e conquistando cos\u00ec il primo titolo WTA. Poche settimane dopo giunge in semifinale anche al Generali Ladies Linz 2012 battendo l'ex primatista Ana Ivanovi\u0107 e cedendo a Julia G\u00f6rges. Dal dicembre 2012 \u00e8 allenata da Maxime Braeckman.\nInizia il 2013 con i quarti all'ASB Classic 2013. La settimana dopo disputa la semifinale al Moorilla Hobart International 2013 dove cede a Mona Barthel. Agli Australian Open 2013 raggiunge per la prima volta gli ottavi ma viene distrutta da una spietata Marija \u0160arapova. Agli U.S. National Indoor Tennis Championships 2013 viene sconfitta nei quarti da Magdal\u00e9na Ryb\u00e1rikov\u00e1. Al Sony Ericsson Open 2013 arriva ancora ai quarti ma viene battuta in tre set da Agnieszka Radwa\u0144ska. Agli Open di Francia 2013 viene battuta da Francesca Schiavone al secondo turno. Al TOPSHELF Open 2013 raggiunge la seconda finale WTA della carriera, ma viene superata in due set dalla rumena Simona Halep. Nello stesso anno a Wimbledon, grazie al ritiro della numero 2 del seeding Viktoryja Azaranka ha la strada spianata e raggiunge la semifinale venendo battuta dalla francese Marion Bartoli 6-1 6-2."}
{"id": "1979332", "revid": "767487", "url": "https://it.wikipedia.org/wiki?curid=1979332", "title": "Fuxianhuia protensa", "text": " \nLa fuxianhuia (Fuxianhuia protensa) \u00e8 un artropode estinto, vissuto nel Cambriano inferiore (circa 520 milioni di anni fa). I suoi resti sono stati rinvenuti nel ben noto giacimento di Maotianshan, in Cina.\nDescrizione.\nQuesto animale, lungo circa tre centimetri, \u00e8 noto attraverso numerosi fossili; tuttavia la sua morfologia non \u00e8 ancora ben identificata dagli studiosi. In particolare, le sue appendici cefaliche hanno creato varie controversie riguardo alla questione dell'evoluzione degli artropodi.\nLa parte anteriore della fuxianhuia consiste di una sclerite ovale, dalla quale si dipartivano due occhi posti su peduncoli. Appena dietro la sclerite, lo scudo cefalico propriamente detto sosteneva tre paia di robuste antenne. Chen \"et al\". (1995) descrissero la presenza di ulteriori dodici appendici cefaliche, ma la natura estremamente indistinta dei fossili non permette di capire se queste ultime fossero appendici a tutti gli effetti. Alcuni studiosi, in realt\u00e0, ritengono che tali strutture non fossero appendici ma diverticoli intestinali (Waloszek \"et al\"., 2005), un'interpretazione che per\u00f2 non \u00e8 accettata universalmente. Nella parte ventrale, la fuxianhuia possedeva una grande placca, che viene considerata come un ipostoma.\nLo scudo cefalico sovrastava una serie di 12-17 placche, note come tergiti, che terminavano in una serie di segmenti toracici dotati di zampe. Queste ultime erano semplici e consistevano in un arto biramato (branchie sottili e robusti arti ambulacrali). Sembra che vi fossero due o tre paia di zampe per ogni tergite. Dietro il torace vi era una regione addominale pi\u00f9 stretta, consistente in quattordici tergiti sprovviste di appendici. L'addome terminava in una coda (telson) allungata e a forma di spina.\nClassificazione.\nLa fuxianhuia \u00e8 stata descritta per la prima volta nel 1987 da Hou sulla base di resti incompleti. La sua vera natura di artropode primitivo \u00e8 apparsa chiara solo quando vennero scoperti i dettagli della regione cefalica e delle zampe, dalle caratteristiche estremamente primitive (Hou \"et al\"., 1997). Analisi cladistiche hanno mostrato che questo animale potrebbe essere un rappresentante primitivo dei chelicerati (Wills, 1996). La presenza di una sclerite anteriore sulla quale erano posizionati gli occhi suggerirebbe la presenza di una struttura distinta (\"protostomium\") sulla testa di questo animale.\nPossibili parentele.\nQuesto animale non era un artropodo di forma unica; altri due generi provenienti dallo stesso giacimento, \"Chengjiangocaris\" e \"Shankouia\", potrebbero essere strettamente imparentati alla fuxianhuia, anche se alcune caratteristiche (ad esempio le zampe) li differenziano. Una parentela \u00e8 stata proposta anche con \"Canadaspis\", proveniente da Burgess Shale."}
{"id": "1979333", "revid": "22356", "url": "https://it.wikipedia.org/wiki?curid=1979333", "title": "Fuxianhuia", "text": ""}
{"id": "1979334", "revid": "22356", "url": "https://it.wikipedia.org/wiki?curid=1979334", "title": "Chelicerati", "text": ""}
{"id": "1979338", "revid": "767487", "url": "https://it.wikipedia.org/wiki?curid=1979338", "title": "Palaeoryctidae", "text": "I paleorictidi (Palaeoryctidae) sono una piccola famiglia di mammiferi estinti, dall'aspetto simile a quello dei toporagni. I loro resti sono stati ritrovati principalmente in America Settentrionale, in terreni risalenti al Paleocene e all'Eocene inferiore.\nDescrizione.\nI fossili dei paleorictidi consistono soprattutto in resti della dentatura e delle mascelle, anche se alcuni resti pi\u00f9 completi (appartenenti a \"Palaeoryctes\") permettono una sommaria ricostruzione di questi animali. I paleorictidi dovevano essere piccoli insettivori, di aspetto e abitudini simili a quelle degli attuali toporagni, ma non erano strettamente imparentati con questi ultimi. Possedevano un corpo sottile e una lunga coda, mentre le zampe erano fornite di piccoli artigli. Il cranio presenta alcune particolarit\u00e0, soprattutto per quanto riguarda la dentatura: i molari superiori presentavano cuspidi esterne (paracono e metacono) spostate verso il centro della corona anzich\u00e9 all'estremit\u00e0 interna, come avveniva in altri piccoli mammiferi a dieta insettivora di inizio Cenozoico. \"Palaeoryctes puercensis\", del Paleocene degli Stati Uniti, possedeva un cranio lungo meno di tre centimetri e i suoi molari inferiori possedevano cuspidi insolitamente acuminate.\nClassificazione.\nLa classificazione dei paleorictidi \u00e8 stata oggetto di numerose dispute paleontologiche. Per lungo tempo questa famiglia \u00e8 stata inclusa nel gruppo dei proteuteri (Proteutheria), un insieme artificiale di mammiferi placentati primitivi, non pi\u00f9 valido in termini scientifici. Alla famiglia dei paleorictidi, inoltre, venivano ascritte numerose forme differenti fra loro, come \"Cimolestes\" del Cretaceo, ritenuto un antenato di carnivori e creodonti, e \"Procerberus\", considerato invece ancestrale ai teniodonti. Attualmente gli studiosi ritengono che i paleorictidi comprendessero solo pochi generi, il pi\u00f9 conosciuto dei quali era \"Palaeoryctes\", e fossero rappresentanti primitivi del grande gruppo dei cimolesti, che comprendeva tra gli altri anche didelfodonti, tillodonti, pantodonti e pantolesti."}
{"id": "1979340", "revid": "22356", "url": "https://it.wikipedia.org/wiki?curid=1979340", "title": "Didelfodonti", "text": ""}
{"id": "1979344", "revid": "1543377", "url": "https://it.wikipedia.org/wiki?curid=1979344", "title": "Myllokunmingia fengjiaoa", "text": "La myllokunmingia (Myllokunmingia fengjiaoa) era un primitivo cordato, vissuto nel Cambriano inferiore (circa 525 milioni di anni fa). I suoi resti sono stati ritrovati nel giacimento di Maotianshan, in Cina. Questo animale \u00e8 ritenuto uno dei pi\u00f9 antichi vertebrati.\nDescrizione.\nLungo 28 millimetri e alto 6, questo piccolo animale doveva essere vagamente simile alle missine attuali, anche se con un corpo molto pi\u00f9 tozzo. Sembra che la myllokunmingia possedesse un cranio e le sue strutture scheletriche fossero costituite di cartilagine (come quello delle lamprede attuali), in quanto i resti fossili non mostrano alcun segno di mineralizzazione dello scheletro.\nL'animale possedeva una pinna dorsale avanzata, alta circa un millimetro e mezzo, e un paio di pinne ventrali appaiate poste un po' pi\u00f9 indietro. La testa aveva cinque o sei branchie, e il tronco era suddiviso in 25 segmenti (miomeri). Erano presenti una notocorda, una faringe e un tratto digestivo che probabilmente decorreva fino all'estremit\u00e0 posteriore dell'animale. Nel fossile rinvenuto, la bocca non \u00e8 chiaramente visibile, ed \u00e8 possibile che vi fosse una cavit\u00e0 pericardica. Le pinne non presentano raggi o strutture simili. L'unico resto fossile noto \u00e8 un esemplare la cui coda non \u00e8 completamente visibile in quanto sepolta nel sedimento.\nParentele.\nLa myllokunmingia \u00e8 uno dei cordati pi\u00f9 primitivi che si conoscano. Un animale analogo ma forse pi\u00f9 primitivo, \"Haikouichthys\", \u00e8 stato ritrovato negli stessi sedimenti. Altri cordati ancor meno evoluti, di certo non ascrivibili ai vertebrati, sono stati rinvenuti anch'essi nel giacimento di Maotianshan.\nVoci correlate.\n\"Haikouichthys\""}
{"id": "1979345", "revid": "599013", "url": "https://it.wikipedia.org/wiki?curid=1979345", "title": "Alec Kessler", "text": ""}
{"id": "1979347", "revid": "291370", "url": "https://it.wikipedia.org/wiki?curid=1979347", "title": "Magda Olivetti", "text": "Biografia.\nFiglia di padre italiano e madre tedesca, era nipote del noto industriale Adriano Olivetti. Dopo aver conseguito la laurea \"magna cum laude\" in Fisica teorica con Tullio Regge quale relatore di tesi, lavor\u00f2 per diverso tempo con l'Universit\u00e0 di Torino come collaboratrice scientifica. Successivamente si trasfer\u00ec a Zagabria col marito croato e i tre figli, dividendo la propria attivit\u00e0 fra la Svizzera francese e gli Stati Uniti d'America. Nel 1975 torn\u00f2 in Italia e si stabil\u00ec a Firenze; da allora tenne conferenze sul tema della traduzione letteraria e pubblic\u00f2 articoli su riviste scientifiche e letterarie.\nNel 1988 vinse il premio Grinzane Cavour per la traduzione.\nNel 1992, grazie ai finanziamenti concessi dalla Regione Piemonte, dal Fondo Sociale Europeo e dal Salone del Libro di Torino, fond\u00f2 a Torino la SETL - Scuola Europea di Traduzione Letteraria, che successivamente si \u00e8 spostata a Firenze trasformandosi in fondazione.\nNel 1993 lasci\u00f2 l'incarico di vicepresidente della Fondazione Adriano Olivetti, a cui collaborava gi\u00e0 da diverso tempo come consigliere, per potersi dedicare interamente alla scuola di traduzione.\nNel 2009 ricevette il Premio nazionale di Traduzione della Presidenza della Repubblica italiana.\nSpecializzata nella versione dal tedesco, tradusse principalmente opere di Thomas Bernhard, Musil, Rilke, Schnitzler ed Ingeborg Bachmann, in particolare per le case editrici Einaudi e Adelphi."}
{"id": "1979348", "revid": "125576", "url": "https://it.wikipedia.org/wiki?curid=1979348", "title": "Idlh", "text": ""}
{"id": "1979349", "revid": "287204", "url": "https://it.wikipedia.org/wiki?curid=1979349", "title": "Marta Domachowska", "text": "Carriera.\nIn singolare nei tornei del Grande Slam ottiene come migliore risultato il quarto turno ottenuto durante gli Australian Open 2008, in quell'occasione partecipa come qualificata e riesce a superare tre turni, tra cui un match vinto con la testa di serie Li Na, prima di arrendersi a Venus Williams. Al Roland Garros ha raggiunto il secondo turno nel 2005 e nel 2008. A Wimbledon ha raggiunto un secondo turno nel 2008, mentre agli US Open si \u00e8 sempre fermata al primo turno.\nNel 2008 partecipa alle Olimpiadi di Pechino dove per\u00f2 non riesce a superare nessun match, sia in singolare che nel doppio femminile.\nIn carriera ha raggiunto tre finali nel singolare senza riuscire a vincere il match decisivo mentre in doppio ha conquistato un titolo Wta, nel 2006 a Canberra insieme a Roberta Vinci.\nNel 2006 ha raggiunto il suo miglior ranking con la 37\u00aa posizione in classifica.\nSi \u00e8 ritirata nel 2015.\nVita personale.\nIl padre Wieslaw era un ingegnere edile.\nNel marzo del 2013 ha posato per l'edizione polacca di Playboy.\nConvive con l'ex nuotatore Pawe\u0142 Korzeniowski."}
{"id": "1979352", "revid": "1442080", "url": "https://it.wikipedia.org/wiki?curid=1979352", "title": "Parapeytoia yunnanensis", "text": "La parapeytoia (Parapeytoia yunnanensis) \u00e8 un enigmatico animale estinto, vissuto nel Cambriano inferiore (circa 530 milioni di anni fa). I suoi resti sono stati ritrovati in Cina, nel giacimento di Maotianshan.\nDescrizione.\nL'aspetto di questo animale era analogo, per molti versi, a quello degli Anomalocaridi, un misterioso gruppo di animali predatori caratteristico del Cambriano. Come questi ultimi, la parapeytoia possedeva due appendici spinose di fronte a una bocca tonda e radiata, occhi posti su peduncoli, lobi carnosi ai lati del corpo e una coda a ventaglio. Molti studiosi, per\u00f2, non sono d'accordo nel classificare questo animale come un anomalocaride. La parapeytoia, infatti, possedeva al di sotto dei lobi carnosi tredici paia di zampe, al contrario di ogni altro anomalocaride noto. Le prime due paia di zampe erano lunghe quasi la met\u00e0 delle successive.\nStile di vita.\nProbabilmente questo animale trascorreva il tempo percorrendo i fondali marini alla ricerca di cibo, che catturava con le lunghe appendici. Le potenziali prede della parapeytoia includevano artropodi (come i trilobiti), vermi, molluschi primitivi e altre creature rinvenute nel giacimento di Maotianshan."}
{"id": "1979354", "revid": "287204", "url": "https://it.wikipedia.org/wiki?curid=1979354", "title": "Amplectobelua symbrachiata", "text": "Lamplectobelua (Amplectobelua symbrachiata) \u00e8 un animale estinto, appartenente ai dinocaridi. Visse nel Cambriano inferiore (circa 525 milioni di anni fa); i suoi resti sono stati rinvenuti nel giacimento di Maotianshan, in Cina.\nDescrizione.\nIn confronto ad altri dinocaridi come \"Anomalocaris\", l'amplectobelua era pi\u00f9 piccola e compatta. Nonostante ci\u00f2, doveva essere un animale piuttosto grande per la sua epoca. Possedeva grandi occhi posizionati ai lati della bocca, e alcuni lobi estesi a entrambi i lati del corpo. Questi lobi, muovendosi alternativamente, permettevano all'animale di muoversi attraverso l'acqua. L'amplectobelua possedeva anche un paio di cerci allungatissimi che sporgevano dalla parte posteriore del corpo; questa caratteristica \u00e8 condivisa con un'altra specie di animalocaride rinvenuta nello stesso giacimento, \"Anomalocaris saron\". Due appendici simili ad artigli, invece, sporgevano dalla parte anteriore del capo, e con tutta probabilit\u00e0 erano utilizzati dall'animale per catturare le prede e portarle alla bocca. Quest'ultima era costituita da un cerchio di scaglie dotate di dentelli ed era posizionata sulla superficie ventrale del capo."}
{"id": "1979358", "revid": "4506", "url": "https://it.wikipedia.org/wiki?curid=1979358", "title": "Rudistes", "text": ""}
{"id": "1979361", "revid": "287204", "url": "https://it.wikipedia.org/wiki?curid=1979361", "title": "Anabel Medina Garrigues", "text": "In carriera si \u00e8 aggiudicata 11 tornei WTA in singolare, quasi tutti sulla terra rossa, raggiungendo la posizione numero 16 al mondo nel maggio 2009.\nOttima doppista, ha vinto in tutto 24 titoli WTA in doppio, tra cui anche due tornei del Grande Slam al Roland Garros nel 2008 e 2009. Sempre nel 2008, si \u00e8 aggiudicata la medaglia d'argento alle Olimpiadi di Pechino in coppia con la connazionale Virginia Ruano Pascual, perdendo solo in finale contro gli Stati Uniti delle sorelle Williams.\nCarriera.\n1999 - 2005.\nLa sua carriera inizia nel 1999. Vince alcuni tornei ITF fino al 2001, quando si aggiudica il torneo di Palermo. Con Mar\u00eda Jos\u00e9 Mart\u00ednez S\u00e1nchez come compagna di doppio, riesce a vincere ben 4 titoli WTA. Continua vincendo altri titoli ITF, fin quando non si riconferma vincitrice al torneo di Palermo del 2004 battendo in finale Flavia Pennetta per 6-4 6-4. Il 2004 sar\u00e0 un buon anno anche per il doppio, infatti in coppia con Arantxa S\u00e1nchez vince il torneo di Palermo. Nell'anno successivo si impone prima nel torneo di Strasburgo poi si riconferma campionessa a Palermo, battendo stavolta Kl\u00e1ra Zakopalov\u00e1. Vince 2 titoli WTA di doppio, uno con Dinara Safina e l'altro con l'italiana Vinci.\n2006 - 2007.\nNel 2006 \u00e8 un ottimo anno per la Medina Garrigues, che vince prima a Canberra e poi si riconferma vincitrice a Palermo. In seguito perder\u00e0 da Anna \u010cakvetadze il torneo di Guangzhou. Nel 2007 vince per la seconda volta il torneo di Strasburgo battendo in finale Am\u00e9lie Mauresmo per 6-4 4-6 6-4. Riesce inoltre a vincere il torneo WTA di doppio a Stoccolma in coppia con Virginia Ruano Pascual.\n2008 - 2009.\nNel 2008 vince ancora una volta a Strasburgo ma perde a Fes e a Portorose rispettivamente da Gisela Dulko e Sara Errani. Il 2008 \u00e8 un anno importante anche per il doppio, infatti si impone al Roland Garros con Virginia Ruano Pascual battendo la coppia Schiavone/Dellacqua. Vince altri tre tornei di doppio, due in coppia con la Ruano e uno con la danese Wozniacki. Nel 2009 vince Fes da Ekaterina Makarova ma perde il torneo di Seul da Kimiko Date Krumm per un doppio 6-3. In doppio si riconferma vincitrice del Rolan Garros con la connazionale Ruano, battendo la squadra Azaranka/Vesnina con un doppio 6-1 6-1.\n2010 - 2011.\nNel 2010 non riesce ad imporsi in nessun torneo in singolo ma nel 2011 si rif\u00e0, vincendo l'Estoril contro la tedesca Barrois e vincendo una nuova edizione del torneo di Palermo da Polona Hercog per 6-3 6-2. In doppio, invece, vince tre tornei WTA di doppio con partner diverse, in particolare con la Bene\u0161ov\u00e1, la C\u00eerstea e la Hradeck\u00e1. Grazie ai suoi ottimi risultati nei Tornei WTA International in singolare, partecipa al Commonwealth Bank Tournament of Champions 2011 perdendo, per\u00f2, dalla serba Ana Ivanovi\u0107 per 6-3 6-0. Vince inoltre due titoli WTA in doppio. In singolare termina la stagione alla posizione n\u00ba27 del ranking.\n2012.\nIl 2012 \u00e8 un anno con scarsi risultati in singolare e in doppio per la Medina Garrigues. Ad Hobart perde al secondo turno dalla tedesca Barthel. All'Australian Open si ritira al terzo turno contro Li Na per una distorsione alla caviglia. Febbraio porta pessimi risultati, perde al primo turno a Parigi(Indoors), si ferma al secondo turno a Doha ed al primo a Dubai.\nTerzo turno ad Indian Wells, eliminata dalla G\u00f6rges per 6-3 6-4. Sia a Miami che a Charleston si ferma al secondo turno, eliminata rispettivamente da Chanelle Scheepers e da Anastasija Rodionova. Primi quarti di finale della stagione a Fes, eliminata dalla Halep. Opportunit\u00e0 perse al secondo turno dell'Estoril, dove viene eliminata dalla connazionale Soler Espinosa per 3-6 6-3 7-5, dopo un match point nel terzo set. In seguito si fermer\u00e0 due volte al terzo turno, prima Mutua e poi a Roma. A Strasburgo, torneo che la spagnola si \u00e8 aggiudicata ben tre volte, perde dalla francese Cornet, finalista che poi verr\u00e0 eliminata in semplici set dalla Schiavone. Al Roland Garros perde inaspettatamente la terzo turno da Petra Marti\u0107 per 6-2 6-1."}
{"id": "1979363", "revid": "599013", "url": "https://it.wikipedia.org/wiki?curid=1979363", "title": "Congregazione dei missionari libanesi", "text": "La Congregazione dei missionari libanesi \u00e8 un istituto religioso maschile di diritto patriarcale (Antiochia dei maroniti): i membri di questa congregazione clericale, detti popolarmente kreimisti, pospongono al loro nome la sigla C.M.L.\nStoria.\nLa congregazione venne fondata presso il monastero di Kreim (a Ghosta, sul monte Libano) da Youhanna Habib (1816-1894), sacerdote della eparchia di Baalbek. I primi quattro religiosi dell'istituto emisero la loro professione dei voti il 22 maggio 1884.\nAttivit\u00e0 e diffusione.\nScopi della congregazione sono l'educazione della giovent\u00f9 maronita e l'annuncio del Vangelo anche ai non credenti. L'istituto \u00e8 composto da sacerdoti e fratelli coadiutori: i kreimisti devono giurare di non ambire ai gradi ecclesiastici.\nOltre che in Libano, i missionari libanesi sono attivi presso le comunit\u00e0 maronite di Brasile, Argentina, Sudafrica, Stati Uniti d'America e Australia.\nNel 1974 la congregazione contava 53 religiosi ripartiti in 8 case."}
{"id": "1979367", "revid": "110157", "url": "https://it.wikipedia.org/wiki?curid=1979367", "title": "Tusoteuthis", "text": "La tusoteutide (Tusoteuthis longa) \u00e8 un grande mollusco cefalopode estinto, vissuto nel Cretaceo superiore (circa 80 milioni di anni fa). I suoi resti fossili sono stati ritrovati in Nordamerica.\nDescrizione.\nLe dimensioni di questo animale erano simili a quelle dell'attuale calamaro gigante (\"Architeuthis dux\"): studi effettuati sui resti del gladio indicano una lunghezza complessiva compresa tra i 6 e gli 11 metri (negli esemplari pi\u00f9 grandi). I resti fossili sono molto incompleti, ma l'aspetto esteriore della tusoteutide doveva essere molto simile a quello di un calamaro dal corpo relativamente tozzo e robusto.\nHabitat.\nI resti della tusoteutide sono stati ritrovati nella formazione di Niobrara negli Stati Uniti centrali. All'epoca questa zona era ricoperta da un largo braccio di mare, popolato da temibili predatori tra cui vari rettili marini (come \"Tylosaurus\", \"Platecarpus\" ed \"Elasmosaurus\") e pesci giganteschi (ad esempio \"Xiphactinus\" e \"Cimolichthys\"). Proprio un fossile di \"Cimolichthys nepaholica\" \u00e8 stato rinvenuto con un gladio di \"Tusoteuthis\" nella posizione della gola. La porzione posteriore del gladio si trovava in realt\u00e0 nello stomaco del pesce, mentre la bocca del fossile di \"Cimolichthys\" era aperta, a suggerire che il pesce era morto mentre inghiottiva il gigantesco calamaro dalla parte della coda. I ricercatori sospettano fortemente che nel momento di inghiottire il cefalopode, la testa e i tentacoli di quest'ultimo rimasero al di fuori della bocca del pesce, bloccandogli quindi le aperture branchiali e soffocandolo."}
{"id": "1979369", "revid": "22356", "url": "https://it.wikipedia.org/wiki?curid=1979369", "title": "Architeuthis dux", "text": ""}
{"id": "1979372", "revid": "1573940", "url": "https://it.wikipedia.org/wiki?curid=1979372", "title": "Cameroceras", "text": "Il camerocerato (gen. Cameroceras ) \u00e8 un genere di mollusco cefalopode estinto, vissuto nell'Ordoviciano. Apparteneva ai nautiloidi e fu uno dei pi\u00f9 grandi animali dell'era Paleozoica.\nIl gigante dei mari paleozoici.\nQuesto animale era di dimensioni gigantesche: alcuni resti fossili della conchiglia fanno pensare a esemplari lunghi quasi nove metri, anche se successivi studi hanno ipotizzato dimensioni leggermente maggiori. In ogni caso, le dimensioni colossali di questo cefalopode lo rendevano probabilmente un superpredatore del suo habitat. Probabilmente il camerocerato viveva in acque profonde, dal momento che una conchiglia di tali dimensioni e tale rigidit\u00e0 avrebbe impedito all'animale di manovrare il suo corpo in acque basse. \u00c8 probabile che le sue prede fossero scorpioni di mare (ad es. \"Megalograptus\"), grandi trilobiti e altri cefalopodi di dimensioni minori, che catturava con i lunghi tentacoli presenti sul capo.\nConfusione tra le specie.\nIl genere \"Cameroceras\" \u00e8 stato usato in modo non corretto come \u201ccestino dei rifiuti\u201d per una serie di fossili di grandi nautiloidi a forma conica, tra cui \"Endoceras\", \"Vaginoceras\" e \"Meniscoceras\". I generi \"Cameroceras\" ed \"Endoceras\" sono a volte considerati differenti stadi di crescita di uno stesso genere.\nLa prima specie descritta fu \"Cameroceras trentonense\", denominata da Conrad nel 1842 sulla base di resti fossili rinvenuti nella Trenton Limestone dello stato di New York."}
{"id": "1979374", "revid": "599013", "url": "https://it.wikipedia.org/wiki?curid=1979374", "title": "Larry Nance", "text": "Ha un figlio, Larry jr. anch'egli cestista."}
{"id": "1979375", "revid": "981148", "url": "https://it.wikipedia.org/wiki?curid=1979375", "title": "Fusore di Farnsworth-Hirsch", "text": "Il Fusore di Farnsworth\u2013Hirsch, o semplicemente fusore nucleare, \u00e8 un apparato progettato da Philo Farnsworth negli anni trenta, partendo da esperimenti con vari tipi di tubi a vuoto (precursori del tubo catodico), destinati allo sviluppo della prima televisione, che nel corso di decenni scopr\u00ec capace di innescare e trattenere modeste reazioni di fusione nucleare. Venne sviluppato sotto forma di alcune varianti tecnologiche, alcune diverse per aspetti di funzionamento secondari, altre per l'utilizzo del confinamento magnetico-elettrico in un punto, piuttosto che quello elettrostatico. I ricercatori che hanno progettato e costruito varianti includono Elmore, Tuck, e Watson fino agli anni '80, e pi\u00f9 recentemente George Miley e Robert W. Bussard (inventore del Polywell).\nIntroduzione.\nA differenza della maggior parte dei sistemi a fusione controllata, che lentamente riscaldano un plasma magneticamente confinato, il fusore inietta ioni a \"alta temperatura\" direttamente nella camera di reazione, e dunque si evitano molteplici complessit\u00e0. L'approccio \u00e8 noto in fisica come confinamento inerziale elettrostatico (Identificabile in inglese con la sigla IEC).\nInizialmente si sperava che si potesse rapidamente sviluppare una sorgente da fusione pratica. Nonostante tutto, come con altri esperimenti da fusione, non si registra lo sviluppo di un generatore di energia termo-nucleare sfruttabile per produrre corrente elettrica. Comunque, da allora il fusore \u00e8 diventato una pratica sorgente di neutroni e viene prodotto commercialmente per questo ruolo. Alcuni hobbisti (correndo un grave rischio radiologico) hanno assemblato dispositivi di questo genere, funzionanti a bassa potenza.\nStoria.\nInvenzione.\nIl fusore venne originalmente concepito da Philo Farnsworth, meglio noto per il suo lavoro pionieristico nello sviluppo della televisione. Durante i primi anni 30 Farnsworth investigava su un certo numero di progetti per il tubo a vuoto per l'uso nella televisione (il tubo catodico), e riscontr\u00f2 una variante che dimostrava un interessante effetto inaspettato. In questo prototipo, che chiam\u00f2 multipactor, gli elettroni che si muovono da un elettrodo all'altro si fermano a met\u00e0 volo grazie alla giusta applicazione di un campo magnetico alternante a alta frequenza. Allora la carica negativa si accumula nel centro del tubo, portando a un'alta amplificazione della loro energia. Sfortunatamente portava anche a un alto tasso di erosione degli elettrodi quando venivano colpiti dagli elettroni, e oggigiorno l'effetto multipactor viene generalmente considerato un problema da evitare.\nQuello che interessava particolarmente a Farnsworth era la possibilit\u00e0 per il dispositivo di mettere a fuoco gli elettroni in un punto particolare. Uno dei principali problemi nella fusione nucleare \u00e8 mantenere isolati gli ioni caldi (il combustibile per la fusione nucleare: protoni e nuclei positivi) dalle pareti del contenitore. Se questo avvenisse, il combustibile non pu\u00f2 mantenere l'energia termica necessaria per permettere la reazione di fusione. Farnsworth si rese conto che poteva costruire un sistema di confinamento del plasma elettrostatico dove i campi \"parete\" del reattore sono elettroni oppure ioni tenuti al loro posto giusto dal \"\"multipactor\". Il combustibile poteva essere allora iniettato attraverso la parete e una volta all'interno non possono pi\u00f9 sfuggire. Chiam\u00f2 questo concetto \"elettrodo virtuale\"\" e il sistema in toto il \"fusore\".\nDesign e varianti di progetto.\nI progetti dei fusori nucleari originali di Farnsworth erano basati su arrangiamenti cilindrici di elettrodi, come i multipactors originali. Il combustibile veniva ionizzato e poi sparato da piccoli acceleratori attraverso orifizi negli elettrodi esterni (fisicamente esistenti). Una volta passati attraverso l'orifizio venivano accelerati verso l'area interna di reazione ad alta velocit\u00e0. La pressione elettrostatica proveniente dagli elettrodi carichi positivamente mantiene l'intero combustibile protonico al di fuori delle pareti della camera, e gli impatti da nuovi ioni mantiene il plasma pi\u00f9 caldo al centro. Farnsworth si riferiva a questo con la parola inglese \"inertial electrostatic confinement\", un termine che continua ad essere usato al giorno d'oggi.\nVari modelli del fusore sono stati costruiti nei primi anni sessanta. Al contrario dei primi apparecchi, questi modelli usavano un'area di reazione sferica, ma per altri aspetti erano simili. Il laboratorio di Farnsworth era abbastanza \"aperto\", e alcuni tra gli ingegneri e tecnici di laboratorio costruirono i propri progetti di fusore. Anche se in genere avevano successo nell'eseguire le reazioni, il fusore aveva gravi problemi ingegneristici nell'essere costruito in dimensioni maggiori: dal momento che il combustibile viene introdotto con acceleratori, la quantit\u00e0 di combustibile che poteva essere usata nella reazione era molto bassa.\nFusore di Hirsch-Meeks.\nIl progetto cambia drasticamente con l'arrivo al laboratorio di Robert Hirsch. Propose una via interamente nuova di costruire il fusore nucleare, che faceva a meno dei cannoni ionici o degli elettrodi multipactor. Invece il sistema venne costruito come due elettrodi sferici concentrici simili, uno contenente l'altro, l'insieme all'interno di un contenitore pi\u00f9 grande riempito di gas combustibile diluito. In questo sistema i cannoni di elettroni o di protoni non erano necessari, e la scarica per effetto corona attorno agli elettrodi esterni era sufficiente a fornire una sorgente di ioni. Una volta ionizzato, il gas sarebbe stato attratto verso l'elettrodo pi\u00f9 interno (carico negativamente), che supererebbe per entrare nell'area centrale di reazione.\nL'insieme del sistema finisce per essere simile al progetto di fusore originale di Farnsworth nel concetto, ma si usa un vero elettrodo a rete sferica al centro. Gli ioni si raccolgono nei pressi di questo elettrodo, formando un \"involucro\" di carica positiva che i nuovi ioni dall'esterno dell'involucro riescono a penetrare grazie alla loro relativa alta velocit\u00e0. Una volta all'interno dell'involucro i cationi sperimentano ulteriori forze che li mantengono all'interno, con quelli a temperatura pi\u00f9 bassa che si raccolgono nello stesso involucro. \u00c8 con questo tipo di dispositivo, pi\u00f9 propriamente chiamato il Fusore di Hirsch\u2013Meeks, che si continua a fare esperimenti al giorno d'oggi, utilizzandolo come sorgente di neutroni.\nIl lavoro ai Farnsworth Television labs.\nI nuovi fusori nucleari basati sul progetto di Hirsch vennero costruiti per la prima volta nei tardi anni sessanta. Anche i primi modelli di prova si dimostrarono efficaci; presto cominciarono a mostrare tassi di produzione fino a un miliardo (109) di neutroni al secondo, e sono stati segnalati tassi di produzione di neutroni fino a un bilione (1012) per secondo.\nTutto questo lavoro si svolgeva nei \"Farnsworth Television labs\", che erano stati rilevati nel 1949 dalla ITT che aveva piani per diventare la prossima RCA. Nel 1961 la ITT nomina H. Gheenen come amministratore delegato. Geneen decise che la ITT non doveva essere una compagnia di telefonia ed elettronica, e cominci\u00f2 ad acquisire compagnie in profitto di qualsiasi tipo. Presto le principali attivit\u00e0 della ITT furono le assicurazioni, gli alberghi Sheraton Hotels e la Avis Rent-a-Car. In un mese acquistarono 20 diverse compagnie, nei pi\u00f9 diversi rami.\nIl progetto di ricerca sulla fusione nucleare non veniva ritenuto come capace di rendere immediati profitti. Nel 1965 il consiglio d'amministrazione chiese a Geneen di vendere la divisione di Farnsworth, ma invece il suo budget del 1966 venne approvato, con stanziamenti attivi fino alla met\u00e0 del 1967. Vennero negati ulteriori fondi, e questo pose fine agli esperimenti della ITT riguardanti la fusione nucleare.\nIl team di ricerca si rivolse alla AEC, che allora si occupavano dello stanziamento di fondi per la ricerca sulla fusione nucleare, e presentarono un dispositivo montato su un carrello che si pu\u00f2 accostare ad un tavolo da lavoro, che produceva pi\u00f9 energia da fusione rispetto ad ogni altro dispositivo \"classico\" esistente. Gli osservatori rimasero stupiti, ma l'occasione non era delle migliori; dappertutto si parlava dei progressi nel confinamento e nelle energie raggiunte dalla macchina da fusione nucleare sovietica Tokamak, lo stesso Hirsch aveva recentemente rivelato questi grandi progressi. In risposta a questi sviluppi improvvisi, la commissione AEC decise di concentrare i finanziamenti sui grossi progetti varianti tokamak-simili (che allora sembravano sul punto di raggiungere la fusione nucleare controllata, anche con buone rese energetiche) sottraendo il finanziamento e riducendo il supporto e financo gli studi su ogni proposta alternativa.\nIl lavoro alla Brigham Young University dello Utah.\nAllora Farnsworth si trasfer\u00ec presso la Brigham University di Provo nello stato di Utah e cerc\u00f2 di assumere i suoi collaboratori dal laboratorio della ITT in una nuova compagnia che inizi\u00f2 ad operare nel 1968; dopo non essere riuscito a racimolare alcuni milioni di dollari in capitale iniziale di rischio, nel 1970 avevano speso anche tutti i risparmi di Farnsworth. Il fisco americano IRS confisc\u00f2 le loro propriet\u00e0 nel febbraio del 1971, e in marzo dello stesso anno Farnsworth si ammal\u00f2 di polmonite, malattia che lo condusse alla morte. In effetti il fusore nucleare muore con lui.\nSviluppi recenti: il Polywell di Robert W. Bussard.\nNei primi anni ottanta, disilluso dai lenti progressi con le \"grandi macchine\", un numero di fisici cominci\u00f2 a valutare una serie di progetti alternativi. Il ricercatore George Miley della University of Illinois selezion\u00f2 il fusore e ricominci\u00f2 la ricerca in questo campo. Da allora persiste un discreto interesse nel fusore nucleare. Un importante sviluppo \u00e8 stato il successo dell'introduzione in commercio del generatore di neutroni basato sul fusore nucleare. Dal 2006 fino alla sua morte nel 2007, Robert W. Bussard tenne conferenze su un reattore simile in concetto al fusore, noto come Polywell, che riteneva capace di generare potenza termica ed elettrica a un costo competitivo.\nIl fusore come sorgente di potenza.\nFusione nucleare basica.\nPer fusione nucleare si intende una reazione nella quale nuclei atomici leggeri si combinano per formare nuclei atomici pi\u00f9 pesanti. In teoria, alcune di queste reazioni rilasciano energia che potrebbe, in principio, essere imbrigliata per fornire potenza da fusione nucleare. Le reazioni pi\u00f9 facili, a minore energia, avvengono in una miscela di deuterio e trizio, quando gli ioni raggiungono una temperatura di almeno 4\u00a0keV (kiloelettronvolt), equivalenti a circa 45 milioni di kelvin. A tali temperature, gli atomi del combustibile nucleare vengono ionizzati e costituiscono il quarto stato della materia, il plasma (gas ionizzato). In un impianto pratico di fusione da potenza, le reazioni di fusione devono avvenire velocemente per sopperire alle perdite di energia. Il tasso di reazione varia in base alla temperatura e alla densit\u00e0 del combustibile, ed il tasso di perdita viene caratterizzato dal \u03c4E \"tempo di confinamento dell'energia\" .\nLe condizioni minime richieste sono definite dall'espressione matematica \u00abcriterio di Lawson\u00bb. In quello che attualmente si ritiene l'approccio di maggiore successo alla fusione nucleare controllata, la fusione nucleare a confinamento magnetico, ci si avvicina alle condizioni necessarie grazie al riscaldamento di un plasma contenuto da campi magnetici. In effetti, nelle macchine a confinamento magnetico, questo criterio si \u00e8 dimostrato molto difficile da raggiungere nella pratica. La complessit\u00e0 dei sistemi collaterali necessari va a scapito dell'utilit\u00e0 del disegno tecnologico del progetto per un generatore pratico.\nLa fusione nel fusore nucleare.\nNel progetto originale del fusore, alcuni piccoli acceleratori, essenzialmente tubi simili a quelli degli schermi TV CRT con la fine tagliata, inietta ioni ad una tensione relativamente bassa in una camera a vuoto. Nella versione del fusore proposta da Hirsch, gli ioni vengono prodotti ionizzando un gas diluito in un compartimento. In entrambe le versioni esistono due elettrodi concentrici, l'interno caricato negativamente rispetto all'esterno, positivo, carico a circa 80 kV. Una volta che gli ioni entrano nella regione tra gli elettrodi, vengono accelerati verso il centro.\nNel fusore, gli ioni sono accelerati fino a molti keV dagli elettrodi, questo rende superfluo il riscaldamento dall'esterno, ad esempio con microonde (dal momento che gli ioni vanno incontro a fusione prima di perdere la loro energia tramite qualsiasi altro processo). Mentre 45 megakelvin sono una temperatura molto alta sotto qualsiasi standard, il voltaggio corrispondente \u00e8 di soli 4 kV, un valore che si trova comunemente in dispositivi come le luci al neon e il televisore. Nella misura in cui gli ioni rimangono alla loro energia iniziale, l'energia pu\u00f2 essere sintonizzata per trarre vantaggio dalla sezione di taglio del picco di reazione o per evitare reazioni svantaggiose (ad esempio le reazioni che producono neutroni) che si possono verificare a energie maggiori.\nLa facilit\u00e0 con la quale l'energia degli ioni pu\u00f2 essere incrementata appare essere molto utile quando si ricercano reazioni di fusione nucleare ad \"alta temperatura\", come quella tra il protone e il boro-11, una reazione che non richiede trizio radioattivo, per la quale si dispone di molte risorse di combustibile e che non produce neutroni nella sua reazione principale.\nDensit\u00e0 di potenza.\nDal momento che un pozzo di potenziale elettrostatico non pu\u00f2 intrappolare simultaneamente sia gli ioni che gli elettroni, devono esistere alcune regioni di accumulo di carica, che risultino in un limite superiore della densit\u00e0 raggiungibile.\nIl corrispondente limite superiore della densit\u00e0 di potenza, anche nei calcoli per il combustibile da fusione Deuterio-Trizio, pu\u00f2 essere troppo basso per la produzione di potenza termo-elettrica sfruttabile.\nTermalizzazione delle velocit\u00e0 ioniche.\nQuando cadono per la prima volta nel centro del fusore, tutti gli ioni avranno la stessa energia, ma le distribuzioni delle velocit\u00e0 ioniche raggiungeranno rapidamente una distribuzione di Maxwell-Boltzmann. Questo avverr\u00e0 attraverso semplici urti coulombiani in questione di millisecondi, ma le instabilit\u00e0 fascio-fascio si verificheranno molto pi\u00f9 velocemente, in tempi inferiori di ordini di grandezza. In confronto, qualsiasi dato ione richieder\u00e0 pochi minuti prima di andare incontro a una reazione di fusione, in modo che la descrizione mono-energetica del fusore, almeno per quello che riguarda la produzione di potenza, non \u00e8 appropriata. Una conseguenza della termalizzazione \u00e8 che alcuni ioni guadagneranno sufficiente energia per lasciare il pozzo di potenziale, portando via la loro energia con essi, senza andare incontro alla reazione di fusione.\nElettrodi.\nEsiste un certo numero di problemi irrisolti riguardanti gli elettrodi in un sistema a fusore nucleare di potenza. Per iniziare, gli elettrodi non possono influenzare il potenziale all'interno di se stessi, dunque sembrerebbe ad una prima occhiata che il plasma di fusione si trovi in un contatto pi\u00f9 o meno diretto con l'elettrodo interno, dando luogo alla contaminazione del plasma e alla distruzione dell'elettrodo. Comunque, la maggior parte della reazione di fusione tende a verificarsi in \"microcanali\" che si formano in aree di minimo potenziale elettrico, che si presentano come \"raggi\" visibili, che penetrano il core. Questi si formano perch\u00e9 le forze all'interno della regione corrispondono con approssimazione a \"orbite\" stabili. Il 40% o quasi degli ioni altamente energetici in una griglia tipica operante nella modalit\u00e0 \"star mode\" possono trovarsi all'interno di questi microcanali. Nonostante tutto, le collisioni contro la griglia restano il principale meccanismo di perdita di energia nei vari tipi di fusore di Farnsworth-Hirsch. Un compito davvero delicato e il refrigerare l'elettrodo centrale; qualsiasi fusore che produca sufficiente potenza da poter alimentare una seppur piccola centrale elettrica sembra destinato anche a distruggere il suo elettrodo pi\u00f9 interno. Come limitazione fondamentale, qualsiasi metodo che produca un flusso di neutroni che possa essere catturato da un fluido di lavoro e dunque di riscaldarlo, produrr\u00e0 anche il bombardamento dei suoi elettrodi con quel flusso neutronico, riscaldando anche i suddetti elettrodi.\nTra i vari tentativi di risolvere questi problemi si possono menzionare il sistema fusore-simile Polywell, inventato da Robert W. Bussard: l'approccio lievemente modificato da Barne al dispositivo \"trappola di Penning\"; e il fusore della Universit\u00e0 dell'Illinois che mantiene le griglie ma cerca di focalizzare gli ioni pi\u00f9 strettamente all'interno dei \"microchannels\" per evitare le perdite di energia. Mentre i primi due sono dispositivi IEC (\"Internal Electrostatic Confinement\"), soltanto il terzo dispositivo \u00e8 davvero un \"fusore\".\nBremsstrahlung.\nUno dei problemi frequentemente presentati \u00e8 la \"Bremsstrahlung\" (che in tedesco significa \"radiazione frenante\"). Nel sito \"Fundamental limitations on plasma fusion systems not in thermodynamic equilibrium\", Todd Rider dimostra che un plasma isotropico quasi-neutrale perder\u00e0 energia a causa della Bremsstrahlung ad un tasso proibitivo per qualsiasi combustibile ad eccezione del Deuterio-Trizio (o possibilmente del D-D o D-He3). Questa ricerca non \u00e8 applicabile alla fusione IEC (Innertial Electrostatic Confinement), dal momento che un plasma quasi-neutrale non pu\u00f2 essere contenuto da un campo elettrico, che \u00e8 parte fondamentale della fusione IEC. Comunque, in un articolo ulteriore, \"A general critique of inertial-electrostatic confinement fusion systems\", Rider prende in esame i dispositivi IEC direttamente, includendo il fusore. Nel caso del fusore gli elettroni sono generalmente separati dalla massa del combustibile isolato presso gli elettrodi, cosa che limita il tasso di perdita. Nonostante tutto, Rider dimostra matematicamente che i fusori pratici operano in diverse modalit\u00e0 che portano sia a mescolamenti e perdite significative di elettroni, o alternativamente a densit\u00e0 di potenza inferiore. Questa condizione paradossale potrebbe essere paragonata a quella che si verifica nel romanzo di guerra \"Comma 22\", paradosso che limita l'erogazione di potenza fornita da qualsiasi sistema simile al fusore.\nIl fusore come sorgente di neutroni.\nA prescindere del suo possibile uso come fonte di energia, il fusore si \u00e8 gi\u00e0 dimostrato una pratica sorgente di neutroni. I flussi neutronici non sono cos\u00ec elevati come quelli che si possono ottenere dal reattore nucleare oppure da sorgenti come l'acceleratore di particelle, ma sono sufficienti per molti usi. Il fatto che lo rende molto pratico \u00e8 che il fusore, nel suo ruolo di generatore di neutroni pu\u00f2 essere facilmente sistemato su un tavolo di lavoro, e pu\u00f2 essere spento azionando un interruttore.\nUn fusore commerciale \u00e8 stato sviluppato da una divisione collaterale della DaimlerChrysler Aerospace - Space Infrastructure di Brema, tra il 1996 e il 2001 . Dopo il parziale raggiungimento degli obiettivi del progetto, il management cre\u00f2 una compagnia chiamata NSD-Fusion GmbH (Sito: www.nsd-fusion.com).\nHobbyismo.\nNon si richiede un'infrastruttura industriale per costruire un fusore nucleare. Piccoli fusori dimostrativi che in effetti raggiungono la fusione, sono stati costruiti da tecnologi amatoriali, includendo studenti di liceo che realizzano progetti scientifici.\nOgni elettrodo \u00e8 ricavato da anse di tondini di acciaio inossidabile unite di solito ad angolo retto con una saldatura a punti in modo da formare una gabbia sferica. Le dimensioni degli elettrodi del fusore non sono molto critiche. La dimensione dell'elettrodo esterno pu\u00f2 variare dalla dimensione di una palla da baseball a quella di una da beach-volley (diametro da 100 a 600\u00a0mm), e l'elettrodo interno dalle dimensioni di una pallina da ping-pong a quelle di una palla da baseball (diametro 40 a 100\u00a0mm). Abitualmente questo tipo di progetti adoperano il trasformatore ad alta tensione delle insegne al neon oppure delle macchine a raggi-X, ed il rettificatore ad alta tensione venduto nei negozi per ferramenta ed elettrotecnica. Cavi del tipo di quelli per le candele per auto portano l'alta tensione e candele oppure isolanti ceramici simili la passano dentro la camera a vuoto. Il deuterio \u00e8 disponibile in bottiglie pressurizzate coibentate (destinate alle universit\u00e0) e non si tratta di un materiale nucleare soggetto a controlli. I neutroni possono essere rilevati dalla misura della radioattivit\u00e0 indotta in fogli o lamine di alluminio, argento oppure indio, dopo che i neutroni sono moderati (rallentati) con cera, acqua o plastica. Si pu\u00f2 anche adoperare un materiale plastico luminescente ai neutroni, assieme a un sistema fotorivelatore. Rivelatori avanzati e molto sensibili di neutroni che usano tubi riempiti di trifluoruro di boro oppure elio-3 stanno diventando sempre pi\u00f9 comuni, ma i componenti per la costruzione di un contatore di neutroni funzionante sono sempre pi\u00f9 difficili da trovare nel mercato dell'usato. Di solito la maggiore spesa \u00e8 la pompa aspirante per generare il vuoto.\nLe tensioni impiegate sono estremamente pericolose (eccedono i 20.000 volt), e l'emissione di neutroni pu\u00f2 costituire un pericolo se vengono usate differenze di potenziale sopra i 40 kilovolt. L'emissione di raggi-X \u00e8 il maggiore pericolo radiologico associato con il fusore, e devono essere prese una serie di misure di radioprotezione per schermare le zone radiotrasparenti ai raggi-X, come ad esempio qualsiasi finestrella di osservazione."}
{"id": "1979376", "revid": "1543377", "url": "https://it.wikipedia.org/wiki?curid=1979376", "title": "Orthoceras regulare", "text": "L\u2019ortocerato (Orthoceras regulare) \u00e8 un mollusco Nautiloide estinto, fossile dell'Ordoviciano medio. I suoi resti sono stati ritrovati in Estonia, Lituania, Svezia, Bielorussia e Ucraina. Storicamente, tuttavia, il nome \"Orthoceras\" \u00e8 stato applicato erroneamente a una quantit\u00e0 di fossili di nautiloidi a forma conica, provenienti da ogni parte del mondo.\nDescrizione.\nLa conchiglia di questo animale era allungata e stretta, dotata di una strozzatura nel mezzo della camera corporea. La superficie era ornata da una rete di disegni complessi, tipici dei molluschi nautiloidi. Molte specie simili sono attualmente classificate nel genere \"Michelinoceras\".\nAssembramenti fossili.\nMolti fossili di ortocerato e di forme affini vengono abitualmente rinvenuti in assembramenti tali da formare lo strato roccioso. Sulla base di studi riguardanti la distribuzione e la taglia delle conchiglie, alcuni scienziati hanno ipotizzato che questi assembramenti fossero conseguenze di morti di massa, come avviene attualmente in molti cefalopodi (anche se non nei nautili). Questa ipotesi non ha per\u00f2 convinto del tutto la maggior parte degli studiosi e lascia aperte ulteriori possibilit\u00e0. Fossili di questo tipo sono comuni soprattutto in terreni dell'Ordoviciano, ma si estendono anche in rocce del Devoniano; esempi ben conosciuti si rinvengono in Marocco, in Scandinavia, nell'arco alpino e nell'Iowa (Usa)."}
{"id": "1979377", "revid": "599013", "url": "https://it.wikipedia.org/wiki?curid=1979377", "title": "Harold Miner", "text": "Carriera.\nParagonato a Michael Jordan fin dal liceo per il suo atletismo fuori dal comune e le sue abilit\u00e0 realizzative, Miner non \u00e8 mai riuscito ad arrivare al potenziale e all\u2019hype che i giornalisti ed analisti gli avevano affibbiato\nCollege.\nHarold Miner nasce a Inglewood, in California. Alle scuole superiori comincia a mettersi in luce con la squadra della propria citt\u00e0, facendosi notare per la sua abilit\u00e0 nelle schiacciate e meritandosi cos\u00ec l'appellativo di \"Baby Jordan\", in riferimento a Michael Jordan.\nIn seguito sceglie di frequentare l'Universit\u00e0 di USC e conduce la squadra fino al secondo posto nel Campionato di pallacanestro NCAA Division I.\nNel 1992 si dichiara eleggibile per il draft NBA.\nNBA.\nMiner viene scelto dai Miami Heat come dodicesima scelta assoluta.\nVince le Slam Dunk Contest 1993 e 1995, grazie alle quali venne nominato da Isaiah Rider uno dei migliori schiacciatori di sempre.\nNelle sue due prime stagioni con la maglia degli Heat totalizza una media di 10,4 punti a partita.\nMiner, per\u00f2, comincia a deludere nella terza stagione: viene criticato per il suo modo di giocare, particolarmente per la difesa. Si parla di lui anche per una persona incapace di essere continua nei suoi risultati. Dopo molti insulti da parte dei coach Kevin Loughery e Alvin Gentry, lascia Miami per accasarsi ai Cleveland Cavaliers, dove per\u00f2, con prestazioni molto deludenti (3,2 punti di media a partita), perde la fiducia degli allenatori. A quel punto Miner viene scambiato ai Toronto Raptors in cambio di Victor Alexander, ma lo scambio non si concretizza a causa di un malore di Alexander. Miner rimane quindi ai Cavaliers e, nella stagione 1995-96 gioca solamente 19 partite. Cerca quindi di essere ingaggiato dai Toronto Raptors, ma viene tagliato dalla squadra durante la pre-season. Harold, quindi, non avendo una squadra con cui giocare, si ritira dalla NBA a soli 25 anni."}
{"id": "1979380", "revid": "1788047", "url": "https://it.wikipedia.org/wiki?curid=1979380", "title": "Pallacanestro Varese 1979-1980", "text": "Nel Campionato 1979-80 la Pallacanestro Varese sostituisce lo straniero di coppa, Charlie Yelverton, con lo statunitense Bruce Seals. Il veterano Aldo Ossola inizialmente decide di abbandonare l'agonismo, ma rientra in squadra dalla nona partita di campionato. A fine stagione la squadra \u00e8 terza, alle spalle della vincente Sinudyne Bologna e della Billy Milano.\nNella XII edizione della Coppa Intercontinentale giocata a San Paolo in Brasile, la squadra varesina termina la competizione al terzo posto.\nIn Coppa delle Coppe la finale, disputata a Milano, vede contrapporsi Varese con la Gabetti Cant\u00f9. Vincenti i primi, che si aggiudicano la competizione."}
{"id": "1979381", "revid": "767487", "url": "https://it.wikipedia.org/wiki?curid=1979381", "title": "Pallacanestro Varese 1994-1995", "text": ""}
{"id": "1979383", "revid": "228587", "url": "https://it.wikipedia.org/wiki?curid=1979383", "title": "Pallacanestro Varese 1995-1996", "text": ""}
{"id": "1979386", "revid": "2194936", "url": "https://it.wikipedia.org/wiki?curid=1979386", "title": "Consiglio regionale del Trentino-Alto Adige", "text": "Il Consiglio regionale del Trentino-Alto Adige (in tedesco \"Regionalrat Trentino-S\u00fcdtirol\", in ladino \"Consei dla Region Trentin-S\u00fcdtirol\") \u00e8 l'organo legislativo della regione autonoma Trentino-Alto Adige. \u00c8 composto dai 70 membri dei consigli delle province autonome di Trento e di Bolzano (art. 25 comma 1, Statuto speciale per il Trentino-Alto Adige). Si riunisce alternativamente a Trento e a Bolzano (art. 27 c. 1).\nI membri del consiglio regionale rappresentano la regione (art. 28 c. 1 statuto) e non possono essere chiamati a rispondere delle opinioni e dei voti espressi nell'esercizio delle loro funzioni (art. 28 c. 2 statuto). La loro carica \u00e8 incompatibile con quella di deputato, senatore, membro di un altro Consiglio regionale o del Parlamento europeo (art. 28. c. 3 statuto).\nFra i membri vengono eletti un presidente e due vicepresidenti, che durano in carica per due anni e mezzo. Per la prima met\u00e0 della legislatura il presidente \u00e8 eletto fra gli appartenenti al gruppo di lingua italiana, per la seconda fra quelli di lingua tedesca. In alternativa pu\u00f2 essere eletto un consigliere appartenente al gruppo di lingua ladina, con l'assenso della maggioranza dei componenti del gruppo \"alle spese del quale\" viene eletto. In ogni caso i vicepresidenti devono fare parte del gruppo non rappresentato dal presidente (art. 30 Statuto). Presidente e vicepresidenti possono essere revocati dalla maggioranza dei componenti del Consiglio (art. 32 Statuto).\nCon la maggioranza assoluta dei consiglieri viene approvato un regolamento che disciplina l'attivit\u00e0 del Consiglio (art. 31).\nOriginariamente il Consiglio regionale rimaneva in carica 4 anni (art. 21 ) ma la durata \u00e8 stata portata a 5 anni nel 1972 (art. 3 ). La durata di 5 anni \u00e8 ora stabilita dall'art. 48 dell'attuale statuto.\nComposizione.\nAttualmente nella XVI Legislatura, in base alle elezioni provinciali del 2018, nel Consiglio della Provincia di Trento sono presenti i seguenti partiti politici:\nDopo le elezioni del 2018 il consiglio regionale risulta cos\u00ec determinato:\nPresidenti.\nDi seguito l'elenco dei presidenti del Consiglio regionale dal 1948 ad oggi."}
{"id": "1979393", "revid": "26415", "url": "https://it.wikipedia.org/wiki?curid=1979393", "title": "Bosco in Citt\u00e0", "text": ""}
{"id": "1979395", "revid": "37401", "url": "https://it.wikipedia.org/wiki?curid=1979395", "title": "Alberto Diaz Gutierrez", "text": ""}
{"id": "1979404", "revid": "179078", "url": "https://it.wikipedia.org/wiki?curid=1979404", "title": "Diga di Senise", "text": ""}
{"id": "1979411", "revid": "287204", "url": "https://it.wikipedia.org/wiki?curid=1979411", "title": "La voce del silenzio", "text": ""}
{"id": "1979415", "revid": "363629", "url": "https://it.wikipedia.org/wiki?curid=1979415", "title": "On demand", "text": ""}
{"id": "1979418", "revid": "17654", "url": "https://it.wikipedia.org/wiki?curid=1979418", "title": "On-demand", "text": ""}
{"id": "1979425", "revid": "37401", "url": "https://it.wikipedia.org/wiki?curid=1979425", "title": "Possidonio (vescovo)", "text": "Agiografia.\nPoche e confuse sono le notizie lasciate dal Santo. Secondo la cronaca medievale della chiesa di San Pietro di Reggio Emilia, sarebbe stato un presbitero di origine greca (Tebe) le cui reliquie sarebbero arrivate dalla \"Apulia\" a \"Garfaniana\" (nei pressi di Mirandola), cittadina che mut\u00f2 poi il nome in San Possidonio. \nQuesto trasferimento di reliquie avvenne grazie al vescovo di Reggio Emilia Azzo (IX secolo), per concessione dell'imperatore Ludovico il Pio (778-840).\nIl 20 settembre 1769, durante i lavori per la costruzione della nuova chiesa dedicata al santo, fu rinvenuta una cassa di marmo sotto il pavimento della chiesa di San Possidonio. Solo l\u201911 maggio 1937 i resti furono riconosciuti ufficialmente come reliquie di San Possidonio da parte del vescovo di Carpi.\nNel 1993 lo studioso Vilmo Cappi riusc\u00ec definitivamente a unire il filone d\u2019indagine mirandolese con quello tarantino: la traslazione di San Possidonio \"ex Apulia\" (su cui si indagava a Mirandola) non era una ricostruzione favolosa, ma un dato storico a tutti gli effetti, poich\u00e9 in Puglia, cio\u00e8 a Crispiano, era davvero presente l\u2019unica chiesa rupestre dedicata al santo.\nSuccessivamente al santo tebano si sarebbe sovrapposta la figura del pi\u00f9 noto san Possidio, biografo di sant'Agostino, con il quale Possidonio, a causa dell'assonanza del nome, viene a volte confuso. Tuttora non \u00e8 chiaro se si tratti di due figure distinte. \nCulto.\n\u00c8 patrono dei comuni di San Possidonio e Mirandola, in provincia di Modena, dove viene celebrato il 16 maggio. \u00c8 considerato patrono secondario della diocesi di Carpi."}
{"id": "1979432", "revid": "1305772", "url": "https://it.wikipedia.org/wiki?curid=1979432", "title": "Epigenesi", "text": ""}
{"id": "1979441", "revid": "767487", "url": "https://it.wikipedia.org/wiki?curid=1979441", "title": "Workingman's Death", "text": "Workingman's Death \u00e8 un film documentario del 2005 scritto e diretto da Michael Glawogger che presenta cinque ritratti sul lavoro manuale nel XXI secolo.\n\u00c8 stato presentato nella sezione Orizzonti alla Mostra del Cinema di Venezia e nella selezione ufficiale del Toronto Film Festival. Ha vinto il Premio Grierson, assegnato dal British Film Institute al miglior documentario presentato al London Film Festival.\n\u00c8 uscito nelle sale cinematografiche italiane il 7 luglio 2006 ed \u00e8 stato distribuito in DVD dalla Cecchi Gori Home Video.\nTrama.\nCinque ritratti sul lavoro nel XXI secolo (\"5 bilder zur arbeit im 21. jahrhudert\").\nIl documentario si apre su immagini d'epoca sovietiche, con i lavoratori che promettono fieramente di raggiungere nuovi record di produzione.\nQuindi mostra la seguente citazione:\nCapitolo 1: Eroi (Helden).\nDonbass, Ucraina.\nUomini strisciano in angusti tunnel soprannominati \"trappole per topi\" per estrarre il carbone da miniere ufficialmente chiuse. \u00c8 un lavoro faticoso, per di pi\u00f9 illegale, da cui riescono a ricavarne giusto per sopravvivere.\nSi tratta delle miniere nelle quali lavor\u00f2 negli anni trenta l'Eroe del Lavoro Socialista Aleksej Grigor'evi\u010d Stachanov, dando inizio allo stacanovismo.\nMentre una nuova coppia di sposi, come da tradizione, depone ai piedi della statua a lui dedicata un bouquet di fiori, un gruppo di minatori festeggia la pensione di uno di loro bruciando il suo equipaggiamento da lavoro.\nCapitolo 2: Fantasmi (Geister).\nKawah Ijen, Indonesia.\nFile di uomini con contenitori di bamb\u00f9 in spalla salgono e scendono lungo le pendici di un vulcano. Immersi nei vapori malsani, estraggono dal cratere lo zolfo che trasportano poi a valle, alla stazione di pesatura.\nA seconda dell'et\u00e0, dell'esperienza e della forza, possono trasportare fra le 155 e le 255 libbre di zolfo, per pi\u00f9 di tre miglia di sentiero.\nSu quello stesso sentiero, le file di lavoratori incrociano quelle dei turisti che si godono la bellezza dello scenario naturale. I lavoratori stessi sono un'attrazione turistica e per qualche sigaretta o pochi soldi si prestano volentieri ad essere fotografati, oppure vendono statuette scolpite nello zolfo.\nIn qualche modo, pur essendo impegnati in un lavoro cos\u00ec arcaico, sono raggiunti dalla globalizzazione. Uno dei portatori pi\u00f9 giovani veste una maglietta dell'Inter ed \u00e8 appassionato di Bon Jovi.\nCapitolo 3: Leoni (L\u00f6wen).\nPort Harcourt, Nigeria.\nIn un enorme, affollato macello a cielo aperto bovini ed ovini vengono sgozzati, macellati, puliti, arrostiti e venduti, in un'articolata divisione del lavoro che coinvolge centinaia di persone, come\nIshaq Mohammed, che nel giro di una giornata pu\u00f2 uccidere qualche centinaio di capre, o come uno degli uomini che lavano le teste di vacca, che lavora anche come moto-taxista.\nUno dei macellai riassume cos\u00ec il senso di questo luogo e del proprio lavoro: \u00abChi \u00e8 nato con e attraverso il sangue prover\u00e0 ogni tipo di sofferenza. Specialmente se \u00e8 venuto al mondo in un posto che deve ancora conoscere la civilizzazione. Siamo nati nella sofferenza perch\u00e9 in questo Paese niente \u00e8 come dovrebbe essere. Quindi ognuno qui fa il suo lavoro con pazienza. E se Dio nella sua infinita grazia ci dovesse concedere fortuna cos\u00ec sia.\u00bb\nCapitolo 4: Fratelli (Br\u00fcder).\nGaddani, Pakistan.\nSulle coste del Belucistan, enormi petroliere in disuso vengono smantellate per riutilizzarne il metallo. Gli operai sono in gran parte di etnia pashtun, provenienti dalle montagne del nord del paese.\n\u00c8 un lavoro duro, pericoloso (\u00abQuesto lavoro \u00e8 la morte stessa [...] La morte \u00e8 sempre con noi\u00bb), mal retribuito, nel quale \u00e8 fondamentale la collaborazione, per riuscire ad avere la meglio, pezzo dopo pezzo, su quelle gigantesche imbarcazioni: \u00abSiamo come fratelli. E dobbiamo avere fiducia in noi. In fondo siamo tutto ci\u00f2 che abbiamo. Se uno dei colleghi ha un problema ci riuniamo tutti e vediamo cosa possiamo fare e se possiamo risolvere il problema. Non ci sono mai litigi tra gli operai. Litigare ci ruberebbe solo le energie, cosa che non possiamo permetterci. Certamente \u00e8 un lavoro di merda, ma nonostante ci\u00f2 andiamo molto d'accordo.\u00bb\nPer sopportare una vita cos\u00ec difficile, non rimane che affidarsi a Dio: \u00abCosa \u00e8 bene e cosa \u00e8 male lo sa solo Allah. Facciamo il nostro lavoro e il resto \u00e8 nelle mani di Dio.\u00bb\nCapitolo 5: Futuro (Zukunft).\nLiaoning, Cina. In un paese lanciato in uno straordinario sviluppo economico, nelle acciaierie di Angang gli operai sono consapevoli dei cambiamenti dovuti al passaggio dall'economia pianificata all'economia di mercato, ma sembrano credere alla propaganda governativa e ad un futuro di progresso, benessere e prosperit\u00e0.\nUno dei vecchi operai si dice pronto a sacrificarsi come gli eroi del lavoro del passato, ma ammette che i propri figli potrebbero non seguire la stessa strada.\nCapitolo 6: Epilogo (Epilog).\nDuisburg, Germania.\nMentre in Cina le acciaierie sono ancora in piena attivit\u00e0, nel cuore industriale della Vecchia Europa, le acciaierie Duisburg-Meiderich, che hanno lavorato dall'inizio del Novecento fino alla met\u00e0 degli anni ottanta, sono state trasformate in un Parco paesaggistico (Landschaftspark). Oggi le luci che illuminano di notte il complesso industriale non sono pi\u00f9 quelle degli altiforni in funzione 24 ore su 24, ma un'affascinante installazione artistica. Nelle acciaierie risuonano solo le voci dei turisti, non pi\u00f9 i rumori dei macchinari.\n\u00c8 quello della Cina o piuttosto questo, il futuro del lavoro manuale?\nRiconoscimenti.\nL'autorevole rivista del British Film Institute \"Sight &amp; Sound\" l'ha indicato fra i trenta film chiave del primo decennio del XXI secolo."}
{"id": "1979448", "revid": "647919", "url": "https://it.wikipedia.org/wiki?curid=1979448", "title": "Congregazione Suore Oblate di San Luigi Gonzaga", "text": ""}
{"id": "1979450", "revid": "216538", "url": "https://it.wikipedia.org/wiki?curid=1979450", "title": "Henry - Pioggia di sangue", "text": ""}
{"id": "1979452", "revid": "1318658", "url": "https://it.wikipedia.org/wiki?curid=1979452", "title": "Anarchici e Resistenza in Francia", "text": "Anarchici e Resistenza in Francia includevano molti soggetti impegnati nell'antifascismo, tra di essi si distinsero in particolare gli esuli de La Retirada riparati in Francia, l'anarchico Francisco Ponz\u00e1n Vidal, e la banda anarchica \"La compagnia del maquis di Rochechouart\".\nSubito dopo l'armistizio con la Germania.\nL'inizio della Resistenza francese non coincise con la firma dell'armistizio del 22 giugno a Compi\u00e8gne tra Francia e Germania, infatti, il governo di Philippe P\u00e9tain rappresent\u00f2 per la maggioranza dei francesi la prosecuzione del governo legittimo, che vista l'impossibilit\u00e0 di contrastare lo strapotere militare tedesco aveva preferito scegliere il male minore. Il messaggio di Charles de Gaulle suscit\u00f2 limitate iniziative volte a contrastare l'occupante, che per il momento non aveva ancora mostrato il suo aspetto peggiore. Restava cocente la delusione della sconfitta, ma il ricordo delle stragi della prima guerra mondiale e una certa acquiescenza della destra, rese accettabile lo status quo.\nPer il problema del collaborazionismo sotto il governo di Vichy il libro di Robert O. Paxton \"Vichy\" illustra in modo molto crudo fino a che punto si spinsero i collaborazionisti. L'opposizione alle forze occupanti ed al governo nato dall'armistizio assunse forme diverse nelle due zone in cui era stata divisa la Francia, la zona Nord occupata ed amministrata dai nazisti, la zona Sud soggetta al governo di Vichy.\nInizio della Resistenza.\nLa lotta partigiana contro i tedeschi si svilupp\u00f2 in tutto il territorio occupato. Due furono le strategie di conduzione della guerra, una fondata sulla mobilit\u00e0 e flessibilit\u00e0 di piccole unit\u00e0 (tattica di combattimento ben nota, dai loro precedenti militari in Spagna, ai reduci miliziani antifascisti spagnoli) pronte ad attaccare o a ritirarsi secondo le situazioni, che operavano in citt\u00e0 e pianura, l'altra pi\u00f9 statica al contrario favorevole a forti concentrazioni d'uomini con la creazione di campi trincerati in zone montagnose ritenute difendibili.\nGli spagnoli.\nGli spagnoli per esperienza e carattere furono pi\u00f9 favorevoli a piccoli gruppi mobili ma dove previsto dall'organizzazione centrale, come nei maquis del Vercors, dei Gli\u00e8res e di Mount-Mouchet, si adeguarono alle disposizioni superiori. Cadranno anche loro in gran numero quando le forze congiunte tedesche e collaborazioniste attaccheranno dal febbraio al luglio 1944 questi altopiani ed infliggeranno alle forze della Resistenza francese una delle pi\u00f9 pesanti sconfitte della loro breve storia.\nLa dissidenza.\nNella zona libera prima dell'occupazione tedesca, in seguito dello sbarco alleato nell'Africa del Nord dell'8 novembre 1942, si svilupp\u00f2 la \"dissidenza\" (cio\u00e8 la non accettazione dell'armistizio) che non dovendo combattere i tedeschi, organizz\u00f2 i Reseaux, piccoli gruppi in contatto con Londra a cui trasmettevano informazioni sulle aziende che lavoravano per lo sforzo bellico tedesco, effettuavano sabotaggi mirati evitando di spargere sangue francese e diffondevano materiale di propaganda anti-Vichy. Erano composti in prevalenza da ex ufficiali dell'esercito francese, uomini di cultura come Jacques Cassou, antifascisti e antinazisti reduci della Guerra di Spagna, tra questi l'italiano Francesco Fausto Nitti (che al suo arrivo in Spagna comand\u00f2 un battaglione di giovani anarchici inquadrati nell'esercito repubblicano che erano i superstiti del battaglione anarchico chiamato \"battaglione della morte\" ).\nLa posizione dei comunisti.\nI comunisti, sempre condizionati dal patto di non aggressione russo-tedesco, fino al 22 giugno 1941, giorno dell'invasione tedesca dell'URSS, rimasero fedeli al loro proclama: \"Ni soldats de l'Angleterre avec De Gaulle! Ni soldats de l'Allemagne avec P\u00e8tain! Vive l'union de la Nation Fran\u00e7aise!\". I libertari invece si sentivano estranei al conflitto in corso ed alle sue immediate conseguenze, in quanto lo ritenevano un conflitto tra interessi nazionalistici al di fuori d'ogni progetto rivoluzionario.\nIl governo di Vichy fu molto duro con questi rivoluzionari antinazionali e prosegu\u00ec nella sua azione di repressione che si concretizz\u00f2 in 911 arresti, 610 internamenti, 1.420 perquisizioni e 177 espulsioni. Tutti i gruppi politici furono colpiti prima il POUM poi gli anarchici e per ultimi i comunisti e i socialisti. Tutti condannati a pesanti pene di lavori forzati nei campi di prigionia del Sahara per \u201cricostituzione di societ\u00e0 disciolte - distribuzione di volantini d'ispirazione straniera tali da nuocere all'interesse nazionale - attivit\u00e0 comunista\u201d. Tra i libertari fu arrestato Jaime Esgleas, marito di Federica Montseny, Ministro della Sanit\u00e0 della Repubblica Spagnola, membro del Mouvement Libertaire Espagnol MLE. Con lui furono processati dal tribunale militare di Tolosa numerosi anarchici colpevoli di violazione dell'art. 80 del Codice Penale che puniva \u201cintrighi anarchici contro la sicurezza dello stato\u201d, le pene variarono da uno a tre anni di reclusione.\nI comunisti cambiano strategia.\nIl 26 agosto 1941 - in URSS era in corso l'invasione della Wehrmacht - il Partito Comunista Spagnolo aveva lanciato un appello per la costituzione di un fronte antifascista: l\"'Union Nacional Espa\u00f1ola\" (UNE). Gli anarchici contrapposero l'Alianza Democratica Espa\u00f1ola, cui aderirono il , la CNT, la FAI, il PSOE e la UGT. Sul numero di novembre 1942 \"Reconquista de Espa\u00f1a\", organo dell'UNE, figurava un importante documento intitolato \"Doctrina, programa y acci\u00f3n de la Uni\u00f3n Nacional\" che poneva l'accento sulla necessit\u00e0 dell'unit\u00e0 di tutte le forze antifasciste per sconfiggere prima il nazismo e di conseguenza subito dopo il franchismo.\nGli anarchici discutono la tattica.\nDi fronte a un programma che aveva come fine ultimo il ritorno della democrazia di Spagna, le altre aggregazioni politiche furono divise, lacerate da contrasti interni. Specie i libertari che in un plenum del 6 giugno 1943 affrontarono per la prima volta la questione di una collaborazione con la Resistenza francese. La tensione tra le due tendenze libertarie si accentuarono fino a una completa rottura in dicembre. Mentre l'anima politica, favorevole alla partecipazione del MLE a una futura Assemblea Costituente della Spagna liberata, maggioritaria, consigli\u00f2 i militanti di aderire alla Resistenza piuttosto che lasciarsi passivamente deportare in Germania, la tendenza apolitica mantenne la sua posizione di rifiuto affermando che: \"non bisognava intervenire in nessuna azione armata contro l'esercito d'occupazione, n\u00e9 contro le autorit\u00e0 civili finch\u00e9 non si attua una sollevazione in chiave libertaria dell'intero popolo francese\". Erano rimasti fermi alla visione utopica della rivoluzione generale, quest'ultima posizione risult\u00f2 in seguito fortemente minoritaria nella pratica dello scontro militare con gli occupanti tedeschi e i collaborazionisti fascisti.\nI Passeurs.\nI Passeurs erano elementi che provvedevano a far fuggire attraverso i Pirenei aviatori alleati abbattuti e quanti volevano raggiungere le forze della Francia Libera. In seguito, con l'inizio delle persecuzioni razziali, fecero lo stesso con gli ebrei. \nIn quest'opera furono in prima linea gli spagnoli, che sin dalla caduta della loro Repubblica si erano attivati per far compiere il tragitto inverso a quanti fuggivano il terrore franchista. Si ritiene che abbiano operato in tempi diversi nei Pirenei almeno venti reti non tutte per\u00f2 animate da motivazioni umanitarie o politiche, alcune, costituite in prevalenza da andorrani chiedevano del denaro per i loro servigi. Il lavoro dei passeurs era pieno d'insidie, oltre alle condizioni atmosferiche che in montagna potevano peggiorare in ogni momento occorreva fare i conti con le guardie di frontiera francesi e spagnole. La rete pi\u00f9 celebre fu quella denominata Pat O'Leary, il cui vero nome \u00e8 Gu\u00e9risse Albert, creata dal capitano scozzese Ian Garrow nel dicembre 1940 a Marsiglia e diretta dall'aragonese anarchico e militante della CNT Francisco Ponz\u00e1n Vidal.\nDel gruppo Ponzan fanno parte anche:\nIl \"Gruppo Ponzan\" dopo la sua cattura.\nDopo la cattura e il successivo omicidio di Francisco Ponz\u00e1n Vidal (decorato \"alla memoria\" da diversi governi), il Gruppo Ponzan fu diretto da Marie-Luise Dissart, detta \"Francesca\", fintantoch\u00e9 il moltiplicarsi degli arresti e la paura di rappresaglie, che aveva fatto chiudere molte porte altre volte amiche, indussero i superstiti del gruppo a confluire in altre reti o a prendere la via dei maquis.\nGli esuli spagnoli, lungi dal rappresentare un'entit\u00e0 monolitica, rassomigliavano piuttosto a un prisma a molte facce, una comunit\u00e0 continuamente scossa da scissioni, con fratture talora molto profonde, sopravvissute alla guerra civile ed in gran parte non ben disposta verso il paese d'accoglienza per il trattamento finora ricevuto. Falcidiati della parte culturalmente pi\u00f9 preparata dall'emigrazione in America latina, si preoccuparono anzitutto della riorganizzazione interna dei diversi gruppi politici mantenendo vivi contatti con i militanti pi\u00f9 attivi rinchiusi nei campi di disciplina francesi o africani. Una stima approssimativa del lavoro del \"Gruppo Ponzan\" porta approssimativamente a queste cifre, in circa tre anni d'attivit\u00e0 il gruppo riusc\u00ec a far passare almeno 1.500 fuggiaschi, fra cui famiglie ebraiche, 700 aviatori alleati, nonch\u00e9 documenti ed istruzioni per conto del Bureau Central de Renseignements et d'Action \u2013 BCRA (Ufficio Informazioni della Francia Libera) utilizzando almeno tre diverse linee di passaggio: \"Tolosa - Osseja\", \"Tolosa - Banyuls\", \"Tolosa - Andorra\".\nL'UNE formata dai comunisti consolida posizioni.\nCos\u00ec progressivamente l'UNE s'impose come organizzazione dei rifugiati spagnoli e li accolse tra le file dei FTP. Ma la struttura agile dei maquis, le cui unit\u00e0 erano di norma formate da poche decine d'uomini, favor\u00ec la costituzione, pur sempre sotto il comando centrale, di gruppi di militanti con le stesse idee politiche, ovvero bande formate da miliziani della stessa ideologia politica con fortissima autonomia militare. Nel marzo 1944, in previsione dell'imminente sbarco alleato sulle coste francesi, il generale De Gaulle d'autorit\u00e0 militarizz\u00f2 le forze della clandestinit\u00e0 raggruppandole nelle \"FFL-Forces Fran\u00e7aises de l'Int\u00e9rieur - F.F.I\", estensione interna alla Francia delle \"Forces fran\u00e7aises libres - FFL\", sotto il comando del generale Koenig. Al momento dello sbarco in Normandia fu impartito l'ordine alle formazioni partigiane di cooperare con il comando alleato per bloccare o rallentare i movimenti del nemico, che avrebbe cercato di far affluire rinforzi nelle zone costiere.\nSpagnoli ed anarchici comunque combattono.\nIn questa battaglia, decisiva per le sorti della guerra all'Ovest, s'inserirono da protagonisti i rifugiati spagnoli, soprattutto quelli del Sud della Francia ove sin dalla fine del 1941 si erano radunati i primi \"maquis\". Si trattava per lo pi\u00f9 di fuggitivi del campo di Campo d'internamento di Le Vernet\nNacque dapprima la 3\u00aa Brigata Guerrilleros Espa\u00f1oles sotto il comando di Vicuna Vitorio, alias Julio Oria, che agli inizi si limit\u00f2 al sostegno di quanti tentavano la via della Spagna e all'organizzazione d'altri gruppi simili nei dipartimenti vicini. Nell'aprile 1942 fu costituito il \"XIV Cuerpo Guerrilleros Espa\u00f1oles\" che man mano ampli\u00f2 la sua zona d'influenza inserendovi delle brigate:\nIl Corpo oper\u00f2 in stretto contatto con i FTP. - M.O.I., fino al maggio 1944 quando fu sciolto per formare l'Agrupaci\u00f3n de guerrilleros espa\u00f1oles AGE sotto il comando di Luiz Fern\u00e1ndez ed integrarsi nelle FFL-Forces Fran\u00e7aises de l'Int\u00e9rieur - F.F.I. Prima di passare alla seconda fase della lotta che prevedeva l'attacco frontale all'esercito tedesco ed ai collaborazionisti i maquis avevano operato numerose azioni di sabotaggio, liberazione di prigionieri, attentati a militari tedeschi e gendarmi francesi. Il bilancio del 1943 fu di centosettantasei azioni, tra cui il sabotaggio d'ottantasei centrali elettriche e linee dell'alta tensione e sessantaquattro interruzioni stradali, nonch\u00e9 attacchi a posti di guardia e prigioni. La constatazione delle autorit\u00e0 germaniche e di quelle di Vichy fu concorde: \u201cLe industrie chiave della produzione di guerra sono state ostacolate dalla riduzione dell'energia messa a loro disposizione, mentre le comunicazioni ferroviarie hanno risentito della diminuzione catastrofica del carbone\u201d. Con lo sbarco alleato in Normandia del 6 giugno 1944, le FFL-Forces Fran\u00e7aises de l'Int\u00e9rieur - F.F.I furono attive nel bloccare con ogni mezzo l'afflusso di rinforzi alle truppe tedesche impegnate nel contenere le teste di ponte angloamericane. Una di queste azioni ebbe un seguito oltremodo drammatico, infatti, pass\u00f2 alla storia come una delle pi\u00f9 feroci rappresaglie operate dai nazisti contro le popolazioni civili nel corso della seconda guerra mondiale.\nLa compagnia del maquis di Rochechouart.\nOperava nell'Alta Vienne una compagnia del maquis de Rochechouart composta quasi esclusivamente da libertari spagnoli al comando di Ram\u00f3n Vila Capdevila Raymond, militante anarco-sindacalista della CNT, specializzata in distruzioni con il dinamite. Ai primi di giugno nei pressi di Saint-Junien essi fecero saltare un ponte sulla Vienne sul quale stava transitando un treno blindato della Divisione S.S. Das Reich, che acquartierata a Mountauban (Tarn et Garonne) stava raggiungendo il fronte della Normandia. L'attentato caus\u00f2 numerosi morti e feriti nonch\u00e9 la distruzione d'ingente materiale bellico. Il comandante della Divisione gen. Lammerding ordin\u00f2 che per rappresaglia fosse sterminata la popolazione del paese pi\u00f9 vicino: Oradour-sur-Vayres. Per un tragico gioco del destino vi era nelle vicinanze un'altra comunit\u00e0 che portava lo stesso nome: Oradour-sur-Glane e fu su questa che si abbatt\u00e9 il 10 giugno 1944 la furia nazista. Nel paese erano rimasti seicentoquarantadue persone: gli uomini furono radunati in piazza e fucilati, le donne e i bambini vennero rinchiusi nella chiesa cui fu appiccato il fuoco dove tutti morirono bruciati ed asfissiati. Tra le vittime si contarono diciotto spagnoli, tra i quali alcuni bambini ricordati in una stele dedicata \"aux martyrs espagnols\". Il nome d'Oradour-sur-Glane divenne simbolo della barbarie nazista come Varsavia, Marzabotto, Kalavrita e Lidice.\nDopo lo sbarco in Normandia.\nDopo il 15 agosto 1944, giorno dello sbarco alleato erano in Provenza, tutto il Sud divenne una polveriera, le FFL-Forces Fran\u00e7aises de l'Int\u00e9rieur - F.F.I passarono all'offensiva e i tedeschi iniziarono una precipitosa ritirata per non essere tagliati fuori. Dei numerosi scontri con le forze partigiane il pi\u00f9 importante avvenne a La Madeleine (Gard) ed ebbe ancora per protagonisti i guerriglieri spagnoli. Il 23 agosto la 3\u00aa Divisione agli ordini di Cristino Garc\u00eda Grandas, che comprendeva la 21\u00aa brigata GE, comandata da Gabriel Per\u00e9z, vecchio minatore anarchico delle C\u00e9vennes, blocc\u00f2 la strada a una colonna tedesca forte di millecinquecento uomini all'incrocio tra Saint-Hypolite, Anduze e N\u00eemes. Consapevoli di essere circondati, i tedeschi, che avevano avuto pi\u00f9 di cento morti, si arresero senza condizioni, dopo che il loro comandante luogotenente-generale Konrad Zietzeche si era tolto la vita. Trentaquattro soldati della notte erano rimasti sul terreno e saranno tumulati ad Albi in quello diverr\u00e0 il cimitero di La Madleine. La lapide che ricorda questi Enfants Morts pour la France porta i nomi di Augustin Garc\u00eda, Jos\u00e9 Fern\u00e1ndez, Francisco Perera e Ram\u00f3n Porta.\nL'offensiva partigiana prosegu\u00ec e ventisei dipartimenti del Sud ed otto del Nord passarono sotto il controllo delle FFL-Forces Fran\u00e7aises de l'Int\u00e9rieur - F.F.I. Soprattutto nell'Ari\u00e8ge i guerriglieri spagnoli presero l'iniziativa e liberarono Tolosa e Foix e tutto il territorio del dipartimento suscitando l'ammirazione della missione alleata che li aveva raggiunti poco giorni prima dell'inizio dell'offensiva. Essa si compliment\u00f2 con la 3\u00aa brigata per il coraggio dimostrato nei combattimenti: \u201c\u00c8 difficile citare tutti i gesti d'eroismo compiuti da questi soldati. I membri della missione alleata sono fieri di aver lottato a fianco dei repubblicani spagnoli\u201d. Molti spagnoli furono decorati per atti di valore compiuti nel corso d'azioni partigiane. Come simbolo sono ricordate le parole pronunciate dal generale De Gaulle sul finire del 1944 nel decorare lo spagnolo Garc\u00eda Calero, per il suo comportamento nei combattimenti nell'Ari\u00e8ge in cui fu gravemente ferito: \u201cGuerrillero spagnolo: in te io onoro i tuoi compatrioti, per il valore, per il sangue versato per la Libert\u00e0 e per la Francia. Per le tue sofferenze sei un eroe francese e spagnolo\u201d. Liberato il Sud, i guerriglieri spagnoli dei battaglioni Libertad (anarchici), e Gudaris (Baschi), inquadrati nelle forze armate alleate, nell'inverno 1944 -1945 presero parte ai durissimi combattimenti contro la sacca dell'estuario della Gironda, dove novantamila tedeschi si difesero strenuamente fino al 18 aprile 1945. Da ricordare infine gli spagnoli arruolati fin dall'inizio della guerra nel ricostituito esercito della Francia Libera, che combatterono a Narvick (Norvegia), a Massaua, in Siria, a Bir Hakeim, in Italia, alla liberazione di Parigi ed infine in Germania.\nI primi ad entrare a Parigi sono i carrarmati dei miliziani antifascisti spagnoli.\nLa prima unit\u00e0 che il 24 agosto 1944 entr\u00f2 a Parigi fu la 9\u00aa Compagnia composta da 11 half-tracks [ referenza necessaria]:\nAll'Hotel de Ville, sede ufficiale del sindaco, gli uomini della CNT, della FAI e della UGT, con caschi dell'esercito statunitense, uniformi delle FFI e insegne della Spagna repubblicana, furono ricevuti alle 9.22 della sera da L\u00e9o Hamon, membro del Consiglio Nazionale della Resistenza francese, il quale annota nei suoi scritti: \u00abParlavano molto male il francese. Erano i repubblicani spagnoli della divisione Leclerc\u00bb. Prima di andare a dormire, Hamon vuole ascoltare le canzoni di battaglia dei miliziani, \u00abA las barricadas\u00bb, l'inno ufficiale della CNT-FAI, \u00ab\"Ay Carmela!\"\u00bb, il cui nome completo \u00e8 \"El Paso del Ebro\", la storica canzone della battaglia dell'Ebro, nonch\u00e9 del V Reggimento, \"il Reggimento di Ferro\", addestrato da Vittorio Vidali.\nLa distorsione della storia ed il tardivo ricordo.\nI gollisti ed alcuni storici vicini al Partito Comunista Francese che scrissero di quegli avvenimenti, cambiarono i nomi dei blindati sostituendoli con nomi francesi. La partecipazione alla liberazione di Parigi della colonna corazzata di miliziani antifascisti spagnoli fu relegata nelle nebbie dell'oblio, ma oltre mezzo secolo dopo, il comune di Parigi rende un primo omaggio: l'inaugurazione di una targa commemorativa a loro dedicata. Dopo la Liberazione la Francia volle onorare il sacrificio dei guerriglieri spagnoli e numerosi monumenti furono eretti nei diversi dipartimenti della Francia dove gli spagnoli erano stati protagonisti nella lotta per la Libert\u00e0. Imponente quello eretto nel cimitero di P\u00e8re-Lachaise di Parigi, altri vennero collocati sui luoghi delle battaglie, come ad Annecy e in Val d'Enfer (Alta Savoia), a Vira, La Crouzette e Roquefixade (Ari\u00e9ge), a Bonadoux (Lor\u00e9ze), Sainte Regonde (Aveyron), Berves (Dordogne), ed in altre localit\u00e0.\nMa nel film Parigi Brucia del 1966 si legge benissimo il nome Madrid in un halftrack e Teruel in un altro.\nLe donne.\nLe pagine sulla Resistenza non possono chiudersi senza un doveroso ricordo delle tante donne, che lottarono a fianco degli uomini, svolgendo i compiti pi\u00f9 gravosi e pericolosi, subendo umiliazioni e torture e rischiando la deportazione nei campi di sterminio nazisti. Queste donne, temprate dalla guerra civile, dalle mille difficolt\u00e0 dell'esilio, continuarono ad essere mogli o compagne, madri e figlie svolgendo tuttavia un ruolo essenziale per la vittoria sul nazismo. \u00c8 oltremodo difficile quantificare la parte da loro svolta e la loro appartenenza politica, perch\u00e9 nella storia dell\"'Arm\u00e8e de l'ombre\" sono misconosciute e le loro azioni disistimate. Sono state: agenti di collegamento, sabotatrici, affittacamere, addette al trasporto d'armi e documenti, accompagnatrici, ma \u00e8 solo in occasione dell'arresto, della morte o della deportazione che si sente parlare di loro."}
{"id": "1979453", "revid": "1431409", "url": "https://it.wikipedia.org/wiki?curid=1979453", "title": "Michael Rooker", "text": "Biografia.\nDi origini inglesi, irlandesi e scozzesi, \u00e8 un attore caratterista, che si fece conoscere con il film del 1986 \"Henry, pioggia di sangue\", in cui ricopr\u00ec il ruolo del serial killer Henry, ispirato da Henry Lee Lucas. Successivamente l'attore interpret\u00f2 parecchi ruoli da caratterista, quasi sempre nel ruolo di cattivo, come in \"Mississippi Burning\", in \"Nico\", contrapposto a Steven Seagal, o in \"Giorni di tuono\", rivale di Tom Cruise. Altri due ruoli lo fecero conoscere bene al grande pubblico furono quelli di co-protagonista al fianco di Sylvester Stallone in \"Cliffhanger - L'ultima sfida\" e di Arnold Schwarzenegger ne \"Il sesto giorno\". Nel 2006 ritorn\u00f2 sulle scene dopo un breve periodo di riposo, apparendo nel film \"Slither\" di James Gunn, mentre nel 2008 recit\u00f2 in \"Jumper\" di Doug Liman, a fianco di Hayden Christensen.\nNell'anno 2008 ha preso parte in un episodio della seconda stagione di \"Chuck\", dal titolo \"Chuck vs. Babbo Natale\". Dal 2010 \u00e8 nel cast della serie televisiva \"The Walking Dead\" nel ruolo di Merle Dixon, e vi rimane per tre stagioni, fino al 2013, anno in cui interpreta nuovamente il personaggio di Merle nel videogioco tratto dalla serie, \"\". Nello stesso anno ottiene la parte di Yondu Udonta nel film del Marvel Cinematic Universe \"Guardiani della Galassia\", uscito nei cinema nel 2014. Torna nuovamente nel sequel \"Guardiani della Galassia Vol. 2\", uscito nei cinema nel 2017. Il regista James Gunn, con cui ha collaborato in entrambi i capitoli dei \"Guardiani della Galassia\", lo sceglie nel ruolo dell'hacker smemorato Savant nel suo nuovo film \"The Suicide Squad - Missione suicida\", ambientato nel DC Extended Universe, in uscita nel 2021.\nDoppiatori italiani.\nNelle versioni in italiano delle opere in cui ha recitato, Michael Rooker \u00e8 stato doppiato da:\nDa doppiatore \u00e8 sostituito da:"}
{"id": "1979456", "revid": "8596", "url": "https://it.wikipedia.org/wiki?curid=1979456", "title": "Hugo W. Friedhofer", "text": ""}
{"id": "1979458", "revid": "287204", "url": "https://it.wikipedia.org/wiki?curid=1979458", "title": "Vuelta a Espa\u00f1a 2002", "text": "La Vuelta a Espa\u00f1a 2002, cinquantasettesima edizione della corsa, si svolse in ventuno tappe dal 7 al 29 settembre 2002, per un percorso totale di 3 128,6\u00a0km. Fu vinta dallo spagnolo Aitor Gonz\u00e1lez che termin\u00f2 la gara in 75h13'52\".\nSquadre e corridori partecipanti.\nLe 23 squadre partecipanti alla gara furono:"}
{"id": "1979461", "revid": "287204", "url": "https://it.wikipedia.org/wiki?curid=1979461", "title": "Tirupur", "text": " \nTirupur (o Tiruppur) \u00e8 una suddivisione dell'India, classificata come \"municipality\", di 346.551 abitanti, capoluogo del distretto di Tirupur, nello stato federato del Tamil Nadu. In base al numero di abitanti la citt\u00e0 rientra nella classe I (da 100.000 persone in su) e l'agglomerato urbano raggiunge i 550.826 abitanti.\nGeografia fisica.\nLa citt\u00e0 \u00e8 situata a 11\u00b0 5' 60 N e 77\u00b0 20' 60 E e ha un'altitudine di 294 .\nSociet\u00e0.\nEvoluzione demografica.\nAl censimento del 2001 la popolazione di Tirupur assommava a 346.551 persone, delle quali 180.629 maschi e 165.922 femmine. I bambini di et\u00e0 inferiore o uguale ai sei anni assommavano a 35.078, dei quali 17.589 maschi e 17.489 femmine. Infine, coloro che erano in grado di saper almeno leggere e scrivere erano 262.449, dei quali 147.797 maschi e 114.652 femmine."}
{"id": "1979462", "revid": "20090", "url": "https://it.wikipedia.org/wiki?curid=1979462", "title": "Imereti", "text": ""}
{"id": "1979464", "revid": "75435", "url": "https://it.wikipedia.org/wiki?curid=1979464", "title": "Escatologica", "text": ""}
{"id": "1979465", "revid": "838137", "url": "https://it.wikipedia.org/wiki?curid=1979465", "title": "Apocalissi apocrife ebraiche", "text": ""}
{"id": "1979467", "revid": "111433", "url": "https://it.wikipedia.org/wiki?curid=1979467", "title": "Kosovo", "text": "Il Kosovo o, in italiano, Cossovo (pron. ; in albanese \"Kosova\"; ; storicamente \"Dardania\" in illirico), ufficialmente Repubblica del Kosovo (in albanese: \"Republika e Kosov\u00ebs\"), \u00e8 uno Stato a riconoscimento limitato dell'Europa sud-orientale.\nAutoproclamatosi indipendente dalla Serbia il 17 febbraio 2008; quest'ultima dichiar\u00f2 immediatamente di non riconoscerne l'indipendenza, accolta invece da numerosi Stati, tra cui l'Italia. Al 2021 l'indipendenza \u00e8 riconosciuta da 98 Stati membri dell'ONU. Secondo la Corte internazionale di giustizia del 22 luglio 2010 la dichiarazione d'indipendenza del Kosovo non ha violato n\u00e9 il diritto internazionale generale n\u00e9 la risoluzione 1244 del consiglio di sicurezza ONU. Il parere non include una presa di posizione sugli effetti della dichiarazione, e cio\u00e8 sull'acquisto, o no, della qualit\u00e0 di Stato a tutti gli effetti (paragrafo 51).\nAl centro della penisola balcanica, \u00e8 delimitato a nord e a est dalla Serbia, a sud-est dalla Macedonia del Nord, a sud-ovest dall'Albania e a ovest dal Montenegro. Ha una superficie di e una popolazione di circa 1,8 milioni di abitanti.\nAbitata da popolazioni illiriche fin dall'antichit\u00e0, fu parte dell'impero romano. Invaso a pi\u00f9 riprese da popolazioni slave venute dal nord-est dall'VIII secolo, rimase caratterizzato dalle popolazioni proto-albanesi. Divenuta parte dell'impero bizantino e poi impero serbo, dopo la battaglia della Piana dei Merli (1389), che vide le forze militari cristiane serbe fronteggiare gli ottomani, il territorio divenne controllo ottomano. Unita alle altre trib\u00f9 albanesi nella Lega creata nel 1444 da Giorgio Castriota detto \"Scanderbeg\", dopo una lunga resistenza durata ventiquattro anni, la regione del Kosovo, cos\u00ec come tutta l'Albania, fu divisa in piccoli principati autonomi sottoposti per quattro secoli e mezzo alla sovranit\u00e0 dell'impero ottomano. Nel XIX secolo si accentuarono rivolte popolari per l'indipendenza, la Lega di Prizren (1878) promosse l'idea di uno stato nazionale albanese, anche in difesa dei confini delle pressioni serbo-montenegrine al nord e greche al sud, e stabil\u00ec il moderno alfabeto albanese. Pur non rientrando nei confini decisi nella conferenza di Londra nell'autodichiarata indipendente Albania (1912), l'ideale di unione nazionale fu sempre caratteristica delle popolazioni locali. Durante la seconda guerra mondiale, con l'occupazione italiana dell'Albania (1939-1943), buona parte dell'attuale Kosovo si un\u00ec allo Stato albanese. Con la conclusione della seconda guerra mondiale divenne parte della Jugoslavia, mantenendo una certa autonomia amministrativa e culturale a causa della sua diversa identit\u00e0 non slava. Dopo i gravi fatti e la guerra che ne scatur\u00ec, il Kosovo ha dichiarato la sua indipendenza ed \u00e8 una repubblica parlamentare.\nLa capitale \u00e8 Pristina; la maggioranza degli abitanti \u00e8 di lingua albanese e si riconosce albanese. Pur non appartenendo all'Unione Europea utilizza di fatto l'Euro dal 2002.\nOrigine del nome.\nIl nome attuale \"Kosovo\" ha origine dalla localit\u00e0 della Piana dei Merli (\"Fush\u00eb Kosov\u00eb\" in albanese, \"Kosovo Polje\" in serbo), 8\u00a0km a sud-ovest di Pristina, teatro della battaglia omonima del 1389. In serbo \"Kosovo Polje\" (\u041a\u043e\u0441\u043e\u0432\u043e \u041f\u043e\u0459\u0435) significa, alla lettera, \"Campo del merlo\" (o \"Piana del merlo\"), essendo \"kosovo\" la forma declinata possessiva della parola slava e serba \"Kos\" (\u041a\u043e\u0441) \"merlo\", ossia \"del merlo\". Il toponimo - diffuso in ambito slavo, sino alla Bielorussia - \u00e8 di origine slavo-serba, non avendo alcun significato proprio in albanese, che ne ha fatto un prestito, limitandosi a tradurre \"campo\" (Fush\u00eb), ma non \"merlo\" (che in albanese \u00e8 \"\u00c7av\u00eb\") e a mutare la vocale finale in \"Kosov\u00eb\".\nIl toponimo pi\u00f9 antico della regione \u00e8 \"Dardania\", dal proto-albanese \"dardh\u00eb\" (pera), dove abitava la trib\u00f9 illirica dei Dardani, da cui prese il nome. Esso \u00e8 ancora utilizzato - seppur attualmente non ufficialmente - dagli albanesi dello Stato kosovaro.\nGeografia.\nMorfologia.\nIl Kosovo confina con la Serbia a nord e a est, con il Montenegro a nord-ovest, l'Albania a sud-ovest e la Macedonia del Nord a sud; \u00e8 senza sbocco al mare.\nIl Kosovo ha una superficie di 10\u00a0888\u00a0km\u00b2, in gran parte occupato da rilievi, fra cui i principali sono il Kopaonik a nord, i monti Sharr a sud e sud-est e la Gjeravica, a sud-ovest (con la cima pi\u00f9 elevata, 2\u00a0656 metri). Le pianure principali sono il bacino del Dukagjin ( \"Metohija\" in serbo) a ovest e la piana del Kosovo a est, separate da una zona di colline (Golak).\nIdrografia.\nI fiumi principali sono il Drin i bardh (\"Fiume bianco\" in italiano) a ovest, che scorre in direzione sud verso il mare Adriatico, la Sitnica e la Morava a est nel Golak, e soprattutto l'Ibar che scorre verso nord per gettarsi nella Morava occidentale e poi nel Danubio. Il lago principale \u00e8 il lago Ujmani a nord-ovest.\nClima.\nIl clima del Kosovo \u00e8 prevalentemente continentale, con estati calde e inverni freddi, essendo la regione limitata a sud dalle catene montuose delle Alpi albanesi settentrionali, e a ovest dai monti Mokra Gora. Pertanto la presenza di queste due catene limita il transito sull'area dei sistemi meteorologici (perturbazioni) mediterranei, mantenendo il contenuto in umidit\u00e0 relativa piuttosto basso. Il Kosovo ha estati calde, con temperature massime oscillanti da 25\u00a0\u00b0C a 35\u00a0\u00b0C, e inverni freddi, da \u221215\u00a0\u00b0C a +5\u00a0\u00b0C.\nNelle principali citt\u00e0 del Kosovo le temperature medie giornaliere oscillano tra \u22123\u00a0\u00b0C e +3\u00a0\u00b0C d'inverno. La temperatura pi\u00f9 bassa mai registrata \u00e8 stata di \u221225\u00a0\u00b0C. In estate, la temperatura media massima \u00e8 di 27\u00a0\u00b0C, mentre la media minima \u00e8 di 16\u00a0\u00b0C. La temperatura pi\u00f9 alta registrata \u00e8 stata di 43\u00a0\u00b0C.\nIl vento non assume quasi mai valori di intensit\u00e0 notevole: la zona \u00e8 caratterizzata da venti deboli di direzione variabile.\nLe precipitazioni medie annuali variano tra 920\u00a0mm all'anno nell'area pi\u00f9 occidentale e 610\u00a0mm all'anno in quella pi\u00f9 orientale. I mesi pi\u00f9 piovosi sono ottobre e dicembre, entrambi con circa 110\u00a0mm di precipitazione; invece i mesi meno piovosi sono luglio e agosto con circa 45\u00a0mm. I giorni di precipitazioni nevose sono mediamente cinque per ogni mese tra dicembre e marzo.\nStoria.\nL'area dell'attuale Kosovo fece parte in et\u00e0 antica dell'Impero macedone e dell'Impero Romano. Con l'indebolimento dell'Impero bizantino, esso venne colonizzato dagli slavi e divenne parte del regno medievale di Serbia e dell'Impero serbo. Con la frammentazione di questo, e la sconfitta nella Battaglia della Piana dei Merli nel 1389, il Kosovo pass\u00f2 sotto dominio ottomano per cinquecento anni. Con le guerre balcaniche del 1912-13, esso venne riannesso al Regno di Serbia, assieme al quale partecip\u00f2 alla storia della Jugoslavia nel '900. A seguito della guerra del Kosovo (1998-99), il territorio \u00e8 stato sottratto al controllo serbo e posto sotto amministrazione ONU. La Repubblica del Kosovo si \u00e8 autoproclamata indipendente nel 2008 ed \u00e8 oggi riconosciuta da circa la met\u00e0 degli stati membri ONU.\nL'area, nota come parte della Dardania, abitata dai dardani e caratterizzata in epoca antica da un livello sempre molto scarso di urbanizzazione e di penetrazione della civilt\u00e0 classica, fu occupata da Alessandro Magno nel IV secolo a.C..\nConquistata da Roma nell'anno 160 a.C. e incorporata nella provincia romana dell'Illirico e poi della Mesia superiore, a partire dal IV secolo, l'area del Kosovo, ormai in gran parte romanizzata, venne integrata nella Provincia di Dardania dell'Impero Bizantino.\nCon l'allentarsi dell'autorit\u00e0 e del controllo di Bisanzio sull'entroterra balcanico, la regione rimase esposta alle migrazioni slave del VI e VII secolo dall'Europa orientale. Archeologicamente, il primo Medio Evo rappresenta uno iato nei reperti, e qualunque cosa fosse rimasto delle popolazioni native della regione si fuse con le nuove popolazioni slave.\nStoria medievale.\nLa successiva storia politica e demografica del Kosovo non \u00e8 conosciuta con assoluta certezza fino al XIII secolo. La regione venne assorbita nel Primo Impero bulgaro attorno all'anno 850, con il consolidamento del cristianesimo e della cultura slavo-bizantina. Venne riconquistata dai bizantini dopo il 1018 e divenne parte del nuovo thema di Bulgaria. In quanto centro di resistenza slava a Costantinopoli nella penisola, la regione cambi\u00f2 spesso mano tra serbi e bulgari da una parte e Bisanzio dall'altra, fino a che il principe serbo Stefan Nemanja se ne assicur\u00f2 il controllo verso l'anno 1180. Il suo successore, Stefano Prvoven\u010dani assunse il controllo del resto del Kosovo dal 1216, creando in tal modo uno Stato che incorpor\u00f2 la maggior parte dell'area che costituisce oggi Serbia e Montenegro, regolato in base al Canone di San Sava (\"Zakonopravilo\").\nNel XIII e XIV secolo, il Kosovo divenne centro politico e spirituale del regno serbo, con la sede dell'arcivescovato serbo a Pec e la corte dei Nemanji\u0107 tra Prizren e Skopje. Nello stesso periodo, centinaia di chiese, monasteri (quali quelli di Gra\u010danica e Visoki De\u010dani) e roccaforti feudali vennero costruite.\nL'apice del potere serbo nella regione venne raggiunto nel 1346 con la formazione dell'Impero serbo e l'incoronazione di Stefano Du\u0161an. Tuttavia, alla sua morte nel 1355 e ancor pi\u00f9 a partire dal 1371 l'impero serbo si framment\u00f2 in una serie di principati feudali. Il Kosovo divenne terra ereditaria dei casati Mrnjav\u010devi\u0107 e Brankovi\u0107. Nel tardo XIV e XV secolo parti del Kosovo, spingendosi a est fino a Pristina, fecero parte del Principato di Dukagjini, in seguito incorporato nella federazione albanese contenente i principati albanesi dei Balcani, la Lega di Lezh\u00eb.\nBattaglie del Kosovo.\nLa battaglia della Piana dei Merli avvenne sul campo omonimo il 15 giugno 1389, quando il \"knez\" (principe) di Serbia, Lazar Hrebeljanovi\u0107, radun\u00f2 una coalizione di soldati cristiani, composta da slavi (serbo-bosniaci), albanesi, magiari e maltesi, e di un contingente di mercenari sassoni. Il sultano ottomano Murad I riun\u00ec anch'egli una coalizione di soldati e volontari dei vicini paesi di Rumelia e Anatolia. L'esercito serbo fu sgominato e Lazar trucidato, mentre Murad I fu ucciso da Milo\u0161 Obili\u0107.\nIn seguito a ci\u00f2 il figlio di Lazar e altri principati serbi accettarono un vassallaggio nominale al Sultano ottomano, cui venne offerta in sposa la figlia di Lazar per suggellare la pace. Ma gi\u00e0 nel 1459 i turchi avevano conquistato la nuova capitale serba, Smederevo.\nLa seconda battaglia del Kosovo fu combattuta da Giorgio Castriota Scanderbeg, che liber\u00f2 Kosovo e Albania dall'invasione degli ottomani nella battaglia di Prizren il 10 ottobre 1445. L'esercito ottomano con 15.000 cavalieri guidato da Firuz Pasci\u00e0 aveva l'ordine di distruggere Scanderbeg e gli albanesi. Castriota lo attese alle gole di Prizren il 10 ottobre 1445 e ne usc\u00ec vincitore. Giorgio Castriota Scanderbeg fu l'unico condottiero a liberare il Kosovo dall'invasione degli ottomani. Il Kosovo mantenne la propria indipendenza insieme all'Albania fino alla morte di Scanderbeg nel 1468. In seguito la regione fu conquistata di nuovo dai Turchi.\nLa terza battaglia fu combattuta lungo l'arco di due giorni nell'ottobre del 1448, fra una forza ungherese comandata da Giovanni Hunyadi e un esercito ottomano guidato da Murad II. Significativamente pi\u00f9 imponente della prima battaglia, l'esercito ungherese fu tuttavia sconfitto e messo in fuga. Scanderbeg non riusc\u00ec a partecipare a questa battaglia, perch\u00e9 gli fu impedito dal re serbo \u0110ura\u0111 Brankovi\u0107, il quale si era alleato con il sultano Murad II. A causa di ci\u00f2 Scanderbeg si vendic\u00f2, distruggendo villaggi serbi lungo il suo cammino, per essergli stato impedito di unirsi alla causa cristiana. Purtroppo, quando Scanderbeg riusc\u00ec a raggiungere Hunyad, questo era stato gi\u00e0 sconfitto dai turchi.\nIl Kosovo nell'Impero ottomano (1478-1912).\nPer cinquecento anni gran parte dei Balcani furono governati dai turchi ottomani. Il Kosovo fu prima parte dell'eyalet di Rumelia, quindi fu elevato ad autonomia come sandjak di Prizren. Gli ottomani mantennero un atteggiamento di tolleranza religiosa, nonostante le pi\u00f9 alte tasse per i sudditi non-musulmani. Ci\u00f2 favor\u00ec un lento processo di islamizzazione, soprattutto nei centri cittadini, anche tra gli slavofoni (oggi considerati bosgnacchi). La vita religiosa cristiana nondimeno continu\u00f2.\nLa popolazione albanofona inizi\u00f2 a crescere a partire dal XVII secolo, anche a seguito di migrazioni dalla regione albanese di Mal\u00ebsia.\nNel 1689 il Kosovo fu coinvolto nella guerra austro-turca (1683-1699). Una piccola forza austriaca sotto il margravio Ludovico I di Baden conquist\u00f2 Belgrado e si spinse fino in Kosovo, dove molti serbi e albanesi giurarono lealt\u00e0 all'Impero asburgico. Una massiccia contro-offensiva ottomana l'estate seguente, appoggiata da numerosi altri serbi e albanesi obblig\u00f2 gli austriaci a ripiegare.\nIl 10 giugno 1878 diciotto delegati, la cui maggior parte capi religiosi, capitrib\u00f9 e personalit\u00e0 influenti dei \"vilajet\" ottomani di Cossovo, Monastir e Janina, si incontrarono nella citt\u00e0 di Prizren. Circa trecento musulmani presero parte all'assemblea, includendo delegati dalla Bosnia e mutessarif (amministratori delle suddivisioni del sangiaccato) di Prizren e rappresentanti della autorit\u00e0 centrali, ma nessun delegato del \"vilajet\" di Scutari. I delegati crearono un'organizzazione, la Lega di Prizren, sotto la direzione di un comitato centrale che aveva potere di imporre tasse e creare un esercito. La lega di Prizren era composta di due fazioni, il ramo di Prizren ed il ramo meridionale. Il ramo di Prizren era guidato da Iljas Dibra ed includeva rappresentanti dalle aree K\u0131r\u00e7ova (Ki\u010devo), Kalkandelen (Tetovo), Pri\u015ftine (Pri\u0161tina), Mitrovi\u00e7a (Kosovska Mitrovica), V\u0131\u00e7\u0131t\u0131r\u0131n (Vu\u010ditrn), \u00dcsk\u00fcp (Skopje), Gilan (Gnjilane), Manast\u0131r (Bitola), Debar (Debar) e Gostivar. Il ramo meridionale, guidato da Abdyl Frash\u00ebri, consisteva di sedici rappresentanti delle aree di Kolonj\u00eb, Coriza, Arta, Berat, Parga, Argirocastro, P\u00ebrmet, Paramythia, Filiates, Margariti, Valona, Tepelen\u00eb e Delvino.\nIn un primo momento le autorit\u00e0 ottomane appoggiarono la Lega di Prizren, ma con il tempo l'impero ottomano fece sempre pi\u00f9 pressione sui delegati perch\u00e9 si dichiarassero innanzitutto ottomani e poi albanesi. Alcuni delegati, guidati dallo sceicco Mustafa Ruhi Efendi da Kalkandelen, accettarono questa posizione e richiesero l'enfatizzazione della solidariet\u00e0 tra musulmani, all'insegna della difesa delle terre islamiche, tra cui l'attuale Bosnia ed Erzegovina. Questa iniziale posizione della Lega, basata sulla solidariet\u00e0 religiosa dei terrieri locali e delle personalit\u00e0 connesse all'amministrazione ottomana e le autorit\u00e0 religiose, fu la ragione della concessione alla lega del nome di \"Comitato dei veri musulmani\" (in albanese: \"Komiteti i Mysliman\u00ebve t\u00eb V\u00ebrtet\u00eb\"). Altri rappresentanti, sotto la guida di Frash\u00ebri, parteciparono alla Lega con il fine di costruire un'identit\u00e0 nazionale albanese che sorpassasse le linee religiose e tribali, per potere poi conquistare all'Albania una propria autonomia.\nIl Congresso di Berlino ignor\u00f2 il memorandum della Lega, cedendo al Montenegro le citt\u00e0 di Antivari e Podgorica ed alcune aree attorno ai villaggi di montagna di Gusinje e Plav, che i capi albanesi consideravano a tutti gli effetti facenti parte della loro nazione. La Serbia inoltre ottenne alcuni territori inabitati da albanesi, molti dei quali fedeli ancora all'impero ottomano. Gli albanesi inoltre temevano la perdita dell'Epiro a favore della Grecia. La Lega di Prizren organizz\u00f2 la resistenza armata a Gusinje, Plav, Scutari, Prizren, Preveza e Janina.\nIn opposizione a ci\u00f2 si form\u00f2 la Lega di Prizren, al fine di lottare contro la frantumazione dell'unit\u00e0 politica degli albanesi nei nuovi stati cristiani dei Balcani. La Lega era inizialmente sostenuta dal sultano, ma questi inizi\u00f2 a contrastarla dal 1881 \nNel 1910, in risposta al crescente nazionalismo e centralismo turco, scoppi\u00f2 a Pristina un'insurrezione albanese, che presto si allarg\u00f2 all'intero vilayet del Kosovo, resistendo per un periodo di vari mesi. Il Sultano ottomano visit\u00f2 il Kosovo nel giugno 1911 durante i colloqui di pace che riguardavano tutti gli abitanti delle regioni albanesi.\nIl Kosovo durante le guerre balcaniche.\nAll'inizio del 1912 le forze serbe iniziarono dei massacri violenti ai danni del popolo albanese nella regione di Luma e nel villaggio di Topojan, con l'intento di assicurarsi l'accesso al mare. Dopo una lunga resistenza (battaglia di Kolosian, a Luma) da parte dei guerrieri albanesi, per diversi mesi l'esercito serbo comandato dal generale serbo Bo\u017eo Jankovi\u0107 torn\u00f2 di nuovo rinforzato, massacrando donne bambini e lasciando dietro pi\u00f9 di 500 morti solo nel villaggio di Luma. Questi massacri saranno riportati in diversi media internazionali come il New York Times, Hrvatska Novosti (Croazia), Corriere delle Puglie 21 dicembre 1913 e Radnick Novine (Serbia). Anche diversi soldati e politici serbi come Dimitrije Tucovi\u0107 denunciarono i massacri compiuti dal generale Jankovi\u0107.\nTra il 1912 e il 1913 la prima e seconda guerra balcanica condussero all'espulsione degli ottomani dalla maggior parte dei territori della penisola, fatta salva la Tracia orientale. La Conferenza di pace di Londra, a seguito delle specifiche e pressanti richieste in tal senso dell'Austria-Ungheria, neg\u00f2 alla Serbia l'accesso al mare, concedendo in cambio (grazie al sostegno di Francia e Russia) il controllo dell'alta Macedonia e del Kosovo, mentre la regione di Pe\u0107 (Metohija/Dukagjin), compresa tradizionalmente nel Kosovo, fu affidata al Montenegro. Con lo stesso trattato venne anche riconosciuta l'indipendenza dell'Albania.\nScoppiata nell'agosto 1914 la Prima guerra mondiale, l'esercito serbo fu logorato, sconfitto e costretto alla ritirata verso l'Adriatico attraverso il Kosovo che, a partire dall'inverno 1915-1916, fu occupato da truppe dell'Austria-Ungheria e della Bulgaria, . L'esercito serbo vi rientr\u00f2 nel 1918.\nNel primo dopoguerra la Serbia venne unita agli altri territori gi\u00e0 asburgici nel nuovo Regno dei Serbi, dei Croati e degli Sloveni, in seguito ridenominato Regno di Jugoslavia. Il controllo del Kosovo e della Metohija, ora riuniti, passava alla Serbia, il cui monarca Alessandro I avvi\u00f2 contatti con la Turchia al fine di avere mano libera nella campagna di repressione che intraprese contro la resistenza alle annessioni opposta dai \"Ka\u00e7aks\" albanesi del Kosovo e dai \"Komitadjis\" in Macedonia.\nA seguito dell'invasione della Jugoslavia condotta nell'aprile 1941 dagli eserciti tedesco e italiano, le rispettive forze d'occupazione si divisero il controllo della provincia del Kosovo. Il ricco nord minerario rimase incluso, come in precedenza, nella Serbia occupata dalla Germania, mentre il sud fu incorporato all'Albania, sotto occupazione italiana (Provincia di Pristina).\nNel 1943 la caduta del fascismo in Italia port\u00f2 all'occupazione nazista. Il gerarca Heinrich Himmler, capo delle SS, si adoper\u00f2 per costituire, impiegando essenzialmente personale albanese, la \"21.ma Divisione Waffen SS da montagna Skanderbeg\", la quale ebbe come primo obiettivo il controllo del territorio da parte delle forze tedesche. Le azioni della divisione SS Skanderbeg condussero al massacro di diverse migliaia di cittadini albanesi come risposta alle forze ribelli partigiane albanesi che si nascondevano nelle montagne.\nDopo numerose sollevazioni dei partigiani albanesi guidati da Fadil Hoxha in Kosovo e Enver Hoxha in Albania, alla fine del 1944 il Kosovo fu liberato e divenne una provincia serba nella nuova federazione socialista jugoslava.\nIl Kosovo nella Jugoslavia socialista.\nLo status costituzionale del Kosovo nella Jugoslavia titina era quello di provincia autonoma della Serbia (come la Voivodina), uno status di grande autonomia (dal 1963 e soprattutto dal 1974) ma non paritario con le sei repubbliche costituenti (Slovenia, Croazia, Bosnia, Serbia, Montenegro, Macedonia) le quali avevano il diritto costituzionale di secessione.\nIl periodo socialista vide la crescita della popolazione albanese, che triplic\u00f2 passando dal 75% a oltre il 90% del totale. Quella serba invece ristagnava, calando dal 15% all'8%. Le condizioni economiche depresse della provincia, nonostante i tentativi del regime socialista di favorire l'industrializzazione e la crescita del capitale umano (con l'apertura dell'universit\u00e0 di Pristina), portavano i serbi del Kosovo a spostarsi verso altre regioni della federazione.\nDal canto suo l'etnia albanese aveva manifestato chiedendo invano per il Kosovo lo status di repubblica nel 1968 (ottenendolo \"de facto\" ma non \"de jure\" nel 1974) e di nuovo nel marzo 1981, quando ebbero luogo le primavere di Pristina (1981-82) segnate da un'escalation di violenza e di attentati contro le istituzioni federali per le precarie condizioni in cui versava la regione e spingeva per una maggiore autonomia, a pochi mesi dalla morte di Tito.\nL'ascesa al potere in Serbia di Slobodan Milo\u0161evi\u0107, che si era accreditato come leader nazionalista, coincise con la revoca dell'autonomia costituzionale del Kosovo, il bilinguismo serbo/albanese, e l'avvio di una politica di riassimilazione forzata della provincia, con la chiusura delle scuole autonome di lingua albanese e la sostituzione di funzionari amministrativi e insegnanti con serbi o persone ritenute fedeli.\nInizialmente l'etnia albanese reag\u00ec alla perdita dei suoi diritti costituzionali con la resistenza nonviolenta, guidata dalla Lega Democratica del Kosovo (LDK) di Ibrahim Rugova. Gli albanesi boicottarono le istituzioni ed elezioni ufficiali e ne stabilirono di parallele, dichiararono l'indipendenza della Repubblica di Kosova (2 luglio 1990), riconosciuta solo dall'Albania, adottarono una costituzione (settembre 1990) e tennero un referendum sull'indipendenza (1992), che registr\u00f2 l'80% dei votanti con un 98% di s\u00ec, pur senza riconoscimento internazionale.\nLa guerra del 1998-1999.\nDal 1995, dopo la fine della guerra di Bosnia-Erzegovina, il governo serbo inizi\u00f2 una guerra di pulizia etnica, e una parte degli albanesi kosovari scelse la lotta armata indipendentista, guidata dalla Ushtria \u00c7lirimtare e Kosov\u00ebs (UCK), anche a seguito all'afflusso di armi dall'Albania caduta nell'anarchia nel 1997-98. Alla spirale di violenza il governo di Belgrado rispose con il pugno di ferro, sentendosi legittimato dalla mancanza di ogni riferimento al Kosovo nel quadro degli accordi di Dayton per la fine della guerra in Bosnia.\nLa repressione port\u00f2 a vari massacri e alla morte di almeno 11.000 civili, con distruzione di molte abitazioni private, scuole e altri edifici, incluse moschee. Una parte della popolazione albanese appoggi\u00f2 la guerriglia, mentre circa 800.000 civili cercarono rifugio attraversando il confine con l'Albania e la Macedonia. I paesi NATO intervennero con l'operazione Allied Force in protezione della popolazione albanese. La pulizia etnica fu arrestata e con gli accordi di Kumanovo la Serbia accett\u00f2 di ritirare ogni forza armata dal Kosovo.\nIl Kosovo sotto l'amministrazione ONU.\nIn base alle Risoluzione del Consiglio di Sicurezza delle Nazioni Unite numero 1244 del 1999 il Kosovo fu provvisto di un governo e un parlamento provvisori, e posto sotto il protettorato internazionale UNMIK e NATO. Nonostante la normalizzazione, l'irrisolta questione dello status port\u00f2 a tensioni come quelle scoppiate nel marzo 2004 in una rivolta in cui vennero attaccate oltre trenta chiese e monasteri cristiani in Kosovo, con l'uccisione di almeno venti persone e l'incendio di decine di abitazioni di serbi, nell'arco di cinque giorni (oltre sessanta tra chiese e monasteri erano stati distrutti nei cinque anni precedenti a questi disordini). Tali moti, e la morte del presidente Ibrahim Rugova nel gennaio del 2006, spinsero ad avviare negoziati sullo status finale, sotto la guida del mediatore ONU Martti Ahtisaari per la definizione dello status futuro della provincia serba. Il piano Ahtisaari per una indipendenza guidata tuttavia fu rifiutato da entrambe le parti.\nLa dichiarazione unilaterale d'indipendenza.\nLe elezioni del 2007, boicottate dai serbi del Kosovo, portarono a un governo di grande coalizione guidato dall'ex capo guerrigliero dell'Uck, Hashim Tha\u00e7i che, scaduti a dicembre 2007 il termine dei negoziati, inizi\u00f2 a preparare il passaggio unilaterale all'indipendenza. Allo stesso tempo, l'Unione europea lanci\u00f2 una missione civile per l'ordine pubblico e lo Stato di diritto (\"EULEX\"), in affiancamento alla missione KFOR sotto egida NATO. La dichiarazione unilaterale d'indipendenza della Repubblica del Kosovo venne adottata il 17 febbraio 2008 dal parlamento di Pristina.\nIl discorso pronunciato dal premier parla di una Repubblica democratica, secolare e multietnica, guidata da principi di non discriminazione e uguale protezione da parte della legge. Il governo serbo si \u00e8 affrettato a dichiarare illegittima ed illegale tale affermazione e che mai riconoscer\u00e0 la ex provincia come indipendente. Il Kosovo \u00e8 stato poi riconosciuto dalla maggior parte degli Stati occidentali e dei paesi membri dell'Unione europea, nonostante la mancanza di una linea unica tra questi e il mancato riconoscimento da parte di cinque di essi, preoccupati per propri movimenti secessionisti interni:\nL'Italia ha riconosciuto il Kosovo il 21 febbraio 2008. Nel 2015 il Kosovo \u00e8 riconosciuto come indipendente da circa la met\u00e0 degli Stati membri ONU; all'interno del Consiglio di Sicurezza, vi si oppongono Russia e Cina. A livello di diritto internazionale, resta dunque in vigore la risoluzione 1244/1999.\nPer quanto riguarda l'effettivit\u00e0 le istituzioni di Pristina controllano la maggior parte del territorio del Kosovo, a eccezione dei quattro comuni a maggioranza serba a nord del fiume Ibar (Kosovo del Nord), in cui Belgrado continua a finanziare e sostenere le istituzioni serbe.\nUna nuova Costituzione del Kosovo \u00e8 stata approvata il 9 aprile ed \u00e8 entrata in vigore il 15 giugno 2008, controfirmata da EULEX. Con la Costituzione alcuni poteri esecutivi tenuti dall'UNMIK passano al governo kosovaro. Nella Costituzione si sancisce che il Kosovo sar\u00e0 uno Stato laico e rispetter\u00e0 la libert\u00e0 di culto, garantendo i diritti di tutte le comunit\u00e0 etniche. Le forze internazionali, tuttavia, continueranno a mantenere le proprie truppe sul territorio. Nella stessa data \u00e8 avvenuto anche il passaggio di consegne definitivo dalla missione UNMIK alla missione EULEX.\nIl 22 luglio 2010, in un parere, la Corte internazionale di giustizia ha affermato che la dichiarazione d'indipendenza del Kosovo non infrange di per s\u00e9 il diritto internazionale n\u00e9 la risoluzione 1244 dell'ONU. Il parere \u00e8 criticato perch\u00e9 la risoluzione subordina la soluzione della crisi kosovara al rispetto della sovranit\u00e0 serba.\nIl 9 settembre 2010 \u00e8 stata approvata alle Nazioni Unite una risoluzione preparata dalla Serbia e dall'Unione europea che ha aperto la strada ai negoziati tra Belgrado e Pristina. Il 19 aprile 2013 \u00e8 stato firmato un accordo per la normalizzazione delle relazioni tra Belgrado e Pristina, promosso dall'Unione europea. Con tale accordo Belgrado riconosce l'estensione dell'autorit\u00e0 di Pristina anche sul Kosovo del Nord e ne smantella le istituzioni parallele, in cambio di una autonomia non-territoriale per i comuni a maggioranza serba.\nIl 14 dicembre 2018 il parlamento ha approvato, all'unanimit\u00e0, la proposta della creazione delle forze armate del Kosovo, con l'appoggio del governo degli Stati Uniti d'America.\nSociet\u00e0.\nEtnie.\nAgli inizi del XX secolo, quando il Kosovo era ancora parte dell'impero ottomano, gli albanesi costituivano ormai i due terzi della popolazione. Alla fine della prima guerra mondiale, con la nascita del Regno di Jugoslavia, la popolazione albanese cal\u00f2 al 65,8%, mentre quella serba raggiunse il 26%. Agli albori della seconda guerra mondiale la politica serba di ripopolazione della provincia fece alzare la percentuale della popolazione serba al 34,4% a fronte di una popolazione albanese pari al 62,2%. Durante la repubblica federale socialista jugoslava la popolazione albanese ha sempre continuato ad aumentare con una media di + 0,34% all'anno, sulla popolazione kosovara totale, sino a raggiungere agli inizi degli anni novanta l'81,6% della popolazione. Di contro la popolazione serba \u00e8 diminuita sempre pi\u00f9, con un tasso annuo del -0,42%, raggiungendo, al momento della disgregazione dell'ex Jugoslavia, succedutasi all'epoca titina, una percentuale dell'11,1%. Secondo i dati del censimento 2011 la popolazione \u00e8 per il 92,9% albanese, il 1,6 bosgnacca, il 1,5% serba e per il 4% di altre etnie (gorani, rom, turca, ecc).\nI kosovari-albanesi hanno il pi\u00f9 alto tasso di crescita della popolazione d'Europa, tanto che in 82 anni, dal 1921 al 2003, la popolazione \u00e8 cresciuta di 4,3 volte e, considerando costante questo tasso di crescita, si pu\u00f2 prevedere che crescer\u00e0 ancora sino a raggiungere i 4 milioni e mezzo di persone nel 2050.\nLingue.\nLe lingue ufficiali sono albanese e serbo. L'albanese \u00e8 diffuso in quasi tutto il territorio, mentre il serbo \u00e8 parlato principalmente dalla minoranza serba nei distretti settentrionali, in alcuni luoghi a Pristina e nelle enclavi serbe.\nNella parte meridionale del paese esiste la minoranza gorani, che parla il Na\u0161inski, un dialetto torlakiano appartenente alla famiglia dei dialetti bulgari parlati anche nella parte settentrionale della Macedonia del Nord. Tra le altre lingue parlate dalle minoranze si ricordano il turco, il bosniaco e il croato.\nReligioni.\nLa principale religione diffusa in Kosovo \u00e8 quella islamica di rito sunnita, abbracciata dalla quasi totalit\u00e0 degli albanesi, da bosgnacchi, gorani, turchi e alcune comunit\u00e0 di rom. La popolazione serba, stimata tra le 100 e le 120\u00a0000 persone, \u00e8 per la quasi totalit\u00e0 ortodossa (la chiesa ortodossa del Kosovo \u00e8 parte dell'Eparchia di Ras e Prizren della Chiesa serbo-ortodossa, con sede a Prizren). Esistono comunit\u00e0 cattoliche a Prizren, Klina, Gjakova e ci sono molti paesi che sono completamente cattolici, con la propria chiesa e comunit\u00e0 come Letnica e Stublla ed Eperme. I protestanti costituiscono meno dell'1% della popolazione ma sono presenti, in piccole comunit\u00e0, principalmente a Pristina.\nMedia e libert\u00e0 d'espressione.\nI media del Kosovo comprendono diversi tipi di media come radio, televisione, giornali e siti internet. La maggior parte dei media sopravvive grazie a pubblicit\u00e0 e abbonamenti.\nLa Costituzione e le leggi del Kosovo prevedono libert\u00e0 di espressione e libert\u00e0 di stampa. Tuttavia, questi sono spesso in gioco a causa di interferenze politiche ed economiche alimentate dalla concentrazione della propriet\u00e0 dei media. Circa il 63% della popolazione ha accesso a internet da casa nel 2012.\nOrdinamento dello stato.\nSuddivisioni.\nFino al 1999 il Kosovo era diviso in cinque distretti rilevanti a fini amministrativi:\nNel 1999, in ottemperanza alla risoluzione numero 1244 dell'ONU, il Kosovo \u00e8 passato sotto amministrazione diretta dell'ONU che ha istituito sette nuovi distretti, tuttora validi. Essi sono:\nI distretti sono divisi in trenta comuni.\nCitt\u00e0 del Kosovo.\nLe principali citt\u00e0 del Kosovo sono le seguenti (i dati della popolazione sono del 2011):\nNome in albanese (e in serbo):\nIstituzioni.\nOrdinamento scolastico.\nNel periodo tra il 1989 e il 1999 l'istruzione di base \u00e8 stata garantita solo per i kosovari di etnia albanese. Durante la guerra circa la met\u00e0 degli edifici scolastici sono andati distrutti. Al termine del conflitto diverse scuole sono state ricostruite e sono tuttora gestite dall'UNMIK. Il loro numero non \u00e8 comunque ancora sufficiente e in diverse strutture si svolgono anche quattro turni di lezioni al giorno. Dal 2002 sono stati introdotti nuovi programmi scolastici.\nFino a oggi le scuole serbe in Kosovo hanno sofferto e continuano a soffrire della scarsit\u00e0 dei finanziamenti, anche se, grazie ai contributi provenienti da Belgrado e dall'UNMIK, sono riusciti a creare programmi aggiornati. Nei territori a maggioranza serba del nord si segue il sistema scolastico serbo e la scuola dell'obbligo inizia a sette anni, come in Serbia.\nRecentemente in Kosovo l'educazione \u00e8 diventata obbligatoria dai 6 ai 15 anni e il ministro dell'educazione serbo si \u00e8 impegnato a fare s\u00ec che ci\u00f2 avvenga anche nelle scuole kosovare-serbe.\nLe scuole dell'infanzia esistono solo nei maggiori centri abitati e sono molto affollate. La maggioranza della popolazione scolastica comunque non frequenta la scuola materna.\nIl 97% della popolazione scolastica frequenta regolarmente la scuola. La percentuale si abbassa per\u00f2 tra le minoranze etniche, sino al 77%. Per quanto riguarda la scuola secondaria, \u00e8 frequentata solo dal 56% delle ragazze di etnia albanese, cifra che si abbassa al 40% per le ragazze di etnia serba.\nL'unica universit\u00e0 del Kosovo \u00e8 l'Universit\u00e0 di Pristina, fondata nel 1969, che attualmente si divide in due unit\u00e0 completamente distinte, una in lingua albanese, con sede a Pristina e diciassette facolt\u00e0 attive, e l'altra, in lingua serba ed affiliata all'Unione delle Universit\u00e0 Serbe, con sede principale a Kosovska Mitrovica, con dieci facolt\u00e0.\nSistema sanitario.\nEsistono ospedali in tutte le maggiori citt\u00e0. Ci sono sei ospedali regionali e diversi centri medici nei comuni minori.\nIl Centro Clinico Universitario del Kosovo (UCCK), con sede a Pristina, si occupa della formazione e dell'istruzione dei futuri medici ed infermieri.\nForze armate.\nIl 21 gennaio 2009 \u00e8 nata la Kosovo Security Force (KSF), grazie all'aiuto e all'addestramento degli esperti NATO, che con 2500 soldati e 800 riservisti.\nIl 14 dicembre 2018 il parlamento ha approvato, all'unanimit\u00e0, la proposta della creazione delle Forze armate del Kosovo; avr\u00e0 cinquemila soldati e tremila riservisti.\nPolitica.\nIl Kosovo ha unilateralmente dichiarato la sua indipendenza dalla Serbia il 17 febbraio 2008. A oggi la sua indipendenza \u00e8 riconosciuta da 93 paesi membri dell'ONU pi\u00f9 Taiwan e Sovrano Militare Ordine di Malta, dei quali 22 Paesi dell'Unione Europea (Italia compresa), Stati Uniti, Giappone, Australia e Canada. La Serbia, assieme a Russia, Cina e altri cinque Paesi dell'Unione europea (Spagna, Romania, Grecia, Slovacchia e Cipro), non ne riconosce l'indipendenza.\nIl Kosovo \u00e8 per la quasi totalit\u00e0 governato dall'amministrazione indipendentista, che segue le linee guida imposte dall'ONU.\nLa Repubblica del Kosovo \u00e8 una nazione democratica, con un presidente della repubblica e un primo ministro, capo del governo. Organo legislativo \u00e8 l'Assemblea del Kosovo, un parlamento unicamerale costituito da 120 membri dei quali 100 eletti direttamente e altri venti riservati alle minoranze etniche (dieci ai serbi).\nEconomia.\nIl Kosovo ha una tra le economie meno sviluppate d'Europa, con un reddito pro capite stimato di \u20ac1.565 (2004).\nEra la provincia pi\u00f9 povera della Jugoslavia. A questo si \u00e8 aggiunto negli anni novanta, una povera politica economica, sanzioni internazionali, limitate esportazioni e soprattutto, un violento conflitto etnico.\nAttualmente l'economia kosovara rimane debole, dopo un picco nel 2000 e 2001, scese in negativo nel 2002 e 2003. Il Kosovo ha un enorme debito pubblico internazionale. Le rimesse dei kosovari residenti all'estero costituiscono un'importante fonte economica.\nI maggiori sviluppi economici, dalla fine del conflitto, nel 1991, si ebbero nel commercio e nell'edilizia. I settori industriali rimangono deboli.\nL'UNMIK ha di fatto imposto un sistema di commerci con dogane internazionali. Principale partner economico del Paese \u00e8 la Macedonia del Nord, seguita dalla Serbia, dalla Germania e dalla Turchia.\nL'euro \u00e8 la moneta ufficiale del Paese, utilizzata anche dalle forze di Stato. Nel nord della regione, a maggioranza serba, e negli altri centri serbi, tra cui Gracanica e Strpce, viene utilizzato ancora il dinaro serbo. Dopo l'indipendenza del Kosovo fu utilizzato il marco tedesco, fino a venire sostituito dall'Euro negli anni 2000.\nSecondo le stime della Banca Mondiale il Kosovo ha registrato una crescita del PIL nel 2018 del 4,5%. Secondo le previsioni registrer\u00e0 una crescita del 4,7% per il 2019.\nTrasporti.\nIl Kosovo \u00e8 servito dall'Aeroporto Internazionale di Pristina (IATA: PRN, ICAO: BKPR / LYPR) (albanese: Aeroporti Nd\u00ebrkomb\u00ebtar i Prishtin\u00ebs; serbo: \u041c\u0435\u0452\u0443\u043d\u0430\u0440\u043e\u0434\u043d\u0438 \u0430\u0435\u0440\u043e\u0434\u0440\u043e\u043c \u041f\u0440\u0438\u0448\u0442\u0438\u043d\u0430, Me\u0111unarodni aerodrom Pristina), unico scalo civile del Paese, collegato con voli diretti a diverse citt\u00e0 europee tra cui Milano, Verona, Olbia e Cagliari.\nIn Kosovo esistono altri tre scali aeroportuali: l'Aeroporto di Giacovizza (\u00d0akovica Airfield), ora chiuso, il \"Batlava-Donja Penduha Airfield\" e la \"Slatina Air Base\".\n\"Kosovo Railways J.S.C\". (albanese: \"Hekurudhat e Kosov\u00ebs Sh.A\", serbo: \"Kosovske \u017deleznice D.D.\") \u00e8 la compagnia ferroviaria del Kosovo, nata come \"UNMIK Railways\". Il Kosovo attualmente ha 333\u00a0km di ferrovie.\nIl Kosovo \u00e8 attraversato da due importanti strade che fanno parte delle Strade Europee, la E65 che collega la Svezia alla Grecia, e la E851 che collega Castellastua, in Montenegro, a Pristina, passando per Prizren. Dal 2009 Pristina \u00e8 collegata alla costa adriatica dell'Albania attraverso l'autostrada R7, mentre l'autostrada R6 collega Pristina alla Macedonia del Nord.\nTurismo.\nNell'attuale panorama economico del Kosovo il turismo \u00e8 una voce quasi inesistente. Nonostante le grandi ricchezze naturali e artistiche sono poche se non del tutto mancanti le infrastrutture dedicate al turista.\nIl Paese \u00e8 sostanzialmente poco urbanizzato e la natura \u00e8 la padrona in buona parte del territorio. Nelle montagne al confine con l'Albania esistono alcune strutture attrezzate con impianti sciistici e sentieri per il trekking.\nDal punto di vista artistico ed architettonico, gioiello artistico in Kosovo sono i monasteri serbo ortodossi, alcuni dei quali dichiarati Patrimonio dell'Umanit\u00e0 dall'UNESCO, primi fra tutti il monastero di Gra\u010danica (1313), a sud-est di Pristina, e il famoso monastero patriarcale di Pe\u0107 (XIII secolo).\nAmbiente.\nIn Kosovo esiste solo un'area protetta: il parco nazionale dei Monti \u0160ar, che si estende al confine con la Macedonia del Nord, con un'area di 380\u00a0km\u00b2, che costituisce il 3,49% del territorio nazionale.\nCultura.\nArchitettura.\nFra il XIII ed il XVII secolo fior\u00ec in questa regione una notevole manifestazione di architettura ecclesiale dove sono unite la tradizione bizantina al nuovo movimento romanico. Di questa espressione artistica rimangono numerose testimonianze fra le chiese e i monasteri ortodossi, fra questi di notevole importanza sono il Monastero di De\u010dani, quello di Pe\u0107, di Gra\u010danica e la chiesa della Vergine di Ljevisa. All'interno di questi monumenti si trovano dei cicli di affreschi che rappresentano l'espressione massima della cultura serba. Nel 2006 questi quattro monumenti sono stati inseriti dall'UNESCO tra i beni in pericolo.\nLetteratura.\nLa produzione letteraria kosovara ostacolata nei secoli dalla lunga dominazione ottomana trova affermazione nel XX secolo con il poeta Jeton Kelmendi, autore di liriche di argomento storico sulla situazione kosovara del XXI secolo.\nDa ricordare anche il poeta nazionale kosovaro Din Mehmeti.\nMusica.\nLa musica albanese \u00e8 caratterizzata dall'uso della \"\u00e7iftelia\" (uno strumento albanese tradizionale), del \"mandolino\", della \"mandola\" e delle \"percussioni\". In Kosovo la musica folk \u00e8 molto popolare accanto alla musica moderna. Ci sono molti cantanti e gruppi (sia albanesi sia serbi) folk. Anche la musica classica \u00e8 molto conosciuta in Kosovo ed \u00e8 stata insegnata in universit\u00e0 (alla Facolt\u00e0 di Arti dell'Universit\u00e0 di Pristina e la Universit\u00e0 di Pristina, Facolt\u00e0 di Arti) e in diverse scuole musicali pre-college. L'Inno nazionale del Kosovo \u00e8 \"Europa\".\nIl Kosovo presenta numerosi cantanti famosi a livello locale e pure alcuni cantanti e cantautori famosi a livello internazionale, tra cui Rita Ora, cantante Kosovara naturalizzata Britannica, e Dua Lipa.\nSport.\nA seguito della Legge sullo Sport, numero 2003/04, emanata dall'Assemblea del Kosovo nel 2003 \u00e8 stato istituito, nello stesso anno, il Comitato Olimpico del Kosovo, con sede a Pristina che ha lo scopo di promuovere la nascita delle varie federazioni sportive kosovare ed inserirle nel contesto internazionale.\nSono state create diverse altre federazioni tra cui quella calcistica, riconosciuta dalla FIFA nel 2018 e quella della pallacanestro, che non ha ancora ricevuto riconoscimento internazionale ma che organizza e soprintende ai tornei nazionali e organizza selezioni di giocatori che rappresentano il Kosovo in partite amichevoli.\nLa situazione di limbo in cui vivevano gli atleti kosovari, che non potevano partecipare ai Giochi olimpici n\u00e9 sotto la propria bandiera (il comitato olimpico kosovaro non era riconosciuto dal CIO) n\u00e9 sotto quella serba, \u00e8 sfociata in una protesta in piazza avvenuta a met\u00e0 ottobre 2007 a seguito della quale il governo kosovaro e l'UNMIK si sono impegnati a occuparsi della situazione. Alla fine il riconoscimento del CIO \u00e8 arrivato il 9 dicembre 2014 dopo la 127\u00aa sessione plenaria che ha deliberato l'ingresso Comitato Olimpico del Kosovo come 205\u00b0 membro dell'organizzazione. Gli atleti kosovari possono pertanto partecipare ai Giochi Olimpici a partire dall'edizione di Rio de Janeiro 2016.\nMa uno degli sport dove il Kosovo ha ottenuto ottimi risultati \u00e8 il judo: Majlinda Kelmendi, judoka kosovara di etnia albanese, si \u00e8 aggiudicata ben due titoli mondiali, a Rio de Janeiro 2013 e a \u010celjabinsk 2014, in Russia. Majlinda Kelmendi ha conquistato a Rio de Janeiro 2016 il primo oro olimpico per il Kosovo mentre Distria Krasniqi e Nora Gjakova hanno conquistato l'oro olimpico nelle rispettive categorie di peso a Tokyo 2020.\nTradizioni.\nGastronomia.\nUna delle citt\u00e0 con pi\u00f9 ricca tradizione gastronomica \u00e8 Pej\u00eb. Tra i cibi locali si ricordano \"Leqeniku\", \"Flija\", \"Krylana\", \"Maza\" bollito, formaggio, polenta, il gulasch e molti altri.\nOriginale \u00e8 la cucina gorani. Tra i piatti pi\u00f9 famosi si ricordano il \"burek\" (pasta sfoglia con formaggio, ricotta, spinaci, carne macinata, cavolo cappuccio) e i dolci tradizionali come baklava, \"\u00e9clair\" e \"indiana\". Il \"Boza\" \u00e8 una tipica bevanda gorana (nel Balcani questo popolo \u00e8 conosciuto come \"Bozadzij\", il popolo che prepara la \"boza\"), una bibita dal sapore aspro, frutto di un complicato processo che ha come ingredienti fondamentali farina e zucchero, che vengono a lungo bolliti secondo un procedimento particolare.\nLa cucina internazionale \u00e8 ormai diffusa soprattutto nelle maggiori citt\u00e0.\nFestivit\u00e0.\nIn base alla Legge sulle festivit\u00e0 ufficiali della Repubblica del Kosovo (legge n.III L-64) datata 15 giugno 2008, il Kosovo adotta le principali festivit\u00e0 internazionali: il Capodanno e il Giorno dei Lavoratori, le principali festivit\u00e0 cattoliche (Natale e Pasqua cattolici) ed ortodosse (Natale e Pasqua ortodossi) e le principali festivit\u00e0 musulmane del giorno della fine del Ramadan e della Festa del Montone. Inoltre vengono istituite le festivit\u00e0 per l'indipendenza, la giornata della liberazione (o giorno della Pace) e la giornata della costituzione.\nVengono poi definite delle festivit\u00e0 etniche e linguistiche: il giorno degli Albanesi, il giorno dei Veterani, il giorno degli zingari, il giorno dei Turchi, il giorno degli Ashkali, il giorno dei Gorani ed il giorno dei Serbi."}
{"id": "1979468", "revid": "1318658", "url": "https://it.wikipedia.org/wiki?curid=1979468", "title": "Affare Lady Golpe", "text": "Laffare Lady Golpe \u00e8 stato un caso giudiziario italiano che prese il nome dall'appellativo con cui ci si riferiva a Donatella Di Rosa, nota principalmente per le sue rivelazioni, poi giudicate infondate, su un presunto colpo di Stato che sarebbe stato progettato tra gli anni ottanta e novanta da alcuni militari, tra cui l'allora marito, il colonnello Aldo Michittu.\nStoria.\nNel 1993 Donatella Di Rosa, moglie del colonnello della brigata paracadutisti \"Folgore\" Aldo Michittu, fece alcune rivelazioni alla stampa circa un presunto progetto di colpo di stato contro le istituzioni italiane, oltrech\u00e9 su di un traffico di armi da guerra verso paesi belligeranti che avrebbe interessato numerosi alti ufficiali dell'esercito. Nel corso di una conferenza stampa indetta il 7 ottobre dello stesso anno, dichiar\u00f2 pubblicamente di aver partecipato assieme al marito ad alcune riunioni di alti ufficiali italiani finalizzate all'organizzazione di un \"golpe\" nel paese; nello specifico, afferm\u00f2 di aver partecipato a riunioni segrete con varie persone tra cui Gianni Nardi, dichiarato ufficialmente morto nel 1976 in seguito a un incidente (che sarebbe quindi stato simulato). Quest'ultima affermazione fu ritenuta abbastanza convincente da far riaprire l'indagine sul terrorista, giacch\u00e9 Michittu era stato l'accompagnatore della mamma di Nardi; risult\u00f2 che la tomba di famiglia di Nardi in Italia conteneva un loculo vuoto. La famiglia spieg\u00f2 che il cadavere era stato tumulato in Spagna; nove giorni pi\u00f9 tardi il corpo fu effettivamente riesumato in Spagna, e in breve tempo ne fu confermata l'identit\u00e0.\nPochi giorni dopo le dichiarazioni rese da Di Rosa, s'inizi\u00f2 una serie di cambiamenti nell'apparato militare italiano. Il ministro della difesa Fabio Fabbri chiese le dimissioni del generale di corpo d'armata Biagio Rizzo; il 22 ottobre si dimise, in segno di protesta, il generale Goffredo Canino, capo di Stato Maggiore dell'Esercito, accusato di aver preso parte alle riunioni. Il generale di brigata Franco Monticone, comandante della Folgore, fu dimesso dal suo incarico e in una diretta televisiva dichiar\u00f2 che Di Rosa, divenuta sua amante, gli aveva chiesto circa 800 milioni di lire per facilitargli la pratica di annullamento del matrimonio presso il tribunale della Sacra Rota.\nDi Rosa fu condannata in appello a due anni e otto mesi di reclusione (pena sospesa) per calunnia e autocalunnia, nonch\u00e9 al risarcimento di 800 milioni di lire alle parti civili; sostenne in seguito di aver forse confuso il terrorista Gianni Nardi con un omonimo. Nel 1993, Di Rosa e il marito vennero arrestati e processati: le accuse di eversione non vennero dimostrate, ma rest\u00f2 quella di calunnia ai danni di Monticone, sicch\u00e9 la donna venne condannata a due anni e otto mesi (poi ridotti a due anni e due mesi per l'indulto). La pena non venne mai scontata a causa della latitanza durata fino al 2015 quando, per un controllo sul figlio, venne rintracciata e arrestata dai Carabinieri; venne poi messa agli arresti domiciliari.\nNel 1994 a Di Rosa venne dedicata una copertina su \"Playmen.\" Anche in seguito a questo, la donna ebbe una breve attivit\u00e0 come fotomodella e personaggio televisivo, spesso a sfondo erotico oltre che legato all'interesse per la vicenda politico-giudiziaria."}
{"id": "1979469", "revid": "1343317", "url": "https://it.wikipedia.org/wiki?curid=1979469", "title": "Cipollotto nocerino", "text": "Il cipollotto nocerino \u00e8 un prodotto (i bulbi di Allium cepa) che ha ottenuto il riconoscimento della denominazione di origine protetta (D.O.P.) ai sensi del Regolamento (CE) N. 510/2006 del Consiglio dell'Unione europea.\nStoria.\nRiproduzioni del cipollotto sono presenti in un affresco della casa pompeiana detta \"del larario del Sarno\".\nLa Scuola medica salernitana ne consigliava l'uso riconoscendo al prodotto caratteristiche favorevoli alla salute umana.\nZona di produzione.\nLa zona di produzione del Cipollotto Nocerino DOP \u00e8 concentrata in 21 comuni: Angri, Castel San Giorgio, Nocera Inferiore, Nocera Superiore, Pagani, Roccapiemonte, Sarno, San Marzano sul Sarno, Sant'Egidio del Monte Albino, San Valentino Torio, Scafati, Siano, in provincia di Salerno. Boscoreale, Castellammare di Stabia, Gragnano, Poggiomarino, Pompei, Santa Maria la Carit\u00e0, Sant\u2019Antonio Abate, Striano e Terzigno nella citt\u00e0 metropolitana di Napoli.\nSi tratta di un'area che si estende per oltre 1.400 ettari. \nLa produzione, essendo praticamente ininterrotta, arriva fino a 50\u00a0000 tonnellate all'anno.\nCaratteristiche.\nIl calibro alla raccolta del cipollotto deve essere di 2\u20134\u00a0cm (caratteristica delle cipolle di medio-piccole dimensioni), il bulbo tunicato ha forma cilindrica, schiacciata ai poli, con un leggero ingrossamento alla base delle foglie. Il colore delle tuniche interne ed esterne deve essere interamente bianco. La polpa \u00e8 succulenta e di sapore dolce; le foglie di color verde intenso, di forma lineare terminante a punta. \nIl prodotto \u00e8 adatto soprattutto a un consumo fresco.\nCollegamenti esterni.\nDescrizione del prodotto"}
{"id": "1979470", "revid": "729019", "url": "https://it.wikipedia.org/wiki?curid=1979470", "title": "Conanicut", "text": "L'isola di Conanicut appartiene alla contea di Newport. Di fronte al porto di Newport ubicato nell'insenatura principale dell'isola pi\u00f9 grande, Aquidneck. Quest'isola fronteggia a ovest la contea di Washington. A settentrione vi \u00e8 l'isola di Prudence, la pi\u00f9 piccola tra le maggiori dello stretto del Rhode Island."}
{"id": "1979472", "revid": "466539", "url": "https://it.wikipedia.org/wiki?curid=1979472", "title": "Golden Globe 1960", "text": "La 17\u00aa edizione della cerimonia di premiazione dei Golden Globe si \u00e8 tenuta il 10 marzo 1960 al Cocoanut Grove dell'Ambassador Hotel di Los Angeles, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1979475", "revid": "729019", "url": "https://it.wikipedia.org/wiki?curid=1979475", "title": "Aquidneck", "text": "Aquidneck \u00e8 la pi\u00f9 grande delle isole dello stretto del Rhode Island, che constano di tre isole maggiori e numerose isole e isolotti. A nordovest fronteggia l'isola di Prudence, mentre a sudovest fronteggia arcuando nell'insenatura del capoluogo della Contea di Newport, Newport, l'isola di Conanicut; le tre isole giacciono parallele nella baia di Narragansett.\nAd est l'isola fronteggia la costa della parte continentale della propria Contea che costituisce la parte di Cape Cod che si affaccia sulla baia di Narragansett.\nL'isola ospita Newport, il principale centro della Contea e il pi\u00f9 importante porto turistico americano, e altre due cittadine: Portsmouth e Middletown."}
{"id": "1979476", "revid": "729019", "url": "https://it.wikipedia.org/wiki?curid=1979476", "title": "Prudence", "text": "Prudence \u00e8 la pi\u00f9 piccola delle tre isole maggiori nel \"Rhode Island Sound\", un braccio di mare al largo della costa dello Stato di Rhode Island e davanti alla baia di Narragansett. Esso costituisce il prolungamento orientale del Long Island Sound e si apre verso l'Oceano Atlantico, tra Block Island e Martha's Vineyard. Fa parte del territorio comunale di Portsmouth.\nPrudence, al centro della baia di Narragansett, fronteggia Providence della quale protegge il porto, incanalato in un lungo fiordo. Occupa il settore Nordoccidentale delle isole della Contea di Newport."}
{"id": "1979477", "revid": "124251631", "url": "https://it.wikipedia.org/wiki?curid=1979477", "title": "5.000 lire", "text": "La banconota da 5\u00a0000 lire \u00e8 stata uno dei tagli di cartamoneta circolante in Italia prima dell'introduzione dell'euro.\nStoria.\nIl testo di legge che regolava gli istituti di emissione dell'aprile 1910 limitava al taglio di lire 1000 la possibilit\u00e0 di emettere banconote.\nSono riprodotte \"con procedimento numismatico\" due teste muliebri rivolte entrambe verso il centro, raffiguranti quella a sinistra un profilo di Cerere e quella destra il profilo dell'Italia. Colore blu celeste.\nPoco dopo la fine della Seconda guerra mondiale, con un decreto ministeriale del 3 agosto 1945, la Banca d'Italia fu autorizzata all'emissione provvisoria di titoli al portatore che permettessero di far fronte alle esigenze. La Banca d'Italia emise quindi dei \"titoli provvisori\" da 5\u00a0000 e 10\u00a0000 lire che erano equivalenti come potere liberatorio ai biglietti a corso legale. Solo con la legge 1273 del 7 ottobre 1948 fu autorizzata l'emissione di banconote di questi tagli.\nPrima serie: Repubbliche Marinare.\nLa prima apparizione del taglio da 5\u00a0000 lire avvenne nel 1947. Il biglietto sarebbe stato emesso fino al 1963. Il disegno al recto riproponeva il tema delle Repubbliche Marinare di Giovanni Capranesi, (gi\u00e0 apparso su precedenti banconote). Il verso invece rappresenta l'effigie dell'Italia laureata.\nIl contrassegno in un primo tempo (1947) \u00e8 la testina d'Italia (per la sua rarit\u00e0 assai quotata sul mercato numismatico), poi ('47-'63) diviene quello della Medusa.\nSeconda e terza serie: Colombo.\nDal 1964 al 1979, furono emesse due varianti delle 5\u00a0000 lire raffiguranti l'esploratore Cristoforo Colombo. La seconda variante fu emessa nel 1971. Furono incise da Trento Cionini.\nSul recto a sinistra del biglietto compare una riproduzione di una veduta marina con al centro la caravella Santa Maria.\nVariante dal 1971.\nRispetto alla precedente serie del 1964 sul recto, pur restando il busto di Cristoforo Colombo rappresentato nel campo di destra, sono stati aggiunti un cavallo marino emergente dal mare e, sullo sfondo, una carta geografica quattrocentesca disegnata da Paolo Dal Pozzo Toscanelli. In filigrana \u00e8 riprodotto il ritratto, visto di tre quarti, di Giovanni da Verrazzano, che sostituisce quello di Galileo.\nSul verso rispetto alla precedente serie del 1964, le Caravelle raffigurate passano da una a tre; \u00e8 inoltre aggiunto un secondo delfino a quello intrecciato a un'ancora.\nQuarta serie: Antonello da Messina.\nSulla sinistra del recto \u00e8 rappresentato il \"Ritratto d'uomo\" di Antonello da Messina, conservato presso la National Gallery di Londra. A destra, in filigrana a punto fisso, \u00e8 raffigurato il busto dello stesso personaggio. Sul lato destro il leone alato di San Marco, simbolo di Venezia, sovrastante gli stemmi di Genova, Pisa e Amalfi, le Repubbliche marinare. La rappresentazione del leone sovrastante gli stemmi si trova anche nella banconota da 10\u00a0000 lire emessa tra il 1976 e il 1984, detta Machiavelli.\nSul verso si possono vedere dei monumenti idealizzati e in primo piano la Fontana delle tartarughe in Piazza Mattei a Roma, in alto a destra \u00e8 raffigurato il rosone presente sulla facciata della Concattedrale di Troia (Fg), a undici raggi, l'unico al mondo. \nQuinta serie: Bellini.\nSul retro della banconota \u00e8 raffigurato sulla destra un ritratto di Vincenzo Bellini, tratto da un'incisione eseguita da G. Bozza su disegno di Natale Schiavoni, e alle sue spalle si vede l'immagine dell'interno del Teatro Massimo Vincenzo Bellini di Catania. La filigrana, a punto fisso, \u00e8 costituita da tre elementi: nella parte sinistra del biglietto \u00e8 riportata la stessa testina in chiaroscuro di Vincenzo Bellini. Nella zona immediatamente sottostante \u00e8 riportato, in filigrana a linea chiara, il monogramma \"BI\" compreso tra motivi ornamentali; a destra sono riprodotti, con effetto chiaroscuro, elementi geometrici adiacenti l'uno all'altro, di forma rettangolare, con il lato maggiore disposto in direzione verticale.\nSul verso della banconota \u00e8 invece riportata una stilizzazione di una scena della \"Norma\", i cui elementi principali sono un albero e una colonna con basamento e la riproduzione della statua raffigurante Norma, tratta dal monumento a Bellini, opera dello scultore Giulio Monteverde, che si trova a Catania.\nL'ultima banconota in lire, stampata il 28 luglio 2000, \u00e8 stata proprio una 5000 lire."}
{"id": "1979481", "revid": "1543377", "url": "https://it.wikipedia.org/wiki?curid=1979481", "title": "2.000 lire", "text": "La banconota da 2000 lire \u00e8 stata uno dei tagli di cartamoneta circolante in Italia prima dell'introduzione dell'euro.\nPrima serie: Galileo.\nLa prima versione fu emessa dal 1973 al 1983, ed aveva come tema \"l'osservazione del cielo\". Fu incisa da Trento Cionini. Sul verso si vede il Duomo e la Torre di Pisa, sul retro la cupola del telescopio \"Amici\" dell'INAF-Osservatorio di Arcetri, e una parabola per l'osservazione nella banda delle onde radio da tempo dismessa.\nSeconda serie: Marconi.\nLa seconda versione, emessa dal 1990 al 1992, ritrae la fisionomia di Guglielmo Marconi. Nel rovescio la nave degli esperimenti \"Elettra\", antenne e apparecchio radio. S. Savini fece il bozzetto, G. Capponi incise."}
{"id": "1979486", "revid": "188323", "url": "https://it.wikipedia.org/wiki?curid=1979486", "title": "Accensione magnetica", "text": ""}
{"id": "1979487", "revid": "188323", "url": "https://it.wikipedia.org/wiki?curid=1979487", "title": "Accensione a puntine", "text": ""}
{"id": "1979489", "revid": "188323", "url": "https://it.wikipedia.org/wiki?curid=1979489", "title": "Accensione a spinterogeno", "text": ""}
{"id": "1979490", "revid": "188323", "url": "https://it.wikipedia.org/wiki?curid=1979490", "title": "Accensione digitale", "text": ""}
{"id": "1979491", "revid": "188323", "url": "https://it.wikipedia.org/wiki?curid=1979491", "title": "Accensione analogica", "text": ""}
{"id": "1979492", "revid": "15756", "url": "https://it.wikipedia.org/wiki?curid=1979492", "title": "1.000 lire (banconota)", "text": "La banconota da 1.000 lire \u00e8 stata uno dei tagli di cartamoneta circolante in Italia prima dell'introduzione dell'euro.\nPrecedenti.\nLa prima cartamoneta da 1.000 lire risale al Regno di Sardegna. Ufficialmente la sua nascita viene fatta risalire al 1745-1746, sotto Carlo Emanuele III.\nSi noti che questa cartamoneta aveva le caratteristiche sia del biglietto di banca, sia dell'obbligazione.\nRegno d'Italia.\nLe prime banconote di questo valore emesse dallo Stato italiano sono quelle stampate dalla Banca Nazionale del Regno d'Italia nel 1872 e nel 1873. Erano stampate su un'unica faccia, portavano una cornice con in alto gli stemmi delle citt\u00e0 di Genova e Torino ed in basso il busto di Colombo. Lo stemma era delle due citt\u00e0 perch\u00e9 la Banca Nazionale era il nuovo nome che aveva preso la vecchia Banca Nazionale degli Stati Sardi, nata dalla fusione delle banche di Genova e Torino. La filigrana recava il valore della banconota e la scritta .\nDopo questa prima serie ne fu stampata un'altra sempre della Banca Nazionale del Regno, emessa tra il 1878 ed il 1893, anno in cui la Banca Nazionale si fuse con altre dando vita alla Banca d'Italia.\nNello stesso periodo furono stampate banconote di questo valore dagli altri istituti d'emissione. Questi biglietti erano identici e recavano la dizione di e furono stampati dal 1877 al 1881.\nNel 1882 furono stampati dei biglietti con caratteristiche simili ai biglietti consorziali, ma emessi dal neonato Ministero del Tesoro. Recavano la dicitura di ed ebbero corso legale fino al 1888.\nNel 1894 nacque la prima banconota da 1.000 lire della Banca d'Italia, che aveva lo stesso disegno e testo della seconda serie della Banca Nazionale, che nel frattempo aveva cessato di esistere.\nAmministrazione militare alleata dei territori occupati.\nDal 9 luglio 1943 al 3 giugno 1950 (26 ottobre 1954 per il Territorio Libero di Trieste - Zona A) in Italia circol\u00f2 la Am-lira emessa dalla AMGOT. La banconota da 1.000 lire era il taglio massimo, di forma rettangolare, dello stesso formato del dollaro e di colore predominante della faccia principale d'azzurro. Ne esistono due serie, quella denominata \"1943\" riportante sul fronte \"1000 LIRE - ISSUED IN ITALY\" e quella denominata \"1943A\" riportante sul fronte \"MILLE 1000 ONE THOUSAND LIRE - ISSUED IN ITALY\"\nRepubblica Italiana.\nLa Repubblica Italiana stamp\u00f2, in otto diverse emissioni, banconote di questo valore tra il 1946 e il 2002.\nSi tratta di una delle banconote di taglio pi\u00f9 basso stampate durante il periodo repubblicano. \nGrande \"M\".\nLe prime banconote stampate dalla neonata Repubblica erano simili, anche per le enormi dimensioni, ai biglietti di questo valore stampati dal precedente Regno d'Italia. Furono emesse, infatti, due varianti del tipo \"Barbetti modificato\", con lo stesso disegno di quella del 1896, che con i suoi circa \u00e8 una delle pi\u00f9 grandi banconote italiane. Rispetto alle versioni precedenti erano diverse le tonalit\u00e0 dei colori. Fu stampata in due versioni con diversi toni di colore e con un diverso contrassegno di stato. L'emissione del 1946-47 aveva sul fronte il contrassegno di stato chiamato \"Testina d'Italia\" che risaliva al 1896, mentre quella del 1947-48 aveva il contrassegno denominato \"\"Medusa\" \"creato nel 1947, primo contrassegno repubblicano.\nItalia ornata di perle.\nQuesta banconota fu stampata in due versioni, con il contrassegno di stato \"Testina d'Italia\" nel 1947 e, l'anno, dopo con il contrassegno \"Medusa\". La banconota aveva misura decisamente pi\u00f9 contenute (146 x 63 mm) rispetto ai biglietti precedenti. Anche la grafica era pi\u00f9 moderna. Sul fronte a sinistra, in una cornice ovale, la testa dell'Italia, ripresa da una delle tre grazie della Primavera di Botticelli. Nella filigrana la stessa testa volta a sinistra.\nGiuseppe Verdi.\nTra gli anni 1960 e i primi anni 1980 il protagonista della banconota fu il compositore Giuseppe Verdi che venne effigiato su due diverse banconote. La prima (125 x 63 mm) \u00e8 da un punto di vista grafico pi\u00f9 semplice in quanto, se si esclude il ritratto del compositore, gli unici elementi decorativi sono ghirlande e bolli colorati che lasciano diversi spazi bianchi. Fu emessa dal 1962 al 1969.\nIl secondo tipo, emesso dal 1969 al 1981, impiega una migliore tecnica per la colorazione dello sfondo. Il ritratto del compositore \u00e8 pi\u00f9 realistico di quello stampato sulla versione precedente. A fianco si trova la celebre Arpa Estense, strumento del 1558 di scuola ferrarese conservato nella Galleria Estense di Modena. Al verso c'\u00e8 un'immagine del Teatro alla Scala. Se si eccettuano le prime emissioni, la carta impiegata \u00e8 di colore ocra. Di questo biglietto furono autorizzati 1.972.000.000 pezzi.\nMarco Polo.\nNel 1982 il biglietto fu sostituito da una banconota che raffigura sul recto il ritratto di Marco Polo da un dipinto conservato nella Galleria Doria Pamphili di Roma, sul verso uno scorcio del Palazzo Ducale di Venezia rappresentato in verticale. Il bozzetto venne realizzato da Guglielmo Savini (1939-2001), riproducendo una stoffa veneziana del XVI secolo per lo sfondo di draghi e racemi del verso. Il biglietto ebbe corso legale fino al 30 giugno 1995 e venne stampato in 2.148.000.000 esemplari.\nMaria Montessori.\n2.000.160.000 di questi biglietti furono stampati e diffusi in otto emissioni, dal 1990 al 1998. La banconota \u00e8 dedicata a Maria Montessori, il cui ritratto appare sul recto. Il verso rappresenta un particolare del dipinto \"Bambini allo studio\" di Armando Spadini del 1918.\nSimbolo della cartamoneta repubblicana.\nLe 1.000 lire sono divenute, in modo non ufficiale, il simbolo della cartamoneta italiana in quanto, a differenza delle effimere banconote da 500\u00a0000 e 20\u00a0000 lire e delle pi\u00f9 giovani 2\u00a0000, 50\u00a0000 e 100\u00a0000 lire, sono state emesse fin dalla nascita del Regno d'Italia.\nAll'uscita del corso legale della lira per la sostituzione con l'euro, le mille lire erano considerate banconote di piccolissimo taglio, utili per le spese quotidiane, a seguito della progressiva svalutazione a cui era andata incontro la valuta italiana a partire dagli anni settanta, invece nella prima met\u00e0 del XX secolo erano tra quelle di maggior valore cos\u00ec come testimonia la popolare canzone \"Mille lire al mese\" cantata da Umberto Melnati nel film \"omonimo\"\ndel 1939.\nNel 1939 cominci\u00f2 la corsa all'abisso di una banconota che tra il 1900 e il 1914 aveva conosciuto un periodo di straordinario splendore.\nI primi anni del novecento erano tempi in cui chi aveva la fortuna di guadagnare 250 lire al mese era considerato dalle madri \u201cun buon partito\u201d; non erano in molti a trovarsi in quelle condizioni. Un medico generico oltrepassava di poco le 100 lire al mese, assai meno guadagnavano i maestri, dalle 50 alle 55 lire mensili. Prima della grande guerra con 1.000 lire era possibile acquistare una carrozza; nel 1920, dopo la svalutazione del 42% avvenuta durante la guerra e dell'82% dopo, era possibile acquistare solo una bicicletta, comunque un bene di lusso. Nel 1939 un chilogrammo di pane costava 1,60 lire, 2 lire il riso, 50 centesimi un chilo di patate, 4 centesimi l'una le uova. Nell'arco dei 67 anni di vita di questa banconota vennero emessi 1.238.918.100 pezzi."}
{"id": "1979493", "revid": "1869172", "url": "https://it.wikipedia.org/wiki?curid=1979493", "title": "Baia di Narragansett", "text": "La baia di Narragansett \u00e8 una baia dello stretto del Rhode Island generato dalla chiusura a sud da parte dell'isola di Aquidneck del canale che divide le tre isole maggiori dello stretto. Il promontorio sul quale \u00e8 ubicato il doppio porto di Newport, si protende verso la seconda isola del Sound, Conanicut, chiudendo cos\u00ec la baia di Narragansett. Essa si estende per 380\u00a0km2, di cui 312 nel Rhode Island e il rimanente nel Massachusetts. \nNella baia sfociano i fiumi Providence, Warren, Taunton, Sakonnet e Kickamuit. La citt\u00e0 di Providence, capitale dello stato del Rhode Island, si affaccia sulla baia. "}
{"id": "1979494", "revid": "287204", "url": "https://it.wikipedia.org/wiki?curid=1979494", "title": "Sandro Nicevic", "text": ""}
{"id": "1979495", "revid": "641838", "url": "https://it.wikipedia.org/wiki?curid=1979495", "title": "Obelisco Agonale", "text": "L'obelisco Agonale \u00e8 un obelisco del I secolo di Roma e sovrasta la Fontana dei Quattro Fiumi in piazza Navona, nel rione Parione.\nStoria.\nL'obelisco fu realizzato presso le cave di Assuan sotto l'imperatore Domiziano, imitando i modelli egiziani, e fu decorato con i geroglifici solo dopo l'arrivo a Roma. Esso fu inizialmente collocato tra il , dove rimase per circa due secoli fino al 311, quando Massenzio lo fece spostare presso il circo della sua villa privata sulla via Appia, in memoria del primogenito Valerio Romolo, morto probabilmente nel 309.\n che non si adoper\u00f2 per il suo recupero, cosa che fece invece diversi anni dopo Innocenzo X. Il pontefice lo fece dividere in quattro pezzi, come fece Stella con l'obelisco di Jesi, e decise di collocarlo in piazza Navona, dove venne poi integrato nella Fontana dei Quattro Fiumi progettata da Gian Lorenzo Bernini. A questo periodo risale probabilmente anche la colomba bronzea, simbolo della pace ma presente anche sullo stemma dei Pamphili, posta sulla sommit\u00e0 del monolite. \nDescrizione.\nL'obelisco \u00e8 alto circa 16,54 metri (oltre 30 se si includono il basamento e la colomba) ed \u00e8 realizzato interamente in granito rosso. Le quattro facce sono decorate con copie di geroglifici egizi tra cui figurano i caratteri del nome di Domiziano e quest'ultimo rappresentato tra due divinit\u00e0, di cui si riconosce Hathor nell'atto di offrire la pschent, il tipico copricapo degli ultimi faraoni egizi."}
{"id": "1979498", "revid": "1318658", "url": "https://it.wikipedia.org/wiki?curid=1979498", "title": "10.000 lire", "text": "La banconota da lire era uno dei tagli di cartamoneta circolanti in Italia prima dell'introduzione dell'euro.\nStoria.\nIl testo di legge che regolava gli istituti di emissione dell'aprile 1910 limitava al taglio di lire 1000 la possibilit\u00e0 di emettere banconote.\nPoco dopo la fine della Seconda guerra mondiale, con un decreto ministeriale del 3 agosto 1945, la Banca d'Italia fu autorizzata all'emissione provvisoria di titoli al portatore che permettessero di far fronte alle esigenze. La Banca d'Italia emise quindi dei \"titoli provvisori\" da 5\u00a0000 e 10\u00a0000 lire che erano equivalenti come potere liberatorio ai biglietti a corso legale. \nNel titolo provvisorio da 10\u00a0000 lire sono riprodotte due teste muliebri rivolte entrambe verso il centro, raffiguranti quella a sinistra un profilo di Cerere e quella destra il profilo dell'Italia. Colore rosso carminio. Dimensioni: \u00d7 60\u00a0mm (cornice rettangolare compresi i margini). Carta: bianca filigranata. Officina: Officina della Banca d'Italia. N. pezzi autorizzati: 7\u00a0450\u00a0000. Normativa: D.M. 3 agosto 1945; D.M. 17 novembre 1947\nSolo con la legge 1273 del 7 ottobre 1948 fu autorizzata l'emissione di banconote di questi tagli.\nPrima serie: Dante.\nLa prima apparizione del taglio da 10\u00a0000 lire avvenne nel 1948. Il biglietto sarebbe stato emesso fino al 1963.\nSul \"recto\" la banconota presenta colorazione d'insieme rosso giallastra. Il disegno \u00e8 composto da una decorazione di stile rinascimento stampata in tipografia e dal gruppo allegorico Genova e Venezia, in colore bruno rossiccio, stampato in calcografia. Sui lati perpendicolari, al di fuori della riquadratura del biglietto, \u00e8 impresso un fregio eseguito a \"guilloche\" indicante il valore 10\u00a0000 in cifre fantasia, stampato in colore giallastro. In filigrana compaiono, nei due medaglioni risparmiati dalla stampa, i busti di Michelangelo e di Galileo Galilei.\nSul verso, nella parte centrale, entro un medaglione, \u00e8 impressa in rosso carminio la riproduzione in calcografia di una testa raffigurante il profilo di Dante.\nIl bozzetto \u00e8 di Giovanni Capranesi. Incisione di Andrea Bianchi.\nDimensioni: \u00a0\u00d7\u00a0125\u00a0mm (compresi i margini); 231,5\u00a0mm\u00a0\u00d7\u00a0111\u00a0mm (la parte cromatica.\nCarta: bianca di impasto ad alte caratteristiche, filigranata.\nCaratteristiche tecniche: stampate in tipografia e calcografia.\nOfficina: Officina della Banca d'Italia.\nN. pezzi autorizzati: 495\u00a0000\u00a0000\nNormativa: D.M. 7 maggio 1948\nSeconda serie: Michelangelo.\nIn seguito, ebbe grande fortuna e longevit\u00e0 la celebre banconota rosa raffigurante Michelangelo (prima emissione 1962; ultima emissione 1977).\nSul recto in filigrana compare, nell'ovale di sinistra, il busto del Davide di Michelangelo, nell'ovale di destra il busto di Michelangelo.\nSul verso \u00e8 rappresentata una veduta di piazza del Campidoglio a Roma.\nIl bozzetto \u00e8 di Florenzo Masino Bessi.\nIncisione: Mario Baiardi\nDimensioni: circa \u00a0\u00d7\u00a078\u00a0mm (compresi i margini bianchi); circa 146\u00a0mm\u00a0\u00d7\u00a065,5\u00a0mm (la parte cromatica)\nCarta: filigranata bianca di impasto ad alte caratteristiche\nCaratteristiche tecniche: stampato in calcografia e offset-secca\nOfficina: Officina della Banca d'Italia\nN. pezzi autorizzati: 1\u00a0519\u00a0200\u00a0000\nNormativa: D.M. 12 aprile 1962\nTerza serie: ritratto di uomo di Andrea del Castagno.\nSul recto, o fronte, \u00e8 rappresentato un busto maschile riproducente il \"Ritratto di un uomo a mezzo busto\" del pittore rinascimentale Andrea del Castagno, originale conservato nel National Gallery di Washington, il leone alato di San Marco, simbolo di Venezia, sovrastante gli stemmi di Genova, Pisa e Amalfi. A destra, in filigrana a punto fisso, \u00e8 raffigurato lo stesso busto.\nSul verso, o retro, sono rappresentati degli elementi architetturali: le pietre bugnate a diamante e parte dell'entrata della Chiesa del Ges\u00f9 Nuovo di Napoli.\nQuarta serie: Volta.\nLe banconote della quarta serie rappresentano sul recto a destra, il \"Ritratto di Alessandro Volta\", da un'incisione di Giovita Garavaglia conservata a Roma presso il Gabinetto Nazionale delle Stampe, oltre alla riproduzione del modello della pila, custodita, assieme ad altri cimeli, nel Tempio Voltiano di Como. La filigrana, a punto fisso, \u00e8 costituita da tre elementi: nella parte sinistra del biglietto compare la stessa testa di Alessandro Volta; nella zona immediatamente sottostante \u00e8 riportato, in filigrana a linea chiara, il monogramma \"BI\" compreso tra motivi ornamentali; a destra sono riprodotti, con effetto chiaroscuro, elementi geometrici adiacenti l'uno all'altro, di forma rettangolare, con il lato maggiore disposto in direzione verticale. Sul verso \u00e8 rappresentata una veduta Tempio Voltiano di Como, edificio di stile neoclassico, eretto nel 1927 in occasione delle celebrazioni per il centenario della morte di Volta, dove sono conservati cimeli e altre testimonianze sullo scienziato.\nIl bozzetto fu di Giovanni Pino, l'incisione di Alberto Canfarini e Franco Zannotti. La banconota aveva dimensioni di \u00d7 70\u00a0mm; la carta era filigranata, lievemente colorata, di impasto speciale ad alte caratteristiche, contenente fibrille luminescenti e un filo di sicurezza svolgentesi in senso verticale. Il biglietto era stampato in calcografia e offset secco e umido dall'Officina della Banca d'Italia. Ne vennero autorizzati: 3\u00a0200\u00a0000\u00a0000 pezzi (D.M. 3 settembre 1984)."}
{"id": "1979503", "revid": "2049984", "url": "https://it.wikipedia.org/wiki?curid=1979503", "title": "Obelisco Lateranense", "text": "L'Obelisco Lateranense \u00e8 uno dei tredici obelischi antichi di Roma ed \u00e8 situato in piazza San Giovanni in Laterano.\nCon la sua altezza di 32,18 m (con il basamento e la croce raggiunge i 45,70 m) \u00e8 il secondo obelisco monolitico pi\u00f9 alto del mondo.\nFu realizzato all'epoca dei faraoni Tutmosis III e Tutmosis IV (XV secolo a.C.) e questo lo rende l'obelisco pi\u00f9 antico di Roma. Proviene dal tempio di Amon-Ra a Tebe (Karnak) in Egitto. Fu portato a Roma per volere dell'imperatore Costanzo II nel 357 ed eretto dal \"praefectus urbi\" Memmio Vitrasio Orfito sulla spina del Circo Massimo, dove gi\u00e0 si trovava l'obelisco Flaminio. \nVenne ritrovato in tre pezzi nel 1587, insieme all'obelisco Flaminio, e fu eretto nella sua attuale collocazione nel 1588 dall'architetto Domenico Fontana per volont\u00e0 di papa Sisto V.\nL'iscrizione.\nL'iscrizione posta alla base dell'obelisco consisteva in un lungo carme onorario di 24 esametri, che commemorava l'erezione del monumento da parte di Costanzo. L'epigrafe antica oggi \u00e8 perduta, ma il testo \u00e8 noto in quanto essa fu rinvenuta e trascritta nel 1587."}
{"id": "1979505", "revid": "109147706", "url": "https://it.wikipedia.org/wiki?curid=1979505", "title": "Medicina del XVIII secolo", "text": "L'illuminismo ispira un umanesimo che sta all'origine della \u00ab medicina sociale \u00bb, antecedente della salute pubblica.\nLa scuola di veterinaria in Italia.\nNel 1769, voluta dal re sabaudo Carlo Emanuele III di Savoia, venne inaugurata la Scuola di Veterinaria di Torino la prima in Italia e la quarta nel mondo \nPresupposti culturali, sociali o a livello di paradigma.\nContinua ad evolversi il pensiero riguardo al fisico e allo spirito:\nPer Friedrich Hoffmann (1660-1742) l'anima era fatta di etere, una sostanza materiale presente anche in tutto l'universo "}
{"id": "1979507", "revid": "4711", "url": "https://it.wikipedia.org/wiki?curid=1979507", "title": "Pinhas Gershon", "text": ""}
{"id": "1979508", "revid": "958185", "url": "https://it.wikipedia.org/wiki?curid=1979508", "title": "Obelisco Vaticano", "text": "L'Obelisco Vaticano \u00e8 uno dei tredici obelischi antichi di Roma ed \u00e8 situato in piazza San Pietro.\nRealizzato in granito rosso, svetta per un'altezza di 25,3 metri e con il basamento (composto da quattro leoni bronzei, opere di Prospero Antichi) e la croce raggiunge quasi i 40 metri. L'iscrizione recita: ECCE CRUX DOMINI - FVGITE - PARTES ADVERSAE - VICIT LEO DE TRIBV IVDA, ossia, in italiano: \"Ecco la croce del Signore, fuggite parti avverse, trionfa il leone della trib\u00f9 di Giuda\".\nOrigine.\n\u00c8 di origine egiziana, privo di geroglifici e proviene, secondo Plinio, dalla citt\u00e0 di Heliopolis; prima venne sistemato nel \"Forum Iulii\" di Alessandria d'Egitto e in seguito fu portato a Roma da Caligola nel 40, e collocato sulla spina del Circo di Nerone. Rimase in questa posizione anche dopo che il circo cadde in disuso, occupato da una necropoli. Si ritrov\u00f2 poi a fianco dell'antica basilica di San Pietro, presso la Rotonda di Sant'Andrea. Infatti \u00e8 l'unico obelisco antico di Roma che non sia mai caduto.\nSpostamento.\nFu spostato e rialzato per volere di papa Sisto V nell'estate del 1586 sotto la direzione dell'architetto Domenico Fontana che per compiere l'opera impieg\u00f2 tredici mesi di lavoro preparativo, 900 uomini, 75 cavalli e 40 argani, e issato in un solo giorno: fu il primo degli obelischi ad essere rialzato in epoca moderna. Nelle operazioni di innalzamento svoltesi il 10 settembre del 1586 vi fu il famoso grido di un certo marinaio Benedetto Bresca: \"Acqua alle funi!\", al fine di evitare la rottura delle corde che stavano pericolosamente per cedere sotto il gran peso dell'obelisco. Dal 10 settembre 1586 svetta nella piazza.\nNell'occasione dello spostamento il globo collocato sulla vetta venne trasferito ai Musei Capitolini, nella prima sala del Palazzo dei Conservatori, in un angolo vicino alla grande finestra. Secondo la leggenda nel globo da cui era sormontato erano contenute le ceneri di San Pietro o di Cesare; dal riferimento cesareo all'aquila imperiale romana deriva il termine \"aguglia\", inizialmente usato solo per gli obelischi, e oggi trasformato in \"guglia\".\nReliquia.\nLa concessione di un'indulgenza perpetua di dieci anni e altrettante quarantene a chi, di fronte all'obelisco, venerasse la croce di Cristo recitandovi un Pater e un Ave, fece presumere che Sisto V avesse collocato nella gran croce di bronzo posta sull'obelisco una particella della Vera Croce il 26 settembre 1586, seppure in occasione del restauro della croce, non si trov\u00f2 reliquia alcuna. Tuttavia il 12 aprile 1740 vi fu posta e presa da un reliquiario della basilica di San Pietro, gi\u00e0 di quella di santa Croce in Gerusalemme."}
{"id": "1979511", "revid": "36426", "url": "https://it.wikipedia.org/wiki?curid=1979511", "title": "Croce di Cristo", "text": ""}
{"id": "1979512", "revid": "1318789", "url": "https://it.wikipedia.org/wiki?curid=1979512", "title": "50.000 lire", "text": "La banconota da 50.000 lire \u00e8 stata uno dei tagli di cartamoneta circolante in Italia prima dell'introduzione dell'euro, stampata in diverse emissioni dal 1967 fino al 1999.\nPrima serie: Leonardo.\nLa contestuale emissione di biglietti da 50\u00a0000 e 100\u00a0000 lire venne decisa per la prima volta dal governo di Aldo Moro e dal ministro del Tesoro Emilio Colombo. A quei tempi il valore di 50\u00a0000 lire era alquanto elevato, corrispondente, secondo gli indici ISTAT, ad un controvalore odierno di circa 500 euro.\nLa banconota venne stampata tra il 1967 ed il 1974 presso l'Officina Carte Valori della Banca d'Italia; fu incisa da Trento Cionini. Nella filigrana \u00e8 raffigurata la \"Sant'Anna\" di Leonardo. Dal 1970 la banconota \u00e8 stata stampata su carta contenente fibrille fluorescenti. Questa banconota usc\u00ec di corso il 31 marzo 1979.\nSeconda serie: volto di donna.\nNel corso degli anni Settanta la crisi petrolifera e la liberalizzazione del mercato internazionale dei cambi colpirono pesantemente la lira, che perse oltre la met\u00e0 del suo valore. Fu cos\u00ec che il governo di Giulio Andreotti e del ministro del Tesoro Gaetano Stammati si trovarono nella necessit\u00e0 di emettere nuovi pezzi da 50\u00a0000 e 100\u00a0000 lire, i vecchi essendo stati pesantemente esposti all'inflazione e alla contraffazione.\nLa nuova banconota da 50.000 lire fu stampata su carta contenente fibrille fluorescenti presso l'Officina della Banca d'Italia dal 1977 al 1982 e usc\u00ec di corso il 1\u00ba dicembre 1986. Il retro mostra un'elaborazione sul tema dell'architettura. Vi si riconoscono un prospetto del Pantheon, uno della Cappella dei Pazzi a Firenze, ecc.\nTerza serie: Bernini primo tipo.\nIl fenomeno inflazionistico non diminu\u00ec, ma anzi si esacerb\u00f2 nei primi anni Ottanta, raggiungendo un tasso del 20%. La somma di 50\u00a0000 lire del 1983 equivaleva in potere d'acquisto a quella di 7.500 lire del 1967. Il governo di Bettino Craxi e del ministro del Tesoro Giovanni Goria decise quindi di rinnovare tutte le banconote circolanti nel paese.\nIl nuovo biglietto aveva in filigrana la testa del Bernini ed il monogramma della Banca d'Italia. Fu stampato dal 1984 su carta contenente fibrille fluorescenti presso l'Officina della Banca d'Italia. Questa banconota \u00e8 uscita di corso il 5 febbraio 1996. La banconota conteneva un filo metallico verticale di sicurezza.\nNel frattempo, comunque, la svalutazione non accenn\u00f2 a rallentare: nel 1990 le banconote da 50\u00a0000 e 100\u00a0000 lire arrivarono ad un valore d'acquisto pari a quelle da 5000 e 10\u00a0000 lire nel 1967.\nQuarta serie: Bernini secondo tipo.\nNel periodo dell'insediamento al governatorato della Banca d'Italia di Antonio Fazio, che sostitu\u00ec Carlo Azeglio Ciampi nel 1993, si decise di apporre lievi modifiche a questa ed alla banconota da 100.000 lire (Caravaggio). Il biglietto \u00e8 molto simile al precedente. I tipi principali sono identici (Bernini e statua di Costantino), mentre lo sfondo \u00e8 pi\u00f9 complesso per rendere pi\u00f9 difficile la falsificazione. I fili metallici sono ora due e su uno \u00e8 riportata la scritta . Sotto al collo di Bernini, in microscrittura, c'\u00e8 la scritta ripetuta. Immessa in circolazione il 1\u00ba dicembre 1992, \u00e8 fuori corso dal 28 febbraio 2002.\nSul verso si vede un profilo della Fontana del Tritone a Roma."}
{"id": "1979515", "revid": "54476", "url": "https://it.wikipedia.org/wiki?curid=1979515", "title": "20.000 lire", "text": " La banconota da 20.000 lire \u00e8 stata uno dei tagli di cartamoneta circolante in Italia, a partire dal 1975.\nSerie Tiziano.\nL'unica versione della banconota fu stampata nel 1975, ma dato il limitato consenso mostrato dai cittadini italiani verso questo taglio, si decise di non darne alle stampe altre emissioni (a parte la seconda emissione del 1985, a carattere speciale). Fu disegnata da Trento Cionini. Nel 1985 le banconote da 20.000 lire circolanti erano oramai piuttosto usurate, essendo ancora quelle emesse nel 1975 che circolavano da una decina di anni, si decise dunque di procedere ad una emissione speciale (decreto di emissione del 27 maggio 1985), fu infatti emessa una serie sostitutiva, cio\u00e8 banconote da 20.000 lire di medesime caratteristiche ma nuove, per sostituire con esse quelle usurate: in tal modo le banconote da 20.000 lire poterono continuare a circolare ancora per vari anni anche dopo il 1985, sebbene in numero minore rispetto a quelle di altri tagli.\nDedicata al pittore Tiziano, portava sul retro una riproduzione dell\"'Amor Sacro e Amor Profano\" della Galleria Borghese."}
{"id": "1979518", "revid": "287204", "url": "https://it.wikipedia.org/wiki?curid=1979518", "title": "Cefalexina", "text": "La cefalexina rientra fra le cefalosporine (agenti battericidi) di prima generazione, \u00e8 il principio attivo indicato nelle infezioni batteriche delle alte vie aeree, cutanee, odontoiatriche e urinarie.\nIndicazioni.\nViene utilizzato per infezioni renali ed endocarditi batteriche. \u00c8 uno degli antibiotici di scelta in gravidanza e durante l'allattamento insieme alle altre cefalosporine di prima generazione.\nControindicazioni.\nAllergia alle cefalosporine o in caso di allergia crociata alle penicilline. Sconsigliato in soggetti con insufficienza renale, ipersensibilit\u00e0 nota al farmaco.\nEffetti indesiderati.\nFra gli effetti collaterali pi\u00f9 frequenti si riscontrano rash, vertigini, orticaria, cefalea, nausea, diarrea, gastrite, dispepsia, trombocitopenia, forme di artriti, insonnia."}
{"id": "1979519", "revid": "1305772", "url": "https://it.wikipedia.org/wiki?curid=1979519", "title": "\u00d3l\u00e1fs saga Tryggvasonar en mesta", "text": "L'\u00d3l\u00e1fs saga Tryggvasonar en mesta, o \"La grande saga di \u00d3l\u00e1fr Tryggvason\", \u00e8 una saga dei re norrena, un'estesa biografia di re \u00d3l\u00e1fr Tryggvason composta intorno al 1300; essa si basa sull'\"\u00d3l\u00e1fs saga Tryggvasonar\" contenuta nell'\"Heimskringla\" di Snorri Sturluson, ma espande notevolmente la narrazione con materiale proveniente da altre precedenti biografie del re, quali l'\"\u00d3l\u00e1fs saga Tryggvasonar\" di Oddr Snorrason e quella di Gunnlaugr Leifsson, e con altro materiale non direttamente collegato ad esse.\nLa saga si \u00e8 conservata in un certo numero di manoscritti, divisibili in due gruppi. Il primo gruppo comprende una redazione pi\u00f9 antica della saga, come ci \u00e8 giunta nei manoscritti \"AM 53 fol.\", \"AM 54 fol.\", \"AM 61 fol.\", nel \"Bergsb\u00f3k\" e nell\"'H\u00fasafellsb\u00f3k\"; il secondo gruppo \u00e8 una versione pi\u00f9 tarda, conservatasi nel manoscritto \"AM 62 fol.\" e nel \"Flateyjarb\u00f3k\".\nLa saga include anche dei \u00fe\u00e6ttir e delle brevi saghe, alcune delle quali non altrimenti conservatesi."}
{"id": "1979533", "revid": "1543377", "url": "https://it.wikipedia.org/wiki?curid=1979533", "title": "John Creasey", "text": "Creasey ha scritto nel corso della sua carriera, iniziata a vent'anni, circa seicento libri, firmati con ventotto diversi pseudonimi. Ha inventato molti personaggi famosi che appaiono in tutta una serie di romanzi. Probabilmente il pi\u00f9 famoso di questi \u00e8 George Gideon di Scotland Yard, la base per la serie televisiva \"L'ispettore Gideon\", ma anche altri del \"Dipartimento Z\", il dottor Palfrey, l'ispettore Roger West e il Barone (personaggio sul quale \u00e8 basata una serie televisiva).\nNel 1962 vinse un Edgar Award per il miglior romanzo con \"Gideon's Fire\", scritto con lo pseudonimo di J.J. Marric. Nel 1969 fu insignito del prestigioso premio alla carriera Grand Master Award della Mystery Writers of America (vinto da altri importanti autori di gialli quali Agatha Christie, Rex Stout, Ellery Queen, Georges Simenon e Daphne du Maurier).\nDopo aver pubblicato nel 1930 il romanzo poliziesco intitolato \"The Speacher\", che vede per la prima volta come protagonista Patrich Dawlish e nel 1932 un \"crime-thriller\" \u00e8 diventato uno scrittore di professione.\nBiografia.\nFu il settimo di nove figli.\nEbbe un figlio dal suo primo matrimonio. Si rispos\u00f2 una seconda volta e ne ebbe altri due. Si spos\u00f2 complessivamente quattro volte. Oltre che scrittore, Creasey divenne un membro del partito. Al tempo delle elezioni del 1945 John era presidente della locale associazione dei Liberali a Bournemouth, dove approfitt\u00f2 per pubblicizzare le sue opere. Ha partecipato alle elezioni di cinque anni dopo, classificandosi terzo. Nel gennaio 1966 per\u00f2, fond\u00f2 \"l'All Party Alliance\", un gruppo che ha cercato di portare le persone migliori da tutte le zone d'Inghilterra al governo. Mor\u00ec il 9 giugno 1973, a 64 anni. Nel 2007, la sua famiglia trasfer\u00ec tutti i diritti legali e il diritto d'autore di Creasey alla Owatonna Media.\nOpere.\nIl seguente non \u00e8 un elenco completo, ma comprende solo i titoli pubblicati da John Long, un editore nel Regno Unito, pi\u00f9 alcuni di quelli tradotti in italiano (di cui \u00e8 riportata la prima edizione)."}
{"id": "1979538", "revid": "287204", "url": "https://it.wikipedia.org/wiki?curid=1979538", "title": "Olafs saga Tryggvasonar en mesta", "text": ""}
{"id": "1979539", "revid": "712828", "url": "https://it.wikipedia.org/wiki?curid=1979539", "title": "Dark trooper", "text": ""}
{"id": "1979540", "revid": "125749933", "url": "https://it.wikipedia.org/wiki?curid=1979540", "title": "Obelisco Flaminio", "text": "L'obelisco Flaminio \u00e8 uno dei tredici obelischi antichi di Roma, situato in piazza del Popolo.\nHa una altezza di 25,90 metri, e con il basamento e la croce raggiunge i 36,50 m.\nStoria.\nFu realizzato parzialmente nel 1300 a.C. all'epoca del faraone Seti I e completato dal figlio Ramses II nel (XIII secolo a.C.) per collocarlo nel tempio del Sole o Ra di Eliopoli in Egitto; come dimostra un estratto dell\u2019iscrizione in geroglifico sul lato occidentale: \u201c(Sethi \u2026) che riempie Eliopoli di obelischi affinch\u00e9 i raggi possano illuminare il tempio di Ra \u2026\u201d. \nNel 10 a.C., l'obelisco venne portato per nave a Roma, per volere di Ottaviano Augusto, insieme all'obelisco di Montecitorio, e collocato sulla spina del Circo Massimo, seguito tre secoli pi\u00f9 tardi dall'obelisco Lateranense.\nAugusto decise di mantenere la originaria dedica del monumento al Sole, che per i romani e i greci corrispondeva ad Apollo, la divinit\u00e0 tutelare dell'imperatore, e fece aggiungere due dediche identiche incise sui lati a nord e a sud della base: \u201cImp. Caesar Divi F. Augustus Pontifex Maximus Imp. XII Cos. XI Trib. Pot. XIV Aegypto In Potestatem Populi Romani Redact. Soli Donum Dedit\u201d, trad. \u201cL\u2019imperatore Augusto, figlio del divino Cesare, pontefice massimo, imperatore per la dodicesima volta, console per l\u2019undicesima volta, che ha rivestito la potest\u00e0 tribunizia per quattordici volte, avendo ridotto l\u2019Egitto in possesso del popolo romano, diede in dono al sole\u201d. \nAbbattuto probabilmente durante le invasioni barbariche, fu ritrovato nel 1587 rotto in tre pezzi insieme all'obelisco Lateranense, ed eretto nuovamente, per ordine di papa Sisto V, in piazza del Popolo, ad opera di Domenico Fontana nel 1589.\nNel 1823 Giuseppe Valadier lo orn\u00f2 di una base con quattro vasche circolari e altrettanti leoni in pietra, di stile egizio, per ordine di papa Leone XII."}
{"id": "1979542", "revid": "114325", "url": "https://it.wikipedia.org/wiki?curid=1979542", "title": "La grande saga di \u00d3l\u00e1fr Tryggvason", "text": ""}
{"id": "1979543", "revid": "287204", "url": "https://it.wikipedia.org/wiki?curid=1979543", "title": "La grande saga di Olafr Tryggvason", "text": ""}
{"id": "1979544", "revid": "114325", "url": "https://it.wikipedia.org/wiki?curid=1979544", "title": "La grande saga di Olaf Tryggvason", "text": ""}
{"id": "1979547", "revid": "599013", "url": "https://it.wikipedia.org/wiki?curid=1979547", "title": "Egoi Mart\u00ednez", "text": "Carriera.\nDotato di caratteristiche di passista-scalatore, pass\u00f2 professionista nel 2002 con la formazione basca dell'Euskaltel-Euskadi, e nella stagione successiva si aggiudic\u00f2 il Tour de l'Avenir. Nel 2006 pass\u00f2 alla Discovery Channel di Johan Bruyneel, squadra con cui vinse una tappa alla Vuelta a Espa\u00f1a di quell'anno, nonch\u00e9 la maglia arancione di miglior scalatore nella competizione iberica, terminando al dodicesimo posto nella classifica generale finale.\nLa stagione successiva fu gregario di Alberto Contador durante il Tour de France, vinto dall'asturiano. A Parigi, Mart\u00ednez sal\u00ec sul podio con gli altri compagni in quanto vincitori della classifica a squadre. Con il ritiro dello sponsor principale e la dismissione della squadra al termine della stagione, a partire dal 2008 ritorn\u00f2 a vestire i colori dell'Euskaltel-Euskadi, mettendosi subito in luce alla Vuelta al Pa\u00eds Vasco, la corsa di casa per i corridori e la squadra basca, in cui si aggiudic\u00f2 la classifica scalatori. In settembre si mise altrettanto in evidenza alla Vuelta a Espa\u00f1a, nella quale vest\u00ec la maglia di leader della corsa per quattro giornate. Termin\u00f2 nono nella classifica generale finale, suo miglior risultato in un Grande Giro.\nNell'anno successivo, inizi\u00f2 a correre e ottenere risultati sin dalla primavera. In marzo si aggiudic\u00f2 la speciale classifica del Gran Premio della Montagna alla Tirreno-Adriatico e pochi giorni dopo si mise in luce con un'azione sul Poggio, una delle salite principali della Milano-Sanremo. In aprile si aggiudic\u00f2 la classifica dei traguardi volanti alla Vuelta al Pa\u00eds Vasco e durante il Tour de France divent\u00f2 il primo corridore della Euskaltel a indossare la maglia a pois di leader della classifica scalatori. Fu poi battuto dall'italiano Franco Pellizotti. Quest'ultimo fu in seguito declassato, ma la vittoria nella classifica non fu pi\u00f9 assegnata.\nCon la chiusura della squadra basca, si ritira dall'attivit\u00e0 agonistica al termine della stagione 2013, dopo aver concluso Giro d'Italia e Vuelta a Espa\u00f1a tra i primi trenta e indossato per la prima volta in carriera la maglia della nazionale spagnola, partecipando alla prova in linea dei Campionati del mondo in Toscana, ritirandosi prima del termine della gara.\nPalmar\u00e8s.\nAltri successi.\nClassifica scalatori Tour de France 2009"}
{"id": "1979548", "revid": "287204", "url": "https://it.wikipedia.org/wiki?curid=1979548", "title": "Egoi Martinez", "text": ""}
{"id": "1979550", "revid": "6923", "url": "https://it.wikipedia.org/wiki?curid=1979550", "title": "Romantic Novelists' Association", "text": "La Romantic Novelists' Association (RNA) (\"L'associazione dei romanzieri del genere romantico\") \u00e8 un'associazione di scrittori fondata nel Regno Unito nel 1960, principalmente grazie agli sforzi di Alex Stuart e Lucilla Andrews. Dal 2005 \u00e8 presieduta da Jenny Haddon (l'autrice di Mills e Boon, Sophie Weston) e conta circa 700 membri.\nNella RNA viene eseguita una conferenza annuale per i membri, e sostiene una serie di capitoli regionali, che si incontrano regolarmente per discutere questioni di interesse per gli scrittori di narrativa romantica. L'organizzazione gestisce anche il New Writers' Scheme, in virt\u00f9 del quale gli autori inediti ricevono una valutazione del loro lavoro da un esperto membro dell'associazione."}
{"id": "1979555", "revid": "1305772", "url": "https://it.wikipedia.org/wiki?curid=1979555", "title": "Saga dei vichinghi di Jomsborg", "text": "La Saga dei vichinghi di Jomsborg (\"J\u00f3msv\u00edkinga saga\") \u00e8 una saga dei re norrena che tratta della fondazione di Jomsborg da parte di Palnatoke e della gente che successivamente la abit\u00f2, la famosa fratellanza dei vichinghi di Jomsborg. La saga narra anche della loro sconfitta nella Battaglia di Hj\u00f6rungav\u00e1gr del 986, quando Sigvald Jarl, successore di Palnatoke come capo della fratellanza, condusse i suoi uomini in Norvegia per deporre Haakon Sigurdsson, ufficialmente conte di Lade ma di fatto re di Norvegia."}
{"id": "1979556", "revid": "1451528", "url": "https://it.wikipedia.org/wiki?curid=1979556", "title": "Obelisco Esquilino", "text": "L'Obelisco Esquilino \u00e8 uno dei tredici obelischi antichi di Roma, situato in Piazza dell'Esquilino, alle spalle dell'abside della Basilica di Santa Maria Maggiore, centro del rione Esquilino dal quale prende il nome. \nHa un'altezza di 14,75 metri e con il basamento e la croce raggiunge i 25,53 metri.\nFu realizzato probabilmente all'epoca di Domiziano ad imitazione degli obelischi egiziani e collocato insieme all'obelisco del Quirinale all'ingresso del Mausoleo di Augusto. Qui venne ritrovato nel 1527 insieme al gemello e fu eretto nel 1587 per ordine di papa Sisto V e ad opera di Domenico Fontana."}
{"id": "1979559", "revid": "287204", "url": "https://it.wikipedia.org/wiki?curid=1979559", "title": "Jomsvikinga saga", "text": ""}
{"id": "1979561", "revid": "339392", "url": "https://it.wikipedia.org/wiki?curid=1979561", "title": "Saga degli J\u00f3msv\u00edkingar", "text": ""}
{"id": "1979562", "revid": "287204", "url": "https://it.wikipedia.org/wiki?curid=1979562", "title": "Saga degli Jomsvikingar", "text": ""}
{"id": "1979563", "revid": "339392", "url": "https://it.wikipedia.org/wiki?curid=1979563", "title": "Saga degli J\u00f3msv\u00edking", "text": ""}
{"id": "1979564", "revid": "287204", "url": "https://it.wikipedia.org/wiki?curid=1979564", "title": "Saga degli Jomsviking", "text": ""}
{"id": "1979567", "revid": "109854080", "url": "https://it.wikipedia.org/wiki?curid=1979567", "title": "Obelisco del Quirinale", "text": "L'obelisco del Quirinale \u00e8 uno dei tredici obelischi antichi di Roma, situato in piazza del Quirinale, dove fa parte della fontana dei Dioscuri.\nHa un'altezza 14,63 metri e con il basamento raggiunge 28,94 metri.\nRealizzato in Egitto con granito rosso di Assuan, fu trasportato a Roma nel I secolo d.C., probabilmente all'epoca di Domiziano. Fu collocato insieme all'obelisco Esquilino all'ingresso del Mausoleo di Augusto. Il fatto di non avere iscrizioni fa presumere che la sua costruzione non sia cos\u00ec antica come la maggior parte degli obelischi egizi. Venne ritrovato nel 1527 insieme al gemello, ma fu eretto solo nel 1786, per volere di papa Pio VI, accanto alle statue dei Dioscuri provenienti dalle vicine terme di Costantino, ad opera dell'architetto Giovanni Antinori."}
{"id": "1979572", "revid": "110925416", "url": "https://it.wikipedia.org/wiki?curid=1979572", "title": "Martina Such\u00e1", "text": "Carriera.\nHa vinto due titoli in singolo. Nel 2004 ha rappresentato il suo Paese alle Olimpiadi di Atene ma \u00e8 uscita subito al primo turno."}
{"id": "1979573", "revid": "287204", "url": "https://it.wikipedia.org/wiki?curid=1979573", "title": "Cefazolina", "text": "La cefazolina \u00e8 un antibiotico semisintetico beta-lattamico con effetto battericida appartenente alla classe delle cefalosporine di prima generazione. La cefazolina sodica \u00e8 attiva verso una vasta gamma di batteri Gram positivi, tra cui \"Staphylococcus aureus\" meticillino sensibile (MSSA) e \"Streptococcus pneumoniae\", \"Clostridium perfringens\", \"Listeria monocytogenes\", \u00e8 poco attiva sui batteri Gram negativi, mentre come tutti gli antibatterici non \u00e8 attiva nei confronti di virus e funghi. L'antibiotico \u00e8 commercializzato in Italia dalla Pfizer con il nome di Cefamezin, inoltre sono presenti numerosi preparati generici (equivalenti), \u00e8 venduto in flaconcini monodose da 250\u00a0mg, 500\u00a0mg e 1000\u00a0mg per uso intramuscolare e flaconcini da 1000\u00a0mg per uso endovenoso.\nFarmacodinamica e farmacocinetica.\nLa cefazolina \u00e8 sensibile alla \u03b2-lattamasi ed \u00e8 attiva contro numerosi batteri soprattutto Gram+. La cefazolina raggiunge il picco ematico dopo 60 minuti con un legame proteico del 84%. L'emivita del farmaco \u00e8 di 1,8 ore; l'escrezione \u00e8 principalmente urinaria con il 70% dell'antibiotico e il 30% per via biliare.\nLa concentrazione nel liquor \u00e8 scarsa ma aumenta in caso di meningite.\nIndicazioni.\nLa cefazolina viene utilizzata in caso di infezioni da batteri Gram-positivi sensibili tra cui: infezioni dell'apparato respiratorio superiore e inferiore, infezioni otorinolaringoiatriche, infezioni genito-urinarie, infezioni della cute e dei tessuti molli, infezioni ostetrico-ginecologiche, infezioni oftalmologiche, infezioni gastroenteriche, infezioni epatobiliari, infezioni osteoarticolari, infezioni post-chirurgiche, infezioni di origine addominale quali appendiciti e peritoniti batteriche, batteriemie e setticemie, endocarditi batteriche in associazione ad altri antibiotici. Il principio attivo \u00e8 inoltre indicato nella profilassi antibiotica in chirurgia, nelle operazioni contaminanti o potenzialmente contaminanti, in dose singola (profilassi ultra-short term) o in dosi ripetute (profilassi short term), a seconda del potenziale rischio di infezione.\nSpesso efficace contro le infezioni da \"Neisseria gonorrhoeae\".\nControindicazioni.\nSconsigliato in soggetti con insufficienza renale, da evitare in caso di gravidanza e allattamento materno, ipersensibilit\u00e0 nota al farmaco o in casi di allergia alle penicilline.\nEffetti indesiderati.\nGli effetti collaterali sono scarsi, fra i pi\u00f9 frequenti si riscontrano senso di agitazione, rash, vertigini, orticaria, cefalea, nausea, diarrea, gastrite, sindrome di Stevens-Johnson, epilessia, epatite, prurito, candidosi vaginale."}
{"id": "1979574", "revid": "767487", "url": "https://it.wikipedia.org/wiki?curid=1979574", "title": "Paul Elliott", "text": "Carriera.\nDifensore di notevole statura (188\u00a0cm) ebbe il suo momento migliore tra il 1985 e il 1987 quando gioc\u00f2 nell'Aston Villa e ottenne 3 convocazioni nella Nazionale inglese Under 21. Le buone prestazioni lo portarono in Italia a Pisa, dove la squadra locale stava trascorrendo un buon periodo in Serie A. Ma in Toscana l'inglese non conferm\u00f2 le aspettative e nel giugno 1989, complice la retrocessione in Serie B, fu riportato in patria dove gioc\u00f2 ancora qualche anno tra Celtic (Scozia) e Chelsea (inghilterra) prima di ritirarsi nei primi giorni del 1994 a causa di molteplici problemi fisici che nel tempo ne avevano minato le prestazioni."}
{"id": "1979576", "revid": "114325", "url": "https://it.wikipedia.org/wiki?curid=1979576", "title": "Pietre runiche", "text": ""}
{"id": "1979577", "revid": "339392", "url": "https://it.wikipedia.org/wiki?curid=1979577", "title": "J\u00f3msv\u00edkingar", "text": ""}
{"id": "1979578", "revid": "339392", "url": "https://it.wikipedia.org/wiki?curid=1979578", "title": "Jomsviking", "text": ""}
{"id": "1979579", "revid": "287204", "url": "https://it.wikipedia.org/wiki?curid=1979579", "title": "Jomsvikingar", "text": ""}
{"id": "1979583", "revid": "171091", "url": "https://it.wikipedia.org/wiki?curid=1979583", "title": "Vallone dell'Urtier", "text": "Il Vallone dell'Urtier (pron. fr. : - in francese, \"Vallon de l'Urtier\") \u00e8 una valle secondaria della val di Cogne. Prende il nome dal torrente omonimo.\nCollocazione.\nL'alta val di Cogne si suddivide in alcuni valloni: verso sud, la Valnontey, che porta alle pendici del Gran Paradiso, verso nord, il vallone di Grauson, con l'omonima punta, verso est si trovano invece il vallone dell'Urtier e la Valeille.\nDescrizione.\nIl vallone inizia a Lillaz, frazione di Cogne, dove la val di Cogne si divide nella Valeille e nel vallone dell'Urtier. Il vallone sale in direzione est fino ad arrivare alla Fen\u00eatre de Champorcher, che lo collega con la valle di Champorcher.\nMontagne.\nLe montagne principali che contornano il vallone sono:\nValichi alpini.\nAlcuni dei principali valichi che contornano la valle sono:\nTurismo.\nIl vallone \u00e8 percorso in tutta la sua lunghezza dalla Alta via della Valle d'Aosta n. 2. In alta valle si trova il rifugio Sogno di Berdz\u00e9 al P\u00e9radz\u00e0.\nSito di interesse comunitario.\nIl vallone dell'Urtier \u00e8 stato riconosciuto sito di interesse comunitario con codice SIC IT1205065 per una superficie di 1506 ettari."}
{"id": "1979584", "revid": "36426", "url": "https://it.wikipedia.org/wiki?curid=1979584", "title": "Trinit\u00e0 dei Monti", "text": ""}
{"id": "1979587", "revid": "767487", "url": "https://it.wikipedia.org/wiki?curid=1979587", "title": "Erland Johnsen", "text": "Ha giocato e vinto con le maglie di Bayern Monaco e Chelsea."}
{"id": "1979588", "revid": "121087021", "url": "https://it.wikipedia.org/wiki?curid=1979588", "title": "Li Na (tennista)", "text": "\u00c8 ad oggi la tennista di maggior successo del suo Paese, avendo infranto diversi record e contribuito in maniera significativa alla popolarit\u00e0 del tennis in Cina. Tra gli altri, \u00e8 stata la prima cinese capace di vincere un titolo WTA (a Guanghzhou 2004), la prima cinese a raggiungere i quarti di finale in un torneo del Grande Slam (a Wimbledon 2006), ad entrare tra le prime venti posizioni del ranking ad agosto 2006 e tra le prime dieci grazie alla semifinale all'Australian Open 2010. Un anno dopo, nello stesso torneo, ha migliorato questo primato raggiungendo la finale, dopo aver battuto in semifinale l'allora numero uno della classifica Caroline Wozniacki in tre set, e pochi mesi dopo ha conquistato il Roland Garros superando la campionessa in carica Francesca Schiavone in una finale che \u00e8 stata seguita da 116 milioni di spettatori solamente in Cina.\nVincitrice di nove titoli WTA su ventuno finali disputate, ha raggiunto il suo \"best ranking\" in singolare il 17 febbraio 2014 alla seconda posizione, poche settimane dopo aver vinto il secondo titolo Slam in carriera, l'Australian Open. Il 19 settembre dello stesso anno si \u00e8 ritirata per problemi cronici al ginocchio destro all'et\u00e0 di trentadue anni. Nel 2019 viene onorata con l'introduzione nella International Tennis Hall of Fame, prima tennista asiatica di sempre a ricevere l'ambito riconoscimento.\nCarriera.\n1999-2003.\nLi Na \u00e8 diventata professionista nel 1999. Nel biennio 1999-2000 ottiene numerosi successi in tornei del circuito ITF e riesce a scalare il ranking fino al numero 136. Tali prestazione consentono alla giovane cinese di prendere parte al primo torneo WTA della carriera a Tashkent. Nel 2001 anche a causa di alcuni problemi fisici disputa pochi tornei e scende al numero 303 della classifica WTA di fine anno.\nNel marzo 2002 vince il torneo ITF di Midland. Dopodich\u00e9 sparisce dal circuito per due anni. Le fonti variano per quanto riguarda le cause di questa assenza, alcuni dicono 'per \"ragioni di salute\", altri, affermano che ha deciso di prendersi una pausa dal tennis professionistico per studiare all'universit\u00e0.\n2004.\nNel maggio del 2004 Li Na fa il suo ritorno sui campi da tennis. Riparte dal circuito ITF e in poco tempo riesce ad ottenere importanti successi. Grazie ai risultati ottenuti la cinese riesce a conquistare una wild-card per giocare il torneo WTA di Pechino. In questo torneo per la prima volta Li Na riesce ad esprimersi ad alti livelli nel circuito maggiore battendo Antonella Serra Zanetti, Marta Domachowska e Nicole Pratt prima di essere sconfitta da Svetlana Kuznecova fresca vincitrice dello US Open.\nLa settimana successiva, Li Na partecipa alle qualificazioni del torneo di Guangzhou e riesce a farcela. Al primo turno batte Vera Du\u0161evina, al secondo Jelena Jankovi\u0107, ai quarti Kristina Brandi e in semifinale Li Ting. In finale batte Martina Such\u00e1 6-3, 6-4 aggiudicandosi il suo primo titolo WTA, e cos\u00ec facendo, ha scritto il suo nome nei libri di storia come la prima donna cinese a vincere un torneo del WTA Tour.\nIl 4 ottobre 2004 fa irruzione nella Top 100 WTA per la prima volta.\n2005.\nIl 2005 vede Li Na abbandonare il circuito ITF e concentrarsi esclusivamente sugli eventi a livello WTA. Inizia l'anno nel mese di gennaio a Gold Coast venendo eliminata al secondo turno. La settimana successiva ottiene la semifinale a Hobart. Prende parte all'Australian Open venendo eliminata dalla russa Marija \u0160arapova al terzo turno dopo aver sconfitto Laura Granville e Shinobu Asagoe nei primi due turni. Ai primi di febbraio, raggiunge i quarti di finale a Hyderabad perdendo contro la russa Marija Kirilenko. Dopo aver superato le qualificazioni a Doha viene battuta da Patty Schnyder nel primo turno del tabellone principale.\nA Dubai viene eliminata ancora una volta dalla svizzera Patty Schnyder al secondo turno. Dopo aver preso un mese di pausa dalle competizioni, la cinese torna a Estoril sconfiggendo St\u00e9phanie Cohen-Aloro, Nicole Pratt, Dally Randriantefy e Dinara Safina prima di cedere in finale contro la ceca Lucie \u0160af\u00e1\u0159ov\u00e1, che ha prevalso 7-64, 4-6, 3-6. A maggio, a Rabat raggiunge la semifinale, ma una distorsione alla caviglia destra nel match contro Zheng Jie la costringe a stare fuori dai campi per tre mesi. Nonostante ci\u00f2 ottiene la posizione nr. 33 del ranking.\nAl suo ritorno a Los Angeles nel mese di agosto, cade al primo turno contro Anna \u010cakvetadze. La settimana successiva, per\u00f2, al Canadian Open, batte ancora una volta Jelena Jankovi\u0107, e poi anche Mar\u00eda Vento-Kabchi, prima di subire la sconfitta da Nadia Petrova nei quarti di finale. Il 26 settembre, Li Na inizia la sua difesa del titolo di Guangzhou, ma le viene impedito l'accesso ai quarti di finale dalla futura campionessa Yan Zi. Chiude la stagione al numero 56 del ranking.\n2006.\nL'inizio dell'anno appare subito complicato per la tennista cinese. Infatti, \u00e8 costretta a subire in quasi tutti i tornei in cui prende parte sconfitte al primo o al secondo turno. Questi mediocri risultati la fanno scivolare indietro in classifica WTA fino al 71\u00ba posto. Nel mese di maggio perde in finale al torneo di Estoril contro la connazionale Jie Zheng. Al Roland Garros viene eliminata al terzo turno da Svetlana Kuznecova. Nel mese di giugno ottiene per la prima volta, a Wimbledon, i quarti di finale in un torneo dello Slam perdendo contro la belga Kim Clijsters. Agli US Open viene battuta al 4 turno dalla francese Mary Pierce per 4\u20136, 6\u20130 6\u20130.\n2007.\nLi Na inizia l'anno con la partecipazione a un evento Tier III a Gold Coast, in Australia, dove raggiunge il secondo turno. La settimana dopo, gareggia a Sydney perdendo contro Kim Clijsters 1-6, 6-1, 7-5, in semifinale. Tale risultato le consente di salire al nr. 16 del seeding. Li Na agli Australian Open raggiunge il quarto turno perdendo contro Martina Hingis 4-6, 6-3, 6-0. Al Tier I Pan Pacific Open di Tokyo, in Giappone, Li avanza al secondo turno, sconfiggendo Lilia Osterloh 6-3, 6-2, prima di perdere da Samantha Stosur 6-2, 6-4, non riuscendo a convertire ben 11 palle break.\nAll'importante Pacific Life Open di Indian Wells, California, Li ha un gran risultato, avanzando per le semifinali pur perdendo da Daniela Hantuchov\u00e1 in semifinale 7-5, 4-6, 6-1. Continua la sua buona forma al Masters di Miami, perdendo solo tre games nei suoi primi due incontri contro Tamira Paszek e Katarina Srebotnik, prima della vittoria sulla quarta testa di serie Kim Clijsters 4-6, 6-4, 6-2. Perde poi nei quarti di finale di Anna \u010cakvetadze 4-6, 7-5, 6-2. Si trasferisc poi sulla terra verde di Amelia Island, dove subisce in'inaspettata uscita al secondo turno dopo aver ricevuto un bye al primo turno dall'ex top venti giocatore Karolina \u0160prem in tre set 6-3, 6-3. Al Family Circle Cup svoltasi a Charleston, South Carolina, cade nel terzo turno ad opera di Anabel Medina Garrigues per 6-4, 7-5.\n2008.\nLa cinese inizia bene l'anno vincendo il torneo di Goald Coast contro la bielorussa Viktoryja Azaranka. In seguito prende parte all'Australian Open ma, dopo aver superato i primi due turni contro S\u00e9verine Br\u00e9mond e Maria Elena Camerin, perde al terzo turno contro Marta Domachowska. A febbraio partecipa al torneo di Anversa, ma in semifinale viene sconfitta dall'italiana Karin Knapp. La settimana successiva al torneo di Doha viene di nuovo eliminata in semifinale da Vera Zvonar\u00ebva. \nSuccessivamente salta tutti i tornei fino al mese di giugno a causa di un problema fisico. Fa il suo ritorno nel circuito al torneo di Eastbourne. In tale circostanza esce al secondo turno contro la russa Nadia Petrova. Al torneo di Wimbledon viene estromessa al secondo turno dalla giovane Anastasija Pavlju\u010denkova. Ad agosto, nell'ambito delle Olimpiadi di casa disputate a Pechino, ottiene un buon quarto posto; viene sconfitta nel match valevole la medaglia di bronzo dalla Zvonar\u00ebva in due set, anche se nel turno precedente era stata autrice di una vittoria contro Venus Williams, gi\u00e0 pluricampionessa olimpica. Allo US Open cede a Elena Dement'eva negli ottavi di finale, mentre a Stoccarda si segnala per aver battuto l'allora numero uno del mondo Serena Williams al secondo turno. Si tratta della seconda volta in cui una tennista cinese \u00e8 stata in grado di realizzare tale impresa, dopo la vittoria di Zheng Jie su Ana Ivanovi\u0107 a Wimbledon dello stesso anno.\n2010: prima semifinale Slam e ingresso nella top 10.\nDopo due uscite premature nei tornei preparatori all'Australian Open, Li Na approda a Melbourne come sedicesima testa di serie. Superate una dopo l'altra Caroline Wozniacki e Venus Williams, rispettivamente numero 4 e 6 del seeding, si spinge fino alla prima semifinale Slam della sua carriera. In quel caso, \u00e8 costretta a capitolare contro Serena Williams dopo aver giocato due tie-break combattuti. All'indomani del torneo, la cinese entra di diritto a fare parte delle prime dieci tenniste al mondo; si tratta ancora una volta di un primato per una tennista cinese.\nDopo questo successo, centra un nuovo risultato di rilievo solo sull'erba di Birmingham. Qui si aggiudica il terzo titolo in carriera e primo ed unico in assoluto su questa superficie, imponendosi in finale su Marija \u0160arapova in due comodi set. Continua il buon periodo di forma a Wimbledon dove ritrova i quarti di finale dopo quattro anni. Viene ancora una volta fermata da Serena Williams. La restante parte della stagione tennistica \u00e8 avara di risultati per la cinese, salvo una semifinale centrata nel torno di casa, il China Open.\n2011: primo titolo del Grande Slam.\nIl 2011 inizia nel migliore dei modi per Li Na, che a Sydney si aggiudica il quarto titolo in carriera avendo la meglio sulla forte belga Kim Clijsters in finale.\nContinua l'ottimo periodo di forma anche a Melbourne, primo appuntamento Slam stagionale: in quest'occasione, Li Na diventa la prima tennista cinese nella storia ad accedere in una finale del Grande Slam ma \u00e8 costretta a subire la rivincita della Clijsters. Precedentemente aveva battuto l'ottava testa di serie Viktoryja Azaranka negli ottavi di finale e l'allora numero uno del mondo Caroline Wozniacki in semifinale. Al termine del torneo perfeziona il suo \"best ranking\" fino alla 7\u00aa posizione. Dopo un periodo di scarsi risultati, caratterizzato da una striscia di cinque sconfitte consecutive, ritrova la vittoria sulla terra di Madrid. Nel prestigioso torneo spagnolo si \u00e8 spinta fino alla semifinale, prima di cedere alla futura campionessa Petra Kvitov\u00e1. Anche a Roma disputa un ottimo torneo, sconfitta da Samantha Stosur anche qui a livello di semifinale. \nForte dei recenti successi ottenuti, la cinese si presenta a Parigi accreditata della sesta testa di serie. Si spinge fino alla sua seconda finale Slam in carriera, diventando di conseguenza anche la prima tennista cinese ad aver disputato i quarti di finale di tutti i tornei di Grande Slam. Nel corso del torneo ha superato avversarie di livello come Viktoryja Azaranka, Petra Kvitov\u00e1 e Marija \u0160arapova, tutte giocatrici all'epoca collocate all'interno della top ten. Il 4 giugno, nell'ambito di una partita seguita da oltre 330 milioni telespettatori nel mondo, Li Na riesce a completare l'impresa vincendo il Roland Garros a discapito della campionessa uscente Francesca Schiavone, battuta per 6-4, 7-60. La vittoria del primo torneo del Grande Slam in carriera le garantisce di entrare a far parte delle prime cinque del mondo, andando ad occupare pi\u00f9 precisamente la quarta posizione. \nPer il ritiro di Kim Clijsters, partecipa al torneo di Wimbledon come terza testa di serie; dopo aver battuto Alla Kudrjavceva al primo turno, viene sconfitta al secondo dalla tedesca Sabine Lisicki col risultato 3\u20136, 6\u20134, 8\u20136. Delude soa allo US Open, torneo in cui subisce una sorprendente eliminazione al primo turno per mano dell'allora numero 52 del mondo Simona Halep, che a Pechino: anche in questo viene eliminata all'esordio da un'altra tennista romena, Monica Niculescu. Riesce comunque a qualificarsi per la prima volta al torneo di fine anno. A Istanbul viene inserita nel girone con Marija \u0160arapova, Viktoryja Azaranka e Samantha Stosur, riuscendo a vincere solo il match contro la siberiana fallendo il proposito di qualificarsi per le semifinali. Chiude l'anno alla quinta posizione del ranking.\n2012.\nIl 2012 inizia per Li Na nel miglior modo possibile. Arriva in finale a Sydney perdendo da Viktoryja Azaranka. All'Australian Open si ferma al quarto turno contro Kim Clijsters per 4-6, 7-64, 6-4, non sfruttando i quattro match point nel tie-break del secondo set. Si ritira al primo turno di Parigi per una lesione alla schiena e decide di non partecipare al torneo di Dubai per riabilitarsi.\nArrivano, poi, per la cinese quattro quarti di finale. La prima ad Indian Wells, eliminata dalla tedesca Kerber in semplici set; la seconda a Miami, eliminata dalla \u0160arapova; la terza arriva a Stoccarda, battuta dalla giovane Agnieszka Radwa\u0144ska in tre set. Infine a Madrid, eliminata dalla Azaranka. Dopo questi buoni risultati arriva in finale a Roma, perdendo da Marija \u0160arapova 6-4 4-6 6-7, dopo l'annullamento del match per pioggia. La cinese conduceva 6-4 4-0 e ha avuto anche un match point sul 6-5 nel terzo set.\nCon maggio arriva il Roland Garros, e Li Na deve difendere la vittoria dell'anno precedente, ma ci\u00f2 non accade. Si ferma al quarto turno, eliminata dalla qualificata Jaroslava \u0160vedova per 3-6, 6-2, 6-0. Nei tornei estivi in preparazione agli US Open ottiene ottimi risultati, nella Rogers Cup arriva fino alla finale dove si arrende a Petra Kvitov\u00e1 mentre al Cincinnati Open riesce a conquistare il sesto titolo in carriera superando nel match decisivo e in rimonta la tedesca Angelique Kerber.\nAgli US Open batte Heather Watson e Casey Dellacqua prima di essere eliminata al terzo turno col punteggio di 6-4, 6-77, 6-2 dalla diciottenne inglese Laura Robson, numero 89 del mondo. Amaro si rivela anche il torneo di Tokyo, nel quale perde al terzo turno per 4-6, 6-3, 6-4 da Caroline Wozniacki. Ai China Open di Pechino, passando per una vittoria al terzo turno in due ore e 28 minuti contro la connazionale Peng Shuai, si arrende in semifinale 6-4, 6-0 a Marija \u0160arapova. Con questo risultato, per\u00f2, diventa l'ottava giocatrice a qualificarsi per i WTA Tour Championships di Istanbul. In quello che \u00e8 l'ultimo torneo dell'anno solare, Li Na non riesce a raggiungere le semifinali, chiudendo con una vittoria, contro Angelique Kerber, e due sconfitte, contro Serena Williams e Viktoryja Azaranka. Termina la stagione alla posizione numero 7 del ranking mondiale.\n2013: finalista a Melbourne e al Master.\nA Shenzhen, nel primo torneo del WTA Tour 2013, Li Na vince il titolo (il settimo della sua carriera), battendo Mandy Minella, Julia Cohen, Bojana Jovanovski, Peng Shuai e, in finale, Kl\u00e1ra Zakopalov\u00e1, 6-3, 1-6, 7-5 dopo oltre due ore di gioco. A Sydney, invece, la cinese perde 6-3, 6-4 in semifinale da Agnieszka Radwa\u0144ska, poi vincitrice del torneo. Entra nel tabellone degli Australian Open come testa di serie numero 6 e raggiunge la finale senza perdere neanche un set, sconfiggendo una dopo l'altra Sesil Karatan\u010deva, Vol'ha Havarcova, Sorana C\u00eerstea, Julia G\u00f6rges e le quotatissime Agnieszka Radwa\u0144ska e Marija \u0160arapova, rispettivamente numero 4 e numero 2 del mondo. In una sfortunata finale, nella quale \u00e8 costretta a chiamare per ben due volte il medical timeout (complici due cadute nelle quali riporta problemi alle caviglie e alla testa), cede 4-6, 6-4, 6-3 alla numero 1 del mondo Viktoryja Azaranka. A marzo gioca il Premier Mandatory di Miami, torneo in cui viene eliminata ai quarti di finale col punteggio di 6-3 7-65 dalla futura vincitrice Serena Williams.\nSulla terra rossa di Stoccarda arriva in finale ma perde 6-4, 6-3 da Marija \u0160arapova. A Madrid viene battuta al primo turno dalla lucky loser Madison Keys col punteggio di 6-3 6-2. Agli Internazionali di Roma non va oltre il terzo turno, sconfitta 7-62 7-5 da Jelena Jankovi\u0107. Anche al Roland Garros Li Na non riesce a esprimere il suo tennis migliore: dopo aver superato Anabel Medina Garrigues, viene eliminata a sorpresa al secondo turno da Bethanie Mattek-Sands, numero 67 del mondo, col punteggio di 5-7, 6-3, 6-2.\nA Eastbourne la cinese fa il suo esordio stagionale sull'erba e arriva fino ai quarti di finale, dove perde 7-64 6-3 dalla russa Elena Vesnina, poi vincitrice del torneo. A Wimbledon batte Micha\u00eblla Krajicek, Simona Halep, Kl\u00e1ra Zakopalov\u00e1 (8-6 al terzo set) e Roberta Vinci ma ai quarti di finale cede 7-65 4-6 6-2 ad Agnieszka Radwa\u0144ska in due ore e 47 minuti. Il primo torneo delle US Open Series al quale Li Na prende parte \u00e8 la Rogers Cup di Toronto. Nel Premier canadese viene sconfitta in semifinale 6-1 7-65 dalla rumena Sorana C\u00eerstea.\nAnche a Cincinnati il cammino della cinese si interrompe in semifinale, qui \u00e8 la numero 1 del mondo Serena Williams a estrometterla dal torneo con un duplice 7-5. Agli US Open Li Na \u00e8 iscritta come numero 5 del seeding e sfruttando il suo buon momento di forma supera Vol'ha Havarcova, Sofia Arvidsson, Laura Robson e Jelena Jankovi\u0107 senza cedere neanche un set. Ai quarti di finale un'ostica Ekaterina Makarova impegna la cinese in un match lungo 2 ore e 20 minuti prima di capitolare. In semifinale Li Na trova la detentrice del titolo e futura vincitrice del torneo Serena Williams che la batte per la nona volta in carriera su dieci confronti diretti aggiudicandosi l'incontro con estrema facilit\u00e0 per 6-0 6-3.\nNonostante la brutta sconfitta, quella di quest'anno diventa la migliore prestazione della cinese nello Slam newyorkese visto che nelle sue precedenti sette partecipazioni non era mai riuscita a superare i quarti di finale. Inoltre, nella Grande Mela le viene conferito il premio \"US Open Sportsmanship Award\" da una giuria presieduta dall'ex tennista Todd Martin. Si tratta di un riconoscimento assegnato annualmente alle giocatrici e ai giocatori professionisti di tennis che pi\u00f9 di altri dimostrano la propria sportivit\u00e0 durante le US Open Series e gli US Open. Nel Master di fine stagione vince tutti i match del round robin e in semifinale sconfigge nettamente Petra Kvitov\u00e1. Nell'incontro decisivo deve tuttavia arrendersi nuovamente a Serena Williams, dopo essere riuscita a vincere il primo set per 6-2.\n2014: vittoria all'Australian Open e ritiro.\nA inizio 2014 Li Na si riconferma campionessa in patria, a Shenzhen, dove ha la meglio in finale della connazionale Shuai Peng per 6-4, 7-5. L'anno prosegue al meglio per la cinese che partecipa al primo Grande Slam della stagione, l'Australian Open, arrivando in finale. Nel suo percorso non ha incontrato avversarie all'interno delle prime venti posizioni del ranking mondiale, ma \u00e8 stata chiamata ad annullare un match point nel match di terzo turno contro la ceca Lucie \u0160af\u00e1\u0159ov\u00e1. Nel match decisivo supera la slovacca Dominika Cibulkov\u00e1 per 7-63, 6-0, vincendo cos\u00ec il suo secondo Slam in carriera dopo il Roland Garros 2011.\nLi Na, chiusa la parentesi Australian Open, va a Doha per la prima volta dal 2011. Le viene assegnata la testa di serie numero uno viste le assenze di Serena Williams e Viktoryja Azarenka ma viene a sorpresa eliminata nel terzo turno dalla emergente ceca Petra Cetkovsk\u00e1 per 62-7, 6-2, 4-6. A marzo gioca i due tornei Premier Mandatory statunitensi: ad Indian Wells viene eliminata in semifinale dalla futura campionessa Flavia Pennetta, mentre a Miami si spinge fino alla finale dove \u00e8 Serena Williams ad avere la meglio in due set. Al torneo di Madrid \u00e8 sconfitta ai quarti di finale dalla futura vincitrice del torneo Marija \u0160arapova. Successivamente partecipa agli Internazionali d'Italia, dove viene sconfitta ai quarti di finale dall'italiana Sara Errani in tre set con il punteggio di 6-3, 4-6, 6-2. All'Open di Francia viene invece clamorosamente eliminata al primo turno dalla giovane promessa francese Kristina Mladenovic. Delude le aspettative anche al torneo di Wimbledon, dove viene sconfitta al terzo turno dalla ceca Barbora Z\u00e1hlavov\u00e1-Str\u00fdcov\u00e1 con un doppio 7-65.\nIn seguito a un infortunio al ginocchio destro, \u00e8 costretta a saltare tutta la stagione sul cemento americano, US Open compreso. Non riuscendo a difendere i punti accumulati l'anno precedente, Li Na scende al sesto posto del ranking WTA.\nSempre a causa del cronico infortunio al ginocchio decide di abbandonare il mondo del tennis, annunciando il ritiro il 19 settembre. Stacey Allaster, amministratrice delegata della WTA, ha commentato l'addio alle competizioni della tennista cinese dicendo che \u00ab\u00e8 difficile essere un nome noto in un Paese con 1.4 miliardi di abitanti, ma \u00e8 ci\u00f2 che Li \u00e8. La ringrazio per tutto quello che \u00e8 riuscita a raggiungere e per tutto quello che ha contribuito a creare, la sua eredit\u00e0 \u00e8 immensa e non ho alcun dubbio che i suoi contributi alla WTA saranno visti per decenni in Cina, in Asia e nel resto del mondo. Le auguro il meglio per questo nuovo capitolo della sua vita\u00bb. Diverse tenniste hanno ricordato la carriera della cinese su Twitter, tra cui le ex numero uno del mondo Caroline Wozniacki, Viktoryja Azaranka, Ana Ivanovi\u0107, Kim Clijsters e Serena Williams.\nCaratteristiche tecniche.\nLi Na era una giocatrice da fondo campo aggressiva. Era molto rapida, dotata di ottimi riflessi, grazie ai quali riusciva a eseguire potenti colpi da fondo campo molto precisi e profondi. Il suo colpo preferito era il dritto incrociato, con cui riusciva a colpire con precisione e ritmo, anche se il suo rovescio \u00e8 ritenuto il suo colpo pi\u00f9 affidabile e imprevedibile. Spesso, infatti, riusciva a mandare la palla nei pressi della linea, rendendo cos\u00ec il recupero per l'avversaria molto difficoltoso. Il suo servizio era debole se paragonato alle altre \"top player\", ma comunque molto preciso. Sotto pressione, per\u00f2, tendeva a commettere diversi doppi falli. Essendo stata anche una giocatrice di doppio, possedeva un buon tocco e non era raro che si approciasse alla rete per concludere uno scambio.\nGli errori non forzati sono stati il punto debole della sua carriera. Non riusciva, infatti, a mantenere un ritmo per tutto lo scambio e per questo era solita commettere numerosi errori gratuiti durante gli incontri. Possedeva, inoltre, una variet\u00e0 di colpi molto limitata. Non eccelleva neppure a livello psicologico. Sotto la guida di Carlos Rodr\u00edguez \u00e8 riuscita, per\u00f2, a variare di pi\u00f9 il suo gioco e a incrementare la sua sicurezza durante i match.\nRisultati in progressione.\nSingolare.\nNote"}
{"id": "1979589", "revid": "1544245", "url": "https://it.wikipedia.org/wiki?curid=1979589", "title": "Obelisco Sallustiano", "text": "L'obelisco Sallustiano \u00e8 un obelisco di Roma situato in piazza della Trinit\u00e0 dei Monti di fronte all'omonima chiesa e in cima alla scalinata che porta a piazza di Spagna, nel rione Campo Marzio. \nStoria.\nFu realizzato in epoca romana imperiale, probabilmente tra il II e il III secolo ad imitazione degli obelischi egizi. Come l'obelisco Agonale e quello del Pincio l'iscrizione dei geroglifici fu realizzata solo dopo il trasporto, con diversi errori di scrittura, ricopiando un'iscrizione dell'et\u00e0 faraonica. Originariamente doveva essere collocato negli horti Sallustiani per decorare la spina dell'ippodromo privato ed era posto su un basamento di granito. Quest'ultimo fu poi riscoperto nel 1843 durante i lavori nel giardino di villa Ludovisi e fu poi sequestrato in seguito alla demolizione della villa, finendo in un magazzino dell'Acqua Pia Antica Marcia. Fu poi ripreso nel 1926 per realizzare l'Ara dei caduti per la rivoluzione fascista, collocata in piazza del Campidoglio.\nDopo la caduta in rovina dei giardini in cui era collocato, il monolito fu al centro di diversi progetti. Sisto V era intenzionato ad erigerlo di fonte alla basilia di Santa Maria degli Angeli e dei Martiri, ma il progetto non ebbe seguito. Successivamente lo storico gesuita Athanasius Kircher ne propose la rierezione a papa Alessandro VII, anche in questo caso senza successo. Nel 1734 papa Clemente XII port\u00f2 a compimento lo spostamento, posizionandolo presso la Scala Santa, anche se si decise di non erigerlo; furono anche portate avanti delle trattative per trasferire l'obelisco a Parigi. Infine Pio VI ne dispose la collocazione in cima alla scalinata che portava alla chiesa della Trinit\u00e0 dei Monti affidando il progetto all'architetto Giovanni Antinori. I lavori si conclusero nel 1787 nonostante i pareri negativi dei frati dell'Ordine dei Minimi.\nDescrizione.\nL'obelisco \u00e8 interamente realizzato in granito rosso, \u00e8 posto su un basamento marmoreo ed \u00e8 sormontato da un giglio e da una croce in bronzo. Il solo obelisco misura 13,91 metri di altezza e 30,45 considerando anche il basamento e la punta bronzea."}
{"id": "1979595", "revid": "287204", "url": "https://it.wikipedia.org/wiki?curid=1979595", "title": "Beatrice Dalle", "text": ""}
{"id": "1979596", "revid": "95049", "url": "https://it.wikipedia.org/wiki?curid=1979596", "title": "Obelisco del Pantheon", "text": "L'obelisco del Pantheon \u00e8 uno dei tredici obelischi antichi di Roma, situato in piazza della Rotonda.\n\u00c8 alto 6,34 metri; con la fontana, il basamento e la croce raggiunge i 14,52 metri. \nFu realizzato all'epoca di Ramses II e portato a Roma da Domiziano, che lo colloc\u00f2 come decorazione dell'Iseo Campense (tempio dedicato alla divinit\u00e0 egiziana Iside) cos\u00ec come l'obelisco della Minerva, quello di Dogali e quello di Boboli (oggi a Firenze). Fu ritrovato nel 1373 presso la piazza di San Macuto (da cui deriva il nome di \"obelisco Macuteo\"), e quindi spostato davanti al Pantheon nel 1711 per volere di papa Clemente XI e collocato al di sopra della precedente fontana di Giacomo Della Porta a opera dell'architetto Filippo Barigioni."}
{"id": "1979604", "revid": "25152", "url": "https://it.wikipedia.org/wiki?curid=1979604", "title": "Santa Maria del Misma", "text": ""}
{"id": "1979607", "revid": "729019", "url": "https://it.wikipedia.org/wiki?curid=1979607", "title": "Vasilisa Bardina", "text": "Statistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "1979611", "revid": "44627", "url": "https://it.wikipedia.org/wiki?curid=1979611", "title": "Videocv", "text": ""}
{"id": "1979613", "revid": "124487379", "url": "https://it.wikipedia.org/wiki?curid=1979613", "title": "Monumento ai Caduti di Dogali", "text": "Il Monumento ai Caduti di Dogali \u00e8 un monumento celebrativo a Roma dedicato ai caduti della battaglia di Dogali, oggi situato in viale Luigi Einaudi, nei pressi delle terme di Diocleziano.\nStoria.\nIl monumento \u00e8 dedicato ai caduti della colonna militare, dal tenente colonnello Tommaso Giovanni De Cristoforis e composta da 500 soldati italiani, che il 26 gennaio 1887 fu sconfitta nella battaglia di Dogali, vicino a Massaua, oggi in Eritrea, dai soldati etiopi di Ras Alula durante la Guerra d'Eritrea. Nell'episodio morirono 413 soldati e 22 ufficiali italiani, ricordati nelle lapidi poste alla base del monumento. La sconfitta provoc\u00f2 alcune manifestazioni e incidenti nella capitale italiana durante i giorni successivi. La proposta di un monumento per celebrare la sconfitta italiana in una guerra coloniale fu messa in discussione da alcuni intellettuali dell'epoca, in particolare Giosu\u00e8 Carducci, che rifiut\u00f2 l'offerta del sindaco romano di comporre un'ode per il monumento, e Gabriele D'Annunzio, che nel terzo capitolo del libro terzo del suo romanzo \"Il piacere\" definisce i caduti italiani come \"bruti uccisi brutalmente\".\nInizialmente il monumento era stato alzato nel 1887 dall'architetto Francesco Azzurri davanti alla Stazione Termini, poi spostato nel 1925 nella collocazione odierna nei giardini di Viale Einaudi, davanti alle terme di Diocleziano, per il rifacimento della stazione ferroviaria. L'8 maggio 1937, anniversario della proclamazione dell'Impero italiano alla fine della guerra d'Etiopia, fu aggiunta anche la statua del Leone di Giuda, poi restituita al governo etiope nel 1960. Anche a Dogali esiste un monumento che commemora la caduta dei soldati italiani. Dal 1916 anche la piazza antistante la Stazione Termini \u00e8 dedicata ai 500 caduti di Dogali, col nome di \"Piazza dei Cinquecento\".\nDescrizione.\nIl monumento \u00e8 costituito da un obelisco egizio, uno dei tredici oggi presenti a Roma, e da un basamento che ospita sui quattro lati le lapidi con i nomi dei caduti su due colonne e raccolti secondo il grado militare di appartenenza. Il monumento \u00e8 stato dedicato ufficialmente il 5 giugno 1887, in occasione della festa dello Statuto Albertino. L'opera \u00e8 alta 16,92 metri nel complesso, compresa la stella sulla sommit\u00e0.\nL'obelisco fu realizzato durante il regno del faraone Ramsete II e collocato nella citt\u00e0 di Eliopoli, in Egitto. In seguito fu portato a Roma dall'imperatore Domiziano, che lo fece collocare come decorazione per l'Iseo Campense, come gli obelischi del Pantheon, della Minerva e quello di Boboli (che \u00e8 a Firenze). L'obelisco fu rinvenuto nel 1883 dall'archeologo Rodolfo Lanciani presso la chiesa di Santa Maria sopra Minerva. Il solo monolite \u00e8 alto 6,34 metri mentre con il basamento arriva a 16,92 metri."}
{"id": "1979616", "revid": "391988", "url": "https://it.wikipedia.org/wiki?curid=1979616", "title": "Tirrenia di navigazione", "text": ""}
{"id": "1979618", "revid": "36426", "url": "https://it.wikipedia.org/wiki?curid=1979618", "title": "Chiesa di Santa Maria sopra Minerva", "text": ""}
{"id": "1979621", "revid": "1687355", "url": "https://it.wikipedia.org/wiki?curid=1979621", "title": "Sania Mirza", "text": "Considerata la pi\u00f9 forte tennista indiana di sempre, in carriera ha vinto un torneo WTA in singolare, raggiungendo anche la posizione n\u00ba 27 in classifica nell'agosto 2007.\nOttima doppista, \u00e8 stata la prima tennista indiana a raggiungere la posizione n\u00ba1 in classifica mondiale di doppio, specialit\u00e0 nella quale ha vinto in tutto 40 tornei WTA, tra cui spiccano Australian Open, Wimbledon e gli US Open in coppia con Martina Hingis, compreso il Masters di fine anno nel 2014 in coppia con Cara Black e nel 2015 insieme alla Hingis. Si \u00e8 inoltre aggiudicata tre tornei del Grande Slam in doppio misto.\nBiografia.\nFiglia del giornalista sportivo Imran Mirza, \u00e8 cresciuta a Hyderabad, cominciando a giocare a tennis all'et\u00e0 di sei anni; \u00e8 stata seguita dal pap\u00e0 fino a diventare professionista nel 2003. Di religione islamica, \u00e8 sposata dal 2010 con un giocatore di cricket, pakistano. Nel novembre 2018 ha messo al mondo un maschio.\nCarriera.\n2003.\nNell'aprile 2003 Sania Mirza debutta nella squadra indiana di Federation Cup, vincendo tutti i tre singolari; lo stesso anno vince il torneo di doppio femminile di Wimbledon a livello junior, in coppia con la russa Alisa Klejbanova.\n2005.\nSania Mirza diventa la pi\u00f9 forte giocatrice di tennis femminile proveniente dall'India, avendo raggiunto il 27\u00ba posto nella classifica mondiale di singolare, ed il 18\u00ba in quella di doppio, questo grazie anche al fatto di essere stata la prima donna indiana a partecipare a tornei del Grande Slam, raggiungendo nel 2005 il terzo turno all'Australian Open (sconfitta da Serena Williams), e gli ottavi di finale agli US Open, oltre ad essere la prima indiana a vincere un titolo WTA (quindi il primo della sua carriera), aggiudicandosi il torneo di Hyderabad.\n2006.\nNel 2006 sconfigge tre delle prime dieci tenniste del mondo: Svetlana Kuznecova, Nadia Petrova e Martina Hingis, mentre in occasione dei Giochi Asiatici di Doha vince l'argento come singolarista e l'oro in doppio, assieme a Leander Paes.\n2007.\nSania Mirza raggiunge l'apice del successo nel 2007, grazie all'ottavo posto agli US Open Series, raggiungendo la finale di singolare Bank of the West Classic e vincendo il doppio, assieme a Shahar Peer nel medesimo torneo. Raggiunge inoltre i quarti di finale al torneo Acura Classics, inserito nel calendario WTA come uno dei principali appuntamenti professionistici. Agli US Open perde al terzo turno da Anna \u010cakvetadze come singolarista, ma raggiunge i quarti nel doppio misto, in coppia con Mahesh Bhupathi, e nel doppio femminile, in coppia con Bethanie Mattek, battendo la coppia n\u00ba 2 in classifica, composta da Lisa Raymond e Samantha Stosur.\n2008.\nHa rappresentato l'India ai Giochi olimpici del 2008, dove tuttavia \u00e8 stata costretta al ritiro per infortunio al primo turno. Nel circuito regolare, il 2008 l'ha vista approdare ai quarti di finale al torneo di Hobart, dove \u00e8 stata sconfitta da Flavia Pennetta; al terzo turno dell'Australian Open, sconfitta da Venus Williams, mentre nel doppio misto dello stesso torneo ha raggiunto la finale, in coppia con Mahesh Bhupathi. Ad Indian Wells ha sconfitto la n\u00ba 9 del ranking Shahar Pe'er, perdendo poi contro la n\u00ba 5 Daniela Hantuchov\u00e1; nel torneo di Wimbledon ha perso contro la Martinez Sanchez, proveniente dalle qualificazioni, al sedicesimo gioco del terzo set.\n2009.\nNel 2009 vince il torneo di doppio misto dell'Australian Open, ancora in coppia con Mahesh Bhupathi, e raggiunge la finale nel torneo di Pattaya, sconfitta da Vera Zvonar\u00ebva.\n2015.\nL'11 luglio 2015 in coppia con Martina Hingis conquista a Wimbledon il suo primo Slam di doppio femminile (dopo i tre conquistati nel doppio misto), battendo in finale la coppia russa Makarova/Vesnina con il punteggio di 5-7 7-6(4) 7-5. In quest'occasione gli ultimi due giochi della partita si giocano dopo una pausa di circa venti minuti, resasi necessaria causa oscurit\u00e0 per chiudere il tetto del Campo Centrale e usufruire delle luci artificiali dello stesso."}
{"id": "1979622", "revid": "647919", "url": "https://it.wikipedia.org/wiki?curid=1979622", "title": "Tirrenia Navigazione", "text": ""}
{"id": "1979623", "revid": "647919", "url": "https://it.wikipedia.org/wiki?curid=1979623", "title": "Tirrenia navigazione", "text": ""}
{"id": "1979624", "revid": "287204", "url": "https://it.wikipedia.org/wiki?curid=1979624", "title": "Motorizer", "text": ""}
{"id": "1979627", "revid": "110157", "url": "https://it.wikipedia.org/wiki?curid=1979627", "title": "Brj\u00e1ns saga", "text": "La Brj\u00e1ns saga o Brj\u00e1nssaga (\"saga di Brian\") \u00e8 una saga dei re norrena oggi perduta. Secondo alcune ipotesi, certi episodi della \"Nj\u00e1ls saga\" e della \"\u00deorsteins saga S\u00ed\u00f0u-Hallssonar\" attingono a questa saga.\nSecondo \u00d3. Corr\u00e1in, la data pi\u00f9 probabile di composizione della \"Brj\u00e1ns saga\" originale \u00e8 intorno al 1100, quando re Magn\u00fas berf\u0153tt di Norvegia minacci\u00f2 gli interessi irlandesi (Clarke et al., 1998:449); egli crede che la saga sia stata scritta in risposta alla Cogadh G\u00e1edhel re Gallaibh (\"Guerra degli Irlandesi contro gli Stranieri\") come il modo degli scandinavi di dire di essere leali ai discendenti di Brian Boru."}
{"id": "1979629", "revid": "767487", "url": "https://it.wikipedia.org/wiki?curid=1979629", "title": "Rhapsodie/Er hatte blaue Augen", "text": "Rhapsodie/Er hatte blaue Augen, pubblicato nel 1964, \u00e8 un 45 giri della cantante italiana Mina.\nStoria.\nIl 45 giri \u00e8 stato pubblicato solo in Germania solo per il mercato tedesco."}
{"id": "1979633", "revid": "114325", "url": "https://it.wikipedia.org/wiki?curid=1979633", "title": "Brj\u00e1nssaga", "text": ""}
{"id": "1979637", "revid": "287204", "url": "https://it.wikipedia.org/wiki?curid=1979637", "title": "Brjans saga", "text": ""}
{"id": "1979638", "revid": "287204", "url": "https://it.wikipedia.org/wiki?curid=1979638", "title": "Brjanssaga", "text": ""}
{"id": "1979639", "revid": "114325", "url": "https://it.wikipedia.org/wiki?curid=1979639", "title": "Saga di Brj\u00e1n", "text": ""}
{"id": "1979640", "revid": "729019", "url": "https://it.wikipedia.org/wiki?curid=1979640", "title": "Akiko Morigami", "text": "Statistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "1979641", "revid": "287204", "url": "https://it.wikipedia.org/wiki?curid=1979641", "title": "Saga di Brjan", "text": ""}
{"id": "1979643", "revid": "114325", "url": "https://it.wikipedia.org/wiki?curid=1979643", "title": "Saga di Brian", "text": ""}
{"id": "1979644", "revid": "114325", "url": "https://it.wikipedia.org/wiki?curid=1979644", "title": "Saga di Brian Boru", "text": ""}
{"id": "1979648", "revid": "125819720", "url": "https://it.wikipedia.org/wiki?curid=1979648", "title": "Caroline Wozniacki", "text": "In attivit\u00e0 tra il 2005 e il 2020, \u00e8 considerata la tennista danese pi\u00f9 forte della storia e una delle pi\u00f9 forti dell'epoca moderna. \u00c8 stata la numero uno del mondo per 71 settimane, dall'ottobre del 2010 fino al gennaio del 2012 e di nuovo a gennaio 2018. \u00c8 stata la prima tennista proveniente da un paese scandinavo a raggiungere la vetta della classifica WTA e a vincere un torneo dello Slam, impresa compiuta all'Australian Open 2018. In carriera ha vinto trenta tornei WTA, tra cui le WTA Finals 2017 e il sopracitato Slam australiano. Ha inoltre raggiunto altre due finali Slam, entrambe perse, allo US Open, nel 2009 e nel 2014. Detiene il record di prima giocatrice in assoluto ad avere battuto nello stesso anno tre diverse numero uno, impresa compiuta nel 2017, quando sconfisse Karol\u00edna Pl\u00ed\u0161kov\u00e1, Garbi\u00f1e Muguruza e Simona Halep.\n\u00c8 stata la ventesima tennista della storia ad approdare al numero uno, e la decima a terminare per ben due volte, nel 2010 e nel 2011, la stagione in quella posizione. Detiene inoltre il record di giocatrice con il maggior numero di tornei Premier vinti (11) e di tornei International (9). Ha inoltre vinto, per undici anni consecutivi, almeno un titolo WTA, striscia iniziata nel 2008 e conclusasi nel 2018.\n\u00c8 al quarto posto della classifica che conta i montepremi vinti in carriera nei tornei, arrivando a quota 35 milioni di dollari. Nel 2018 viene eletta dalla famosa rivista Forbes la sportiva femminile pi\u00f9 influente al mondo, divenendo cos\u00ec la prima atleta nella storia a entrare nella \"top ten\" delle donne pi\u00f9 potenti del mondo in ambito sportivo. Sempre nello stesso anno viene eletta dalla ESPN come 66\u00aa atleta pi\u00f9 famosa al mondo, quarta donna in assoluto.\nBiografia.\nCaroline Wozniacki \u00e8 nata ad Odense, in Danimarca, l'11 luglio 1990 da genitori polacchi. Ha un fratello, Patrick Wozniacki, giocatore professionista di calcio. Parla correttamente danese, polacco e inglese, ed \u00e8 tifosa del . I suoi genitori sono stati entrambi sportivi; la madre, Anna Wozniacki, faceva parte della nazionale di pallavolo polacca, mentre il padre, Piotr Wozniacki, \u00e8 stato un giocatore di calcio professionista. I genitori si trasferirono in Danimarca negli anni '80, quando Piotr firm\u00f2 un contratto con la Boldklubben 1909, famosa societ\u00e0 calcistica danese. Prima del tennis Caroline pratic\u00f2 vari sport, soprattutto il calcio, per il quale coltiva tuttora una grande passione. La sua passione per il tennis nacque quando vide il fratello Patrick giocare, e all'et\u00e0 di sette anni inizi\u00f2 anche lei a praticarlo. Considera Martina Hingis e Steffi Graf come sue principali ispirazioni. Fin da giovanissima ebbe successo in questo sport tanto che all'et\u00e0 di quattordici anni vinse l'Osaka Mayor\u2019s Cup a Tokyo, un anno dopo l'Orange Bowl e nel 2006 il torneo di Wimbledon Junior.\nNel novembre del 2014 disputa la maratona di New York riuscendo a completarla con un ottimo tempo (3 ore e 26 minuti). Grazie al tempo ottenuto riesce a qualificarsi per la Maratona di Boston ma proprio la danese dir\u00e0 che non correr\u00e0 altre maratone fino alla fine della sua carriera tennistica.\nVita privata.\n\u00c8 stata fidanzata con il giocatore di golf professionista Rory McIlroy dal 2011 al 2014. I due si sarebbero dovuti sposare nell'agosto del 2014, ma il golfista lasci\u00f2 Caroline pochi mesi prima del matrimonio. Si giustific\u00f2 dicendo di non sentirsi ancora pronto per un matrimonio e che voleva dedicarsi unicamente alla sua carriera sportiva. Nel 2016 inizia a frequentare il cestista NBA David Lee. Nel novembre del 2017 la coppia comunic\u00f2 che si sarebbe poi unita in matrimonio nell'estate del 2019. Le nozze si sono svolte il 15 giugno 2019 a Castiglion del Bosco, in Italia.\nNell'ottobre del 2018 ha rivelato di essere affetta da artrite reumatoide; l'esordio della malattia si sarebbe verificato pochi mesi prima.\nIl 10 febbraio del 2021 Caroline e il marito David annunciano tramite i social network di aspettare la prima figlia. Il successivo 14 giugno annunciano la nascita di Olivia Wozniacki Lee, nata l'11 dello stesso mese.\nCarriera sportiva.\nGli esordi.\n2005-2007: successo nel circuito Junior e debutto nella WTA.\nWozniacki ha vinto diversi tornei junior nel 2005, compreso il campionato di tennis Orange Bowl. Ha fatto il suo debutto al Western &amp; Southern Open di Cincinnati il 19 luglio 2005, perdendo contro la svizzera Patty Schnyder al primo turno. Al Nordea Nordic Light Open viene eliminata da Martina Such\u00e1 al primo turno.\nNel 2006 partecipa come prima testa di serie agli Australian Open-singolare ragazze, ma viene battuta in finale dall'ottava testa di serie Anastasija Pavlju\u010denkova. Partecipa anche al torneo di doppio con la partner Anna Tati\u0161vili, ma la coppia viene eliminata in semifinale dalla coppia franco-italiana formata da Aliz\u00e9 Cornet e Corinna Dentoni.\nNel mese di febbraio, a Memphis, raggiunge il suo primo quarto di finale WTA Tour, battendo Kristina Brandi e Ashley Harkleroad, prima di perdere dalla terza testa di serie Sofia Arvidsson.\nPrima di Wimbledon Caroline vince il torneo esibizione di Liverpool International Tennis Tournament, battendo Ashley Harkleroad in finale.\nNello stesso anno le viene data una wild card per il sorteggio di qualificazione a Wimbledon, dove viene eliminata al primo turno da Miho Saeki. Tuttavia riesce a vincere il singolare ragazze, battendo la slovacca Magdal\u00e9na Ryb\u00e1rikov\u00e1 in finale.\nNel mese di agosto raggiunge il suo secondo quarto di finale in torneo WTA, questa volta al Nordea Nordic Light Open di Stoccolma. Nel corso del torneo batte le top-100 Iveta Bene\u0161ov\u00e1 e El\u00e9ni Daniil\u00eddou, prima di cedere alla terza testa di serie Zheng Jie. Caroline si presenta come seconda testa di serie all'ultimo torneo pi\u00f9 importante dell'anno. Al primo turno, vince il primo set contro la russa Aleksandra Panova, ma viene squalificata nel secondo set per avere abusato verbalmente dell'arbitro; venne detto che la tennista danese imprec\u00f2 in riferimento a un guardalinee che fece una chiamata controversa. Tuttavia, sul suo blog, afferm\u00f2 di avere detto \"prendere gli occhiali da sole\" quando in realt\u00e0 criticava se stessa dopo il punto successivo, e non il guardalinee. nel suo ultimo torneo juniores, Coppa del Sindaco di Osaka, vinse sia il singolo che il doppio ragazze. La danese doveva giocare contro Venus Williams il 27 novembre in un match di esibizione a Copenaghen, ma cinque giorni prima dell'evento, Williams annull\u00f2 a causa di un infortunio. Le due, tuttavia, si affrontano al Tier III di Memphis il 20 febbraio, dove la statunitense elimina agevolmente la giovane tennista danese. Il 29 novembre la Wozniacki \u00e8 stata nominata ambasciatrice danese del Junior Tennis da parte del ministro della Cultura della Danimarca, Brian Mikkelsen.\nIl 4 febbraio vince il torneo ITF $ di Ortisei, Italia, battendo in finale l'italiana Alberta Brianti. Il 4 marzo vince un altro torneo ITF $ a Las Vegas, battendo Akiko Morigami in finale. Ottiene una wild card per il main draw del Pacific Life Open. Ma viene eliminata al secondo turno dalla ex numero uno del mondo, Martina Hingis.\nHa poi fatto le semifinali a Tokyo nel mese di ottobre, la sua prima semifinale nel WTA Tour, e di conseguenza \u00e8 diventata la prima donna danese di raggiungere una semifinale WTA dal Tine Scheuer-Larsen a Bregenz nel 1986, ma fu sconfitta da Venus Williams in due set.\n2008: primo titolo WTA.\nIl 2008 \u00e8 l'anno di consacrazione per la giovane tennista danese. Partecipa agli Australian Open, dove al primo turno incontra l'israeliana Gisela Dulko che batte nettamente con un doppio 6-1; al secondo turno riesce a battere la testa di serie numero 21, Al'ona Bondarenko con il punteggio di 7-6(4), 6-1. Riesce a raggiungere il suo primo ottavo di finale in un torneo del Grande Slam, battendo la tedesca Sabine Lisicki per 4-6, 6-4, 6-3, ma ad attenderla \u00e8 la quarta testa di serie, Ana Ivanovi\u0107; la serba riesce a vincere il primo set con un netto 6-1, grazie alla maggiore esperienza unita all'emozione di Caroline, ma nel secondo la danese prende le redini del set e riesce a portarsi avanti 5-3, ma la Ivanovi\u0107 fa suo il match al tiebreak per sei punti a due.\nAgli Open di Francia 2008 le viene assegnata la 30\u00aa testa di serie. Per la danese \u00e8 la prima volta che le viene assegnata una testa di serie in un torneo dello Slam; al primo turno batte la tennista austriaca Yvonne Meusburger, lasciandole soltanto due game, al secondo turno incontra la bielorussa Nastas'sja Jakimava, che batte senza problemi, con il punteggio di 6-0, 6-4. Ai sedicesimi incontra di nuovo Ana Ivanovi\u0107, che batte Caroline con il punteggio di 6-4, 6-1.\nA Wimbledon riesce a raggiungere il terzo turno, ma deve arrendersi alla numero due del mondo Jelena Jankovi\u0107 in tre set, con il punteggio di 6-2, 4-6, 2-6. Vince il suo primo titolo WTA al Nordea Nordic Light Open di Stoccolma senza perdere un set, battendo la quinta testa di serie Anabel Medina Garrigues ai quarti di finale, la campionessa in carica Agnieszka Radwa\u0144ska in semifinale e in finale la russa Vera Du\u0161evina per 6-0, 6-2. Alle Olimpiadi estive di Pechino 2008 batte la numero 12 del mondo Daniela Hantuchov\u00e1 al secondo turno prima di essere eliminata dalla futura vincitrice del torneo Elena Dement'eva, con il punteggio di 63-7, 2-6. Caroline vince il suo secondo titolo a livello WTA al Pilot Pen Tennis di New Haven, sconfiggendo quattro teste di serie: Dominika Cibulkov\u00e1 al primo turno, Marion Bartoli ai quarti, Aliz\u00e9 Cornet in semifinale e in finale Anna \u010cakvetadze.\nCaroline si presenta agli US Open 2008, come testa di serie n\u00ba21. Al primo turno batte la wild card statunitense Ahsha Rolle con un netto 6-1, 6-2, al secondo turno sconfigge l'italiana Maria Elena Camerin per 6-2, 6-1 e al terzo turno batte bielorussa Viktoryja Azaranka con un doppio 6-4. Agli ottavi viene sconfitta ancora una volta dalla serba Jelena Jankovi\u0107 in tre set, con il punteggio di 6-3, 2-6, 1-6. Al China Open 2008 perde al primo turno da Anabel Medina Garrigues; tuttavia in coppia con quest'ultima si aggiudica il torneo di doppio, sconfiggendo il duo cinese di Han Xinyun e Xu Yi-Fan.\nQuesto \u00e8 il primo titolo WTA della Wozniacki in doppio. Al Tier III AIG Japan Open Tennis Championships, le \u00e8 attribuita la prima testa di serie del torneo, per la prima volta nel WTA Tour, circostanza che le porta fortuna dato che vince il suo terzo titolo in carriera, sconfiggendo l'estone Kaia Kanepi in finale con il punteggio di 6-2, 3-6, 6-1. Nel corso del torneo batte in sequenza: Gisela Dulko per 4-6, 6-0, 6-3, Ayumi Morita per 6-2, 6-1, Tamarine Tanasugarn per 6-4, 6-1, e Jarmila Gajdo\u0161ov\u00e1 per 6-4, 6-3. Successivamente vince il Torneo di Odense, dove batte in finale la svedese Sofia Arvidsson. Chiude l'anno in dodicesima posizione mondiale.\n2009: prima finale Slam e top 5.\nCaroline inizia la sua stagione partecipando al torneo di Auckland, dove al primo turno elimina l'italiana Alberta Brianti, concedendole solamente un game. Al secondo turno batte la statunitense Jill Craybas per 6-4, 7-5; viene eliminata ai quarti di finale per mano di Elena Vesnina, che raggiunger\u00e0 la finale.\nRaggiunge i quarti anche al torneo di Sydney, battuta dalla n\u00ba2 del mondo Serena Williams dopo non avere sfruttato tre match point. Successivamente partecipa agli Australian Open 2009; al primo turno batte la tennista israeliana Shahar Peer per 6-3, 6-2 e al secondo turno elimina la tennista spagnola Virginia Ruano Pascual con un doppio 6-3, ma al terzo turno viene sconfitta dalla ex numero 3 del mondo Jelena Doki\u0107 in tre set, con il punteggio di 6-3, 1-6, 2-6.\nA Pattaya City viene sconfitta ai quarti da Magdal\u00e9na Ryb\u00e1rikov\u00e1. Prima testa di serie al torneo di Memphis, raggiunge agevolmente la finale, battendo nel corso del torneo: la qualificata Jelena Doki\u0107 per 6-2, 6-1, la francese S\u00e9verine Beltrame con il punteggio di 6-1, 7-6(1), la croata Micha\u00eblla Krajicek per 2-6, 6-3, 6-3 e la britannica Anne Keothavong con un netto 6-1, 6-0, ma all'atto conclusivo del torneo viene battuta dall'amica Victoria Azarenka con il punteggio 1-6, 3-6. Nonostante la sconfitta subita in finale Caroline vince il torneo di doppio proprio con l'avversaria che l'ha battuta in finale nel singolare, Viktoryja Azaranka. La danese prende poi parte ai primi due premier Mandatory della stagione. Al BNP Paribas Open di Indian Wells, dopo avere usufruito di un bye all'esordio, batte con un doppio 6-1 la svizzera Timea Bacsinszky, al terzo turno batte l'estone Kaia Kanepi in tre set con il punteggio di 6-3, 3-6, 6-3. Agli ottavi batte la wild card Urszula Radwa\u0144ska per 7-5, 6-3, ai quarti viene sconfitta dalla futura vincitrice del torneo Vera Zvonar\u00ebva con il punteggio di 4-6, 2-6.\nAnche al Sony Ericsson Open di Miami la sua corsa si ferma ai quarti di finale, questa volta per mano della russa Svetlana Kuznecova. Caroline vince il primo titolo stagionale al torneo MPS Group Championships 2009 di Ponte Vedra Beach dove sconfigge in finale la canadese Aleksandra Wozniak. Al torneo di Charleston dopo avere battuto la Dement'eva in semifinale, viene sconfitta in finale dalla tedesca Sabine Lisicki.\nSuccessivamente subisce uscite premature al Porsche tennis Grand Prix di Stoccarda, eliminata dalla francese Marion Bartoli e agli Internazionali BNL d'Italia, sconfitta al terzo turno dalla bielorussa Victoria Azarenka, dopo avere battuto l'ungherese \u00c1gnes Sz\u00e1vay e la statunitense Bethanie Mattek-Sands.\nRaggiunge la sua prima finale a livello Premier al torneo Mutua Madrile\u00f1a Madrid Open, dove perde dalla numero uno del mondo Dinara Safina. Nel corso del torneo batte: l'israeliana Shahar Peer per ritiro (la danese stava conducendo il primo parziale per cinque giochi a quattro, ma poi la Peer si \u00e8 ritirata per un infortunio al piede), la russa Alisa Klejbanova con un doppio 6-2, la qualificata Vera Du\u0161evina per 6-0, 6-4 e la francese Am\u00e9lie Mauresmo per 7-6(1), 6-3. Al Roland Garros esce di scena gi\u00e0 al terzo turno per mano della rumena Sorana C\u00eerstea.\nCaroline si presenta al premier di Eastbourne come sesta testa di serie del tabellone. Al primo turno incontra Alisa Klejbanova che batte agevolmente con il punteggio netto di 6-3, 6-2; al secondo turno batte l'australiana Samantha Stosur in tre set, con il risultato finale di 6-1, 5-7, 6-1 e ai quarti di finale batte la qualificata Ekaterina Makarova per 6-3, 6-2. In semifinale elimina Aleksandra Wozniak con lo score di 3-6, 6-4, 6-4 e in finale ha la meglio sulla francese Virginie Razzano per 7-6(5), 7-5, conquistando il suo secondo titolo stagionale, primo sull'erba. Al suo 19\u00ba compleanno, perde la finale dello Swedish Open, contro la spagnola Mar\u00eda Jos\u00e9 Mart\u00ednez S\u00e1nchez. A Los Angeles viene eliminata al secondo turno per mano della rumena C\u00eerstea. Al torneo di Cincinnati raggiunge in quarti di finale, prima di cedere alla russa Elena Dement'eva e a Toronto perde al secondo turno da Zheng Jie. Al Pilot Pen Tennis di New Haven riesce a difendere il titolo conseguito l'anno precedente, battendo in sequenza: Edina Gallovits con un \"doppio Bagel\" (il primo della sua carriera), Anastasija Pavlju\u010denkova per 6-1, 6-4, Virginie Razzano per 6-4, 6-3, Flavia Pennetta con un netto 6-4, 6-1 e la russa Elena Vesnina in finale per 6-2, 6-4.\nCaroline si presenta all'ultimo slam stagionale come testa di serie n\u00ba9: al primo turno elimina in due set la kazaka Galina Voskoboeva con il punteggio di 6-4, 6-0, al turno successivo batte la tennista croata Petra Marti\u0107, lasciandole soltanto un game, e al terzo turno batte Sorana C\u00eerstea con un netto 6-3, 6-2. Agli ottavi di finale batte la sesta testa di serie Svetlana Kuznecova per 2-6, 7-6(5), 7-6(3), dopo avere rischiato seriamente l'eliminazione nel secondo parziale. Ai suoi primi quarti di finale in un torneo dello Slam, batte la statunitense Melanie Oudin con un doppio 6-2, e accede cos\u00ec in semifinale dove ha la meglio sulla belga Yanina Wickmayer, con il punteggio di 6-3, 6-3. La finale la vede opposta alla belga Kim Clijsters, che batte la tennista danese per 7-5, 6-3. Nel secondo turno del Toray Pan Pacific Open, si ritira a causa di problema virale sotto 0-5 contro Aleksandra Wozniak. Viene battuta da Mar\u00eda Jos\u00e9 Mart\u00ednez S\u00e1nchez nel primo turno del China Open, e da Samantha Stosur in semifinale a Osaka. La settimana successiva, a Lussemburgo, si ritira al primo turno a causa di un infortunio al tendine del ginocchio.\nAl WTA Champioships viene battuta da Kim Clijsters in finale. Chiude l'anno in quarta posizione mondiale.\n2010: numero uno del mondo.\nIl 2010 inizia abbastanza bene per la Wozniacki. Viene eliminata agli ottavi dagli Australian Open 2010 dopo avere sconfitto al primo turno Aleksandra Wozniak, al secondo turno la tedesca Julia G\u00f6rges e al terzo l'israeliana Shahar Peer. In seguito le viene attribuita la seconda testa di serie al premier di Indian Wells; al secondo turno, dopo avere usufruito di un bye al primo, batte la statunitense Vania King con il punteggio di 5-7, 6-2, 6-4, mentre al turno successivo elimina la testa di serie n\u00ba32 Marija Kirilenko con un pesante 6-0, 6-3; agli ottavi di finale incontra la russa Nadia Petrova, che batte per 6-0 al terzo, ai quarti batte la cinese Jie Zheng. In semifinale si imbatte con la quinta testa di serie Agnieszka Radwa\u0144ska, la danese passa per 6-2, 6-3 conquistando la sua prima finale stagionale. In finale viene battuta dalla ex numero uno del mondo Jelena Jankovi\u0107 con il punteggio di 2-6, 4-6. Si presenta al torneo Sony Ericsson Open di Miami, dove riceve un bye al primo turno, al secondo turno elimina bulgara Cvetana Pironkova in tre set, con il punteggio di 3-6, 6-3, 6-4, al terzo turno incontra di nuovo la russa Marija Kirilenko che batte nuovamente per 1-6, 6-1, 6-4. Agli ottavi liquida in due set la giovane Anastasija Pavlju\u010denkova, ma ai quarti deve arrendersi alla belga Justine Henin con il punteggio di 7-6, 3-6, 4-6. Al torneo di Ponte Vedra Beach le viene attribuita la prima testa di serie. Al primo turno batte la svizzera Patty Schnyder con il punteggio netto di 6-0, 6-4, al turno successivo lascia in briciole la svedese Sofia Arvidsson, concedendole solamente quattro game. Ai quarti batte di nuovo la russa Anastasija Pavlju\u010denkova con un netto 6-1, 6-3 e in semifinale batte in tre set Elena Vesnina con il punteggio di 1-6, 7-6, 6-4; la finale la vede opposta alla bielorussa Vol'ha Havarcova, che batte con lo score di 6-2, 7-5, conquistando il suo primo titolo stagionale.\nDopo avere bissato il successo nel torneo di Ponte Vedra Beach si infortuna alla caviglia in semifinale durante il torneo di Charleston nel tentativo di recuperare un drop shot della sua avversaria Vera Zvonar\u00ebva interrompendo cos\u00ec una striscia di otto vittorie consecutive sulla terra verde americana; nel corso del torneo aveva battuto in sequenza: la ceca Barbora Z\u00e1hlavov\u00e1-Str\u00fdcov\u00e1, con il punteggio di 6-1, 6-4, la trentaduenne Patty Schnyder per 6-2, 7-5 e la russa Nadia Petrova con il punteggio 6-3, 6-4. Al Roland Garros disputa un buon torneo in cui elimina al primo turno la russa Alla Kudrjavceva con il punteggio di 6-0, 6-3, al secondo turno batte la l'italiana Tathiana Garbin per 6-3, 6-1; al terzo turno batte la rumena Alexandra Dulgheru, con il punteggio di 6-3, 6-4, agli ottavi di finale riesce a prevalere dopo una dura lotta contro Flavia Pennetta, con lo score di 7-6, 6-7, 6-2, cos\u00ec disputa il suo primo quarto di finale nel torneo parigino, venendo sconfitta dall'italiana Francesca Schiavone, che pochi giorni dopo, trionfer\u00e0 sulla terra parigina. Sull'erba la stagione \u00e8 meno fortunata: esce al primo turno di Eastbourne sconfitta dalla francese Aravane Reza\u00ef, con il punteggio di 4-6, 6-1 3-6. La danese partecipa al torneo di Wimbledon 2010 come testa di serie n\u00ba 3; al primo turno butta fuori dal torneo con un doppio 6-1 l'italiana Tathiana Garbin, al turno successivo elimina la taiwanese Kai-chen Chang con il punteggio di 6-4, 6-3; strappa il pass per gli ottavi di finale alla russa Anastasija Pavlju\u010denkova, battendola con il punteggio di 7-5, 6-4; viene sconfitta agli ottavi dalla ceca Petra Kvitov\u00e1 con un netto 6-0, 6-2.\nCaroline partecipa alla prima edizione del Danish Open, e qui batte al primo turno la tennista croata Petra Marti\u0107, con il punteggio di 6-3, 6-2, al secondo turno elimina dal torneo la ceca Iveta Bene\u0161ov\u00e1 in tre set, con il risultato di 4-6, 6-2 6-0. Ai quarti batte la tedesca Julia G\u00f6rges per 3-6, 6-0, 7-6 e in semifinale si imbatte con la qualificata Anna \u010cakvetadze, e anche in questo caso chiude al terzo set, battendola con il punteggio di 6-1, 2-6, 6-4; in finale battendo la ceca Kl\u00e1ra Zakopalov\u00e1 per 6-2, 7-6, conquista il suo secondo titolo stagionale, ottavo complessivo.\nCaroline inizia la stagione sul cemento americano partecipando al torneo di Cincinnati, in cui viene eliminata al terzo turno dalla francese Marion Bartoli in due set. Il 23 agosto vince il torneo di Montr\u00e9al battendo in finale per 6-3, 6-2 la russa Vera Zvonar\u00ebva; nel torneo, dopo aver saltato il primo turno grazie ad un bye, batte al secondo turno l'elvetica Patty Schnyder con un doppio 7-5, al terzo turno elimina in tre set l'italiana Flavia Pennetta con il punteggio di 4-6, 6-3, 6-1, ai quarti di finale batte un'altra tennista italiana, Francesca Schiavone, con lo score di 6-3, 6-2 e in semifinale ha la meglio sulla russa Svetlana Kuznecova. La settimana seguente vince anche il torneo di New Haven battendo 6-3, 3-6, 6-3 Nadia Petrova.\nLa tennista danese partecipa agli US Open, e a causa della mancata partecipazione di Serena Williams, le viene attribuita testa di serie n\u00ba1. Al primo turno pesca la wild card statunitense Gullickson, che batte nettamente per 6-1, 6-1; al turno successivo spazza via la diciannovenne Chang Kai-chen con un doppio bagel, stessa sorte capita a Chan Yung-jan, soltanto che quest'ultima riesce a racimolare un game; agli ottavi di finale incontra la ex numero uno del mondo Marija \u0160arapova, che batte con il punteggio di 6-3, 6-4; ai quarti riesce a eliminare la slovacca Dominika Cibulkov\u00e1 per 6-2, 7-5, accedendo cos\u00ec alla sua seconda semifinale slam consecutiva nel torneo New Yorkese. In semifinale viene sconfitta dalla russa Vera Zvonar\u00ebva con il punteggio di 4-6, 3-6. Ritrova il sorriso durante il Toray Pan Pacific Open di Tokyo dove vince il titolo dopo avere battuto per 1-6, 6-2, 6-3 la russa Elena Dement'eva; per lei \u00e8 il quinto successo stagionale. Nel successivo torneo di Pechino, con la vittoria al terzo turno su Petra Kvitov\u00e1, raggiunge matematicamente il vertice della classifica WTA, diventando la 20\u00ba tennista n\u00ba1 del mondo. L'11 ottobre vince il torneo di Pechino battendo in finale la russa Vera Zvonar\u00ebva con il punteggio di 6-3, 3-6, 6-3. Chiude la stagione al vertice della classifica WTA perdendo in finale al Masters di Doha contro la Clijsters.\n2011: continuano i successi.\nCaroline inizia la stagione 2011 agli Australian Open dove, supera facilmente i primi turni, in cui batte Dulko per 6-3, 6-4, Vania King con un perentorio 6-1, 6-0, Dominika Cibulkov\u00e1 per 6-4, 6-3, e Anastasija Sevastova con il punteggio di 6-3, 6-4. Ai quarti supera la Francesca Schiavone in tre set con il punteggio di 3-6, 6-3, 6-3, ma perde in semifinale contro la cinese Li Na in tre set 6-3, 5-7, 3-6. A met\u00e0 febbraio perde la prima posizione del ranking a vantaggio della belga Kim Clijsters. La danese si riprende il primato una settimana dopo grazie alla vittoria del torneo WTA di Dubai, nel corso del torneo batte: la russa Anna \u010cakvetadze per ritiro (Caroline aveva vinto il primo set per 6-1, la russa si era portata sul 5-3 nel secondo ma si ritira per un problema fisico), la qualificata Ayumi Morita per 6-1, 6-0, la nona testa di serie Shahar Peer con il punteggio di 6-2, 6-4, la ex numero uno del mondo Jelena Jankovi\u0107 per 7-5, 6-3, e in finale la russa Svetlana Kuznecova con un netto 6-1, 6-3.\nIl 26 febbraio perde la finale del torneo di Doha contro la russa Vera Zvonar\u00ebva per 4-6, 4-6. Il 20 marzo si presenta al torneo BNP Paribas Open di Indian Wells come favorita numero 1 alla vittoria finale. Riceve un bye all'esordio al secondo turno batte la wild card americana Sloane Stephens per 6-3, 6-2, al terzo batte la tennista spagnola Mar\u00eda Jos\u00e9 Mart\u00ednez S\u00e1nchez con il netto punteggio di 6-2, 6-3 e agli ottavi batte la russa Klejbanova in tre set 2-6, 6-3, 6-1. Ai quarti approfitta del ritiro dell'Azarenka e in semifinale batte la russa Marija \u0160arapova per 6-1, 6-2. Battendo in finale la francese Marion Bartoli con il punteggio di 6-1, 2-6, 6-3 conquista il quattordicesimo titolo in carriera, secondo stagionale.\nIl 10 aprile si aggiudica il torneo di Charleston battendo all'esordio Irina Falconi con un doppio 6-1, al secondo turno supera in due tiebreak la ceca Barbora Z\u00e1hlavov\u00e1-Str\u00fdcov\u00e1, ai quarti elimina la belga Yanina Wickmayer in tre set 4-6, 6-4, 6-4, e in semifinale batte con doppio 6-4 la serba Jelena Jankovi\u0107. In finale ha la meglio sulla russa Elena Vesnina con il punteggio di 6-2, 6-3. Il 24 aprile perde invece la finale del torneo di Stoccarda 7-6, 6-3 che la vedeva opposta alla tedesca Julia G\u00f6rges, dopo avere battuto la Kukova la Petkovic e la Radwanska. Una settimana dopo la corsa al titolo di Madrid si ferma ancora una volta per mano della G\u00f6rges, questa volta ai quarti. Agli Internazionali BNL d'Italia di Roma, dopo avere usufruito di un bye all'esordio, al secondo turno lascia soltanto due game alla qualificata Rodionova, al terzo turno batte Yanina Wickmayer con il punteggio di 6-1, 7-6(4) e ai quarti batte per la terza volta in carriera Jelena Jankovi\u0107 per 6-3, 1-6, 6-3, ma in semifinale perde per mano della russa Marija \u0160arapova che poi vince il torneo.\nIl 21 maggio si aggiudica il torneo di Bruxelles (sedicesimo in carriera, quarto nel 2011) battendo in finale la cinese Peng Shuai con il punteggio di 2-6, 6-3, 6-3. Deludenti si rivelano gli Open di Francia, dove viene eliminata al terzo turno dalla numero 28 del seeding Daniela Hantuchov\u00e1, con un perentorio 6-1, 6-3, dopo avere eliminato al primo e al secondo turno, la giapponese Kimiko Date e la canadese Aleksandra Wozniak.\nIl 12 giugno Caroline si aggiudica il torneo di casa a Copenaghen battendo in finale per 6-1, 6-4 la ceca Lucie \u0160af\u00e1\u0159ov\u00e1. Al Torneo di Wimbledon 2011 batte al primo turno Arantxa Parra Santonja con un netto 6-2, 6-1, mentre al secondo elimina agevolmente la francese Virginie Razzano per 6-1, 6-3. Ha vita facile anche al terzo turno, dove batte Jarmila Gajdo\u0161ov\u00e1 con un netto 6-3, 6-2. La sua corsa si ferma per mano della slovacca Dominika Cibulkov\u00e1, che batte la danese in tre set 1-6, 7-6(5), 7-5. Al torneo di Toronto la danese esce al secondo turno contro l'italiana Roberta Vinci. In seguito a Cincinnati viene battuta di nuovo al secondo turno da Christina McHale. A New Haven la nr.1 del mondo vince il torneo contro la qualificata Petra Cetkovsk\u00e1 con il punteggio di 6\u20134, 6\u20131; nel corso del torneo non concede nessun set alle avversarie.\nAgli US Open deve difendere la semifinale persa l'anno scorso contro Vera Zvonar\u00ebva. Batte al primo turno Nuria Llagostera Vives per 6-3, 6-1, al secondo elimina con un netto 6-2, 6-0 l'olandese Arantxa Rus e al terzo batte con il punteggio di 6-2, 6-4 la statunitense Vania King. Si qualifica per i quarti di finale, battendo la russa Kuznecova per 6(6)-7, 7-5, 6-1, e poi battendo la tedesca Andrea Petkovi\u0107 arriva alla sua terza semifinale consecutiva del torneo NewYorkese, dove viene sconfitta da Serena Williams 2-6, 4-6.\nAl torneo di Tokyo la Wozniacki perde al terzo turno contro l'estone Kaia Kanepi. A Pechino la danese perde ai quarti di finale contro Flavia Pennetta. Chiude l'anno qualificandosi al Master di Istanbul, non riuscendo a qualificarsi alle semifinali, ma conservando comunque il primo posto nella classifica Wta.\n2012-2013: crisi.\n2012: uscita dalla top 5.\nIl nuovo anno della Wozniacki inizia con una sconfitta ai quarti di finale del torneo di Sydney per mano di Agnieszka Radwa\u0144ska in tre set; nonostante ci\u00f2 la danese mantiene la prima posizione del ranking.\nCaroline si presenta quindi agli Australian Open come prima testa di serie, ma esce ai quarti di finale contro Kim Clijsters con il punteggio di 6-3 7-6. Per via del peggioramento nel piazzamento ottenuto in questo torneo rispetto all'anno precedente la Wozniacki scende fino alla quarta posizione nel ranking WTA, dopo essere stata numero uno per pi\u00f9 di quattordici mesi. Poche settimane dopo non riesce a ripetere la vittoria dell'anno precedente fermandosi in semifinale al torneo WTA di Dubai, sconfitta dalla tedesca G\u00f6rges per 7-6 7-5.\nA marzo si presenta come numero 4 del seeding e campionessa uscente al torneo Premier di Indian Wells, in California, venendo per\u00f2 sconfitta agli ottavi di finale dalla serba ed ex numero uno del mondo Ana Ivanovi\u0107 per 6-3 6-2. Nello stesso mese si presenta come testa di serie numero 4 al torneo di Miami dove esce in semifinale contro Marija \u0160arapova con il punteggio di 4-6 6-2 6-4 dopo avere eliminato ai quarti Serena Williams. La settimana successiva tenta di aggiudicarsi il torneo della sua nazione, ma sul cemento di Copenaghen perde in finale per mano di Angelique Kerber con un doppio 6-4, stessa atleta che pochi giorni pi\u00f9 tardi al torneo di Stoccarda la bloccher\u00e0 al secondo turno con il punteggio di 6-1, 6-2.\nInizia cos\u00ec la preparazione per la terra rossa del Roland Garros partecipando al torneo di Madrid, ma anche qui esce di scena al terzo turno per mano di Serena Williams nonostante un ottimo avvio. Il torneo successivo a Roma la vede colpita al secondo turno da problemi respiratori e si vede costretta al ritiro sul punteggio di 6-4, 4-0 per l'avversaria Anabel Medina Garrigues.\nArriva cos\u00ec al torneo di Parigi senza avere vinto ancora un titolo in stagione. Anche al Roland Garros Caroline non riesce ad andare oltre il terzo turno venendo sconfitta per 1-6, 7-6, 3-6 dalla tennista estone Kaia Kanepi. La stagione 2012 stenta a decollare per la tennista ex numero uno del mondo, che non gode di maggior fortuna neppure nella parte della stagione sull'erba. Nel torneo di avvicinamento a Wimbledon disputato ad Eastbourne esce al primo turno contro la statunitense Christina McHale; ma la sconfitta veramente dolorosa sar\u00e0 quella che subir\u00e0 pochi giorni pi\u00f9 tardi, quando viene sconfitta al primo turno nel torneo di Wimbledon dalla coetanea austriaca Tamira Paszek con il punteggio di 7-5, 6-7, 4-6. Ai Giochi olimpici di Londra non riesce a portare nessuna medaglia alla propria nazione, venendo fermata ai quarti di finale dalla vincitrice della medaglia d'oro Serena Williams con il punteggio di 6-0, 6-3.\nProsegue il suo digiuno di vittorie anche al torneo di agosto di Montr\u00e9al, dove viene sconfitta in semifinale da Petra Kvitov\u00e1. A Cincinnati viene battuta nel terzo turno da Anastasija Pavlju\u010denkova. Si ritira in semifinale a New Haven contro Marija Kirilenko per un infortunio al ginocchio destro.\nIn seguito esce al primo turno agli US Open contro Irina-Camelia Begu. Il 23 settembre conquista il 19\u00ba titolo della carriera a Seul, battendo in finale Kaia Kanepi.\nA Tokyo perde nei quarti contro Agnieszka Radwa\u0144ska, mentre a Pechino al terzo turno contro Angelique Kerber. Caroline conquista a Mosca il 20\u00ba titolo della carriera, battendo in finale Samantha Stosur 6-2, 4-6, 7-5. La Wozniacki si qualifica al Qatar Airways Tournament of Champions di Sofia. Conquista la finale vincendo i suoi tre match nel Serdika Group, e battendo Cvetana Pironkova in semifinale. Si arrende a Nadia Petrova in due set in finale.\n2013.\nCaroline inizia l'anno al Brisbane International, ma si arrende all'esordio contro la qualificata kazaka Ksenija Pervak in tre set. Gioca in seguito a Sydney, fermandosi al secondo turno per mano di Svetlana Kuznecova, dopo avere battuto l'amica Urszula Radwa\u0144ska all'esordio. All'Australian Open batte ai primi tre turni la temibile Sabine Lisicki, la giovane Donna Veki\u0107 e la qualificata Lesja Curenko, ma si arrende contro la Kuznecova, questa volta agli ottavi, per 6-2, 2-6, 7-5.\nIn seguito gioca a Doha, superando con qualche difficolt\u00e0 Mervana Jugi\u0107-Salki\u0107, Sorana C\u00eerstea e Mona Barthel, prima che la Radwa\u0144ska la elimini nei quarti per 6-2, 7-5. Raggiunge la prima semifinale dell'anno a Dubai dominando Lucie \u0160af\u00e1\u0159ov\u00e1, Jie Zheng e Marion Bartoli (in tre set), ma Petra Kvitov\u00e1 la batte 6-3, 6-4. Viene sconfitta a sorpresa dalla qualificata cinese Qiang Wang nel primo turno del torneo di Kuala Lumpur, dove la danese era anche accreditata dalla prima testa di serie. Durante il match Caroline si era infortunata alla caviglia.\nA Indian Wells conquista la prima finale stagionale. Durante il suo cammino ha sconfitto Aliz\u00e9 Cornet in tre lottati set, Elena Vesnina e Nadia Petrova in due set, ha usufruito del ritiro della Azaranka nei quarti e ha battuto in rimonta Angelique Kerber in semifinale. In finale viene sconfitta da Marija \u0160arapova 6-2, 6-2.\nAl torneo di Miami, invece, dopo avere superato con difficolt\u00e0 la ceca Karol\u00edna Pl\u00ed\u0161kov\u00e1, viene battuta a sorpresa dalla wild-card spagnola Garbi\u00f1e Muguruza Blanco al terzo turno 6-2, 6-4. Ad aprile perde in rimonta nei quarti a Charleston contro la svizzera Stefanie V\u00f6gele in tre set, dopo che nella terza partita era avanti di un break; nel precedente turno aveva demolito S\u00edlvia Soler Espinosa e usufruito del ritiro della rientrante Andrea Petkovi\u0107. Delude ancora a Stoccarda, dove perde contro la spagnola Carla Su\u00e1rez Navarro al primo turno.\nA Madrid, invece, non supera il primo turno dovendo cedere alla kazaka Jaroslava \u0160vedova in due set. Delude anche a Roma, dove in vantaggio 4-0 al terzo set cede al tie-break (dove tra l'altro era sopra 5-2) contro Bojana Jovanovski, confermando la sua crisi di risultati. Al torneo di Bruxelles, accreditata dalla prima testa di serie riceve un bye all'esordio, ma nel turno seguente si fa sorprendere dalla cinese Zheng Jie per 6-2, 6-4. Arriva cos\u00ec al Roland Garros sfiduciata e senza avere conquistato una vittoria sulla terra rossa, ma al primo turno riesce ad eliminare abbastanza agevolmente l'astro nascente Laura Robson capace di battere precedentemente campionesse come Agnieszka Radwa\u0144ska e Venus Williams, ma non pu\u00f2 nulla nel secondo turno opposta a Bojana Jovanovski che prevale in due set. Caroline, dopo un inizio di stagione pieno di vittorie, non riesce a trovare la continuit\u00e0 sulla terra europea, ma nonostante i pessimi risultati realizzati, continua a rimanere nelle prime dieci giocatrici mondiali. Nel mese di giugno prende parte all'AEGON International di Eastbourne e usufruisce al primo turno del ritiro di Tamira Paszek, batte al secondo round la giovane Laura Robson e supera nei quarti Ekaterina Makarova. In semifinale, opposta alla qualificata Jamie Hampton, si fa rimontare e lascia il torneo con il risultato finale di 6-7, 7-5, 6-3. A Wimbledon sconfigge al primo ostacolo Estrella Cabeza Candela lasciandole solamente due game, ma al turno successivo viene pesantemente battuta dalla rientrante Petra Cetkovsk\u00e1 con un doppio 6-2.\nIl suo ritorno avviene alla Rogers Cup, dove viene sconfitta all'esordio dalla coetanea Sorana C\u00eerstea con il punteggio di 5-7 7-6 6-4, non riuscendo a convertire nel secondo parziale due match point. La settimana seguente, a Cincinnati, debutta alla grande perdendo solamente due game da Peng Shuai e lascia le briciole anche a Monica Niculescu, mentre al terzo turno recupera un set e batte Petra Kvitov\u00e1 per 3-6 6-2 6-3. Nei quarti affronta Viktoryja Azaranka perdendo con il risultato di 6-3 7-6, dopo averla impegnata a fondo nel secondo set. Partecipa al New Haven Open at Yale, torneo dove si \u00e8 sempre issata fino alle semifinali nelle sue cinque partecipazioni precedenti. Anche in questa edizione, la danese raggiunge la semifinale sfruttando il ritiro della Peng al primo turno quando la Wozniacki aveva perso il set d'apertura per 2-6, e seguono poi due vittorie contro Karin Knapp e Sloane Stephens. Caroline, arrivata nelle ultime quattro, sfida la rumena Simona Halep, tennista in grande forma che viene da tre titoli vinti e dai quarti nell'importante torneo di Cincinnati. Nel primo set Caroline viene sopraffatta dal gioco sia difensivo e sia offensivo della Halep che lo vince per 6-2, nel secondo la musica non cambia con la rumena che si porta avanti di un break, che la Wozniacki riesce a recuperarlo grazie agli errori della Halep. Ma, proprio nel momento chiave del secondo parziale, Simona trova il suo gioco chiudendo la pratica per 6-2 7-5. La Wozniacki si presenta agli US Open in fiducia, ma proprio quando sembra la favorita nel suo quarto di tabellone con le uscite di scena di Sara Errani e Marija Kirilenko, Caroline si fa sorprendere dall'italiana Camila Giorgi al terzo turno perdendo per 4-6 6-4 6-3.\nDopo due settimane di stop la danese rientra al Toray Pan Pacific Open per raccogliere punti preziosi per il Master di fine anno. Dopo un bye all'esordio supera facilmente il secondo e terzo turno, annichilisce prima Flavia Pennetta e poi Magdal\u00e9na Ryb\u00e1rikov\u00e1. Nei quarti recupera un set e sconfigge la ceca Lucie \u0160af\u00e1\u0159ov\u00e1, tennista in grande forma, con lo score di 2-6 6-3 6-2. In semifinale viene battuta da Angelique Kerber per 6-4 7-6. Al China Open, dopo avere saltato il primo turno grazie a un bye, elimina nettamente al secondo e al terzo turno Monica Niculescu e Sloane Stephens. Ai quarti viene sconfitta da Serena Williams per 6-1 6-4, dopo avere messo in serie difficolt\u00e0 l'americana nel secondo parziale. A ottobre vince il suo primo titolo stagionale al BGL Luxembourg dopo avere avuto la meglio su Mandy Minella (6-3, 7-6), Monica Niculescu (6-3, 6-2), Bojana Jovanovski (6-3, 3-6, 6-3), Sabine Lisicki (6-4, 6-4) e in finale la tedesca Annika Beck (6-2, 6-2). Torna cos\u00ec ad alzare un trofeo dopo un anno di digiuno. Non riesce a qualificarsi per i WTA Championship, ma si reca tuttavia a Istanbul in qualit\u00e0 di prima riserva non avendo poi per\u00f2 la possibilit\u00e0 di scendere in campo. Chiude l'anno in posizione numero dieci.\n2014: rinascita e seconda finale slam.\nNei primi giorni dell'anno arriva l'ufficializzazione del matrimonio con il fidanzato, il golfista Rory Mcllroy. Il calendario del 2014 di Caroline inizia ai Brisbane International, dove per\u00f2 \u00e8 costretta al ritiro prima ancora di scendere in campo a causa di un piccolo problema alla spalla destra. Superato il lieve infortunio la stagione della bella danese inizia all'Apia International di Sydney in cui perde al secondo turno per mano della ceca Lucie Safarova 6-3, 7-66, molto pericolosa su questi campi veloci. La fortuna di Caroline non si vede nemmeno agli Australian Open dove viene estromessa al terzo turno dalla sorprendente tennista spagnola Garbi\u00f1e Muguruza Blanco con lo score di 6-4, 5-7, 3-6 dopo avere battuto la spagnola Dominguez-Lino 6-0, 6-2 e la statunitense Christina McHale 6-0, 1-6, 6-2.\nCaroline partecipa al Qatar Total Open di Doha dove deve difendere il quarto di finale ottenuto l'anno scorso, ma dopo avere ricevuto un bye all'esordio viene eliminata dalla tennista belga Yanina Wickmayer. Il 17 febbraio prende parte al torneo di Dubai, dove al primo turno elimina la tennista tedesca Sabine Lisicki con il punteggio di 2-6, 6-3, 6-3, al secondo turno batte un'altra tennista tedesca, Annika Beck con il punteggio di 6-4, 6-4, ai quarti di finale supera facilmente la rumena Sorana C\u00eerstea in due set. In semifinale viene sconfitta dalla futura vincitrice del torneo, Venus Williams con il punteggio di 6-3, 6-2. Al torneo di Indian Wells non riesce a difendere la finale ottenuta l'anno scorso fermandosi agli ottavi di finale per mano della serba Jelena Jankovi\u0107, dopo avere superato al secondo turno Bojana Jovanovski, e al terzo la kazaka Jaroslava \u0160vedova. Al Sony Open Tennis 2014 di Miami, dopo avere usufruito di un bye all'esordio, batte M\u00f3nica Puig con il punteggio di 6-1, 1-6, 6-3. Al terzo turno supera con grande facilit\u00e0 la giovane statunitense Sloane Stephens con lo score di 6-1, 6-0, Agli ottavi di finale batte altrettanto agevolmente la mancina Varvara Lepchenko con il punteggio di 6-0, 6-1. Ai quarti di finale incontra la testa di serie n\u00ba2 Li Na, che la batte la tennista danese in due tiratissimi set, con il punteggio di 7-5, 7-5.\nAl Mutua Madrile\u00f1a Madrid Open batte all'esordio la mancina Ekaterina Makarova, ma al turno successivo a causa di un problema al ginocchio, viene battuta dalla tennista italiana Roberta Vinci con un duplice 6-3. Al Roland Garros conferma il suo momento difficile, dovuto anche al triste annuncio riguardante la rottura improvvisa con il campione nordirlandese Rory Mcllroy pochi mesi prima del matrimonio, venendo sconfitta al primo turno dalla belga Yanina Wickmayer in tre set.\nCaroline si presenta al premier di Eastbourne, dove al primo turno batte per 7-5, 6-4 la Stosur, al secondo turno annichilisce in due set la statunitense Sloane Stephens. I quarti la vedono opposta all'italiana Camila Giorgi, che al primo turno aveva eliminato Victoria Azarenka in tre set, ma a spuntarla \u00e8 la danese che dopo avere perso il primo set al tiebreak vince i restanti due per 6-4, 6-2. In semifinale si arrende alla tedesca Angelique Kerber, dopo non avere sfruttato un vantaggio di 6-3, 2-0; nonostante questa sconfitta la danese ha mostrato un buono stato di forma che non si vedeva da svariati mesi. Caroline si presenta al terzo Slam stagionale come testa di serie n\u00ba16. Al primo turno liquida un due set l'israeliana Shahar Peer in un match interrotto per via della pioggia sul 6-3 2-0, ma la danese non perde la concentrazione il giorno seguente, e chiude il match per 6-3, 6-0. Al secondo turno sconfigge con il punteggio di 6-3, 6-2 la wild card britannica Naomi Broady. Al terzo turno infligge un perentorio 6-3, 6-0 alla sedicenne Ana Konjuh, e quindi dopo tre anni ritorna a disputare un ottavo di finale al Torneo di Wimbledon, confermando di essere in un buono stato di forma. La sua corsa di ferma per mano della tennista ceca Barbora Z\u00e1hlavov\u00e1-Str\u00fdcov\u00e1, che al turno precedente aveva eliminato la testa di serie n\u00ba2 Li Na.\nDopo Wimbledon Caroline partecipa all'Istanbul Cup, dove le viene attribuita la prima testa di serie (era dal torneo di Lussemburgo nel 2013 che Caroline non era la prima testa di serie in un torneo). Inizia il torneo infliggendo una severa lezione alla giovane promessa svizzera Belinda Bencic, battendola con un doppio 6-0; agli ottavi elimina Karin Knapp con il punteggio di 4-6, 6-2, 6-1. Guadagna la sua quarta semifinale stagionale (dopo quelle di Dubai, Monterrey e Eastbourne) battendo Karol\u00edna Pl\u00ed\u0161kov\u00e1 con il punteggio di 6-1, 3-6, 6-2. In semifinale ha la meglio sulla giovane francese Kristina Mladenovic con un netto 6-2, 6-3, conquistando cos\u00ec la sua prima finale stagionale, nonch\u00e9 35\u00aa in carriera. In finale batte Roberta Vinci con un perentorio 6-1, 6-1. Per la danese \u00e8 il primo titolo in stagione, il 22\u00ba in totale.\nNel mese di agosto la danese partecipa alla Rogers Cup di Montr\u00e9al. Accede ai quarti di finale concedendo alle avversarie appena sei game nei primi tre incontri. Nel match per la semifinale viene sconfitta dopo una dura battaglia, dall'amica-rivale Serena Williams, con il lottato punteggio di 4-6, 7-5, 7-5. Nonostante la sconfitta ha dimostrato di potere giocare alla pari contro la numero uno del mondo, e di essere tornata agli alti livelli di una volta, che la portarono in vetta alla classifica mondiale.\nProsegue la stagione sul cemento americano al torneo di Cincinnati. Raggiunge il terzo turno, dove sconfigge la tedesca Angelique Kerber per 7-5, 6-2. Questa vittoria \u00e8 la prima in stagione contro una top ten. Ai quarti butta fuori dal torneo la quarta testa di serie Agnieszka Radwa\u0144ska per 6-4, 7-65, ottenendo cos\u00ec la sua seconda vittoria consecutiva ai danni di una top ten. Tuttavia la sua corsa si ferma in semifinale, ancora per mano di Serena Williams, che batte la ex numero uno del mondo in tre set 2-6, 6-2, 6-4. Dopo il buon risultato raggiunto a Cincinnati la danese prende parte al torneo di New Haven, dove le \u00e8 attribuita la quarta testa di serie, ma delude venendo sconfitta al secondo turno da Camila Giorgi in due (4-6, 2-6).\nSi presenta all'ultimo Slam stagionale come decima testa di serie. Supera il primo turno grazie al ritiro al terzo set di Magdal\u00e9na Ryb\u00e1rikov\u00e1. Nei successivi due non ha problemi a imporsi contro la qualificata Aljaksandra Sasnovic e la testa di serie numero 18 Andrea Petkovi\u0107, entrambe sconfitte in due set. Al quarto turno riesce a vincere il match in tre set contro la russa ex numero uno del mondo Marija \u0160arapova (6-4, 2-6, 6-2), e cos\u00ec ritorna dopo due anni nei quarti di finale in uno slam. Ai quarti demolisce l'italiana Sara Errani, concedendole soltanto un game (6-0, 6-1). In semifinale affronta la sorpresa del torneo, Shuai Peng, che durante il torneo non ha concesso nemmeno un set. Il match si dimostra molto equilibrato, tanto che il primo set viene vinto dalla danese al tie break. Anche il secondo sembra essere come il primo, ma la tennista cinese \u00e8 costretta al ritiro. Per questo motivo Caroline Wozniacki approda per la seconda volta in carriera alla finale degli US Open. Nell'atto decisivo \u00e8 costretta a cedere a Serena Williams, testa di serie numero uno del torneo, venendo sconfitta con un doppio 6-3. Con questo risultato, rientra nella top ten del ranking WTA.\nDopo l'ottimo Slam la danese prende parte al torneo di Tokyo, dove le \u00e8 accreditata la testa di serie n\u00ba2. Batte in sequenza Jarmila Gajdo\u0161ov\u00e1, Carla Su\u00e1rez Navarro e Garbi\u00f1e Muguruza Blanco, per poi perdere in finale contro Ana Ivanovi\u0107 con il risultato di 6-2, 7-62. Successivamente partecipa al torneo di Wuhan, dove raggiunge la semifinale (la terza consecutiva), sconfitta a sorpresa da Eugenie Bouchard in due set (3-6, 2-6). A Pechino, la danese non va oltre il secondo turno, battuta da Samantha Stosur per 6-4, 7-69. Ai WTA Champioships di Singapore, la danese viene inserita nel gruppo bianco insieme a \u0160arapova, Kvitova e Radwanska. Vince tutti e tre match perdendo soltanto un set con la \u0160arapova. In semifinale viene sconfitta (per la quarta volta dell'anno) da Serena Williams in tre set, con il punteggio di 2-6, 6-3, 7-66, nella partita pi\u00f9 bella dell'anno. La Wozniacki chiude in ottava posizione l'anno della sua rinascita tennistica, anno in cui ha disputato la sua seconda finale slam (a New York sconfitta da Serena Williams) e vinto il suo ventiduesimo titolo in carriera (Istanbul).\n2015: nuovo infortunio e uscita dalla \"top ten\".\nIl nuovo anno parte in maniera positiva per la danese che raggiunge la finale ad Auckland dove, a sorpresa, perde contro Venus Williams per 6-2 3-6 3-6. A Sydney si ritira al primo turno contro Barbora Z\u00e1hlavov\u00e1-Str\u00fdcov\u00e1 a causa di un problema al polso per non compromettere la partecipazione al primo Slam stagionale. Proprio agli Australian Open esce di scena gi\u00e0 al secondo turno, battuta 6-4 6-2 da Viktoryja Azaranka in una sfida tra ex numero uno del mondo. Nonostante l'uscita prematura subita nel primo Slam stagionale la danese ritorna in top 5 dopo quasi tre anni di assenza.\nSuccessivamente partecipa al torneo di Dubai, dove \u00e8 accreditata della testa di serie numero 3. Dopo un bye al primo turno Wozniacki fatica ma batte l'australiana Samantha Stosur per 4-6 6-1 7-5; agli ottavi elimina con un netto 6-4 6-0 Aliz\u00e9 Cornet mentre nei quarti vince contro la Pennetta 7-5 6-0. In semifinale affronta Simona Halep, numero uno del seeding; conquista agevolmente il primo set con il punteggio di 6-2 ma poi crolla, rimediando un doppio 6-1. La settimana seguente prende parte al torneo di Doha, dove viene sconfitta per la seconda volta dell'anno da Viktoryja Azaranka, questa volta ai quarti di finale.\nL'8 marzo vince il suo primo torneo dell'anno, il BMW Malaysian Open 2015, battendo in rimonta Alexandra Dulgheru con il punteggio di 4-6 6-2 6-1. Delude in entrambi i Premier Mandatory di Indian Wells e Miami, venendo sconfitta al terzo e quarto turno da Belinda Bencic e Venus Williams. L'11 aprile il padre Piotr annuncia l'arrivo di un nuovo coach per la tennista danese, la ex tennista spagnola Arantxa S\u00e1nchez Vicario. Dopo questo nuovo arrivo la danese partecipa al torneo di Stoccarda, dove torna in finale a distanza di quattro anni. Nell'ultimo atto tuttavia viene sconfitta dalla padrona di casa Angelique Kerber, in una finale equilibrata, in cui Caroline cede 3-6 6-1 7-5, dopo essere stata a due punti dal match nel set decisivo. La settimana seguente si presenta al torneo di Madrid come quinta testa di serie. Arriva ai quarti di finale concedendo pochi giochi alle avversarie, ma, nel match per la semifinale, viene sconfitta dalla numero 3 del mondo Marija \u0160arapova, con il punteggio finale di 6-1, 3-6, 6-3.\nA Parigi delude, poich\u00e9 viene eliminata clamorosamente al secondo turno dalla tedesca Julia Goerges in due set. Nel mese di giugno prende parte al WTA Premier di Eastbourne. Le \u00e8 assegnata la seconda testa di serie. Al primo turno batte l'australiana Jarmila Gajdo\u0161ov\u00e1 con il punteggio di 7-6, 6-2, mentre agli ottavi dopo avere perso il primo set al tie-break, batte la Kuznetsova in rimonta con il punteggio di 63-7, 6-3, 6-1. Ai quarti di finale incontra la decima testa di serie Andrea Petkovi\u0107. Dopo un primo set lottato, conquistato con il punteggio di 7-5, vince nettamente il secondo per 6-1, raggiungendo cos\u00ec la quarta semifinale qui a Eastbourne, la terza consecutiva. Nel penultimo atto \u00e8 costretta al ritiro contro Belinda Bencic per un problema all'anca.\nA Wimbledon arriva senza troppi problemi alla seconda settimana, ma ancora una volta viene sconfitta agli ottavi finale, per la quinta volta in carriera, questa volta per mano dell'iberica Garbi\u00f1e Muguruza, che batte la danese con un doppio 6-4. Nonostante la prematura eliminazione subita a Wimbledon, Caroline sale in quarta posizione ai danni della ceca Petra Kvitov\u00e1.\nNella tourn\u00e9e nordamericana a causa di un infortunio al polpaccio non colleziona grandi risultati fino al torneo di New Haven dove si spinge fino alla semifinale battuta soltanto dalla ceca, testa di serie numero 2, Petra Kvitov\u00e1 con il punteggio di 7-5, 6-1. Agli US Open \u00e8 la quarta testa di serie ed \u00e8 inserita nella parte bassa del tabellone. Qui subisce la sconfitta pi\u00f9 dolorosa dell'anno, poich\u00e9 viene eliminata in tre set dalla ceca Petra Cetkovsk\u00e1 per 6-4, 5-7, 7-6, non riuscendo a convertire quattro match point nel set decisivo. A causa della prematura eliminazione, Caroline esce dalla top 5, ritrovandosi in sesta posizione.\nIl resto dell'anno \u00e8 alquanto deludente per la danese che non riesce a qualificarsi per le Finals di fine anno, dove difendeva la semifinale ottenuta l'anno precedente. Chiude l'anno partecipando al \u201cMasterino\" di Zhuhai, ma \u00e8 costretta a ritirarsi nel primo match del girone contro la russa Kuznetsova. Chiude l'anno fuori dalle prime 15 del ranking mondiale (per la prima volta dal 2007) e con un solo titolo vinto (Kuala Lumpur).\n2016: infortunio alla caviglia e cinquecento vittorie in carriera.\nInizia il 2016 partecipando al torneo di Auckland dove raggiunge la semifinale senza concedere set; qui deve per\u00f2 arrendersi a Sloane Stephens che la sconfigge in due set. Successivamente prende parte al primo slam stagionale con la testa di serie n\u00ba16. Viene subito sconfitta al primo turno dalla kazaka Putinceva con il punteggio di 1-6, 7-6, 6-4. Nei mesi successivi colleziona appena 5 vittorie in altrettanti tornei che testimoniano la scarsa condizione della danese. Nel mese di aprile assume l'ex coach di Petra Kvitov\u00e1, David Kotyza, ma subito dopo si infortuna alla caviglia ed \u00e8 costretta a saltare tutta la stagione su terra, Roland Garros compreso, e questo causa l'uscita della danese dalle prime trenta del mondo, per la prima volta dal 2008.\nRientra al torneo di Nottingham, dove perde al secondo turno da Anett Kontaveit con il punteggio di 65-7, 6-3, 7-5. Non le va meglio a Birmingham dove perde subito dalla Wickmayer in tre set. A Eastbourne raggiunge gli ottavi, battendo tra le altre la testa di serie n.7 Samantha Stosur, ma perde in tre set dalla Puig.\nA Wimbledon trova subito al primo turno la Kuznetsova che la batte in due set. Non era mai capitato che la danese, prima degli US Open, non avesse vinto nemmeno una partita in un torneo dello Slam.\nIncomincia la stagione americana partecipando al torneo di Washington, ma \u00e8 costretta ritirarsi nel match di ottavi di finale contro la Stosur sul punteggio di 7-5, 3-4 in suo favore, a causa di un infortunio al braccio sinistro. A causa dell'infortunio rimediato a Washington rinuncia alla Rogers Cup, doveva aveva trionfato nel 2010. Nonostante le condizioni non perfette Caroline decide lo stesso di prendere parte ai giochi di Rio. Supera il primo turno facilmente ma esce subito dopo, sconfitta dalla Kvitova in due set (2-6, 4-6). Non partecipa al Premier 5 di Cincinnati ma una settimana dopo le viene offerta una wild-card per il torneo di New Haven (dove ha trionfato per ben quattro edizioni consecutive), ma anche qui esce al primo turno battuta dalla lettone Je\u013cena Ostapenko con il punteggio di 7-5, 6-2. Prima dell'inizio degli US Open, ultimo slam stagionale, la danese annuncia la fine della collaborazione con David Kotyza che aveva assunto ad aprile.\nProprio agli US Open ritorna a giocare il suo miglior tennis che due anni prima l'aveva portata sino alla finale (persa contro Serena Williams). Al primo turno batte l'americana Taylor Townsend in tre set (4-6, 6-3, 6-4); al secondo turno si scontra per la prima volta in stagione contro una \"top ten\", ovvero Svetlana Kuznecova, uscendo vincitrice con un doppio 6-4. Al terzo turno non ha problemi a imporsi sulla rumena Niculescu, battuta per 6-3, 6-1, mentre in ottavi di finale incontra un'altra \"top ten\", Madison Keys, uscendo vincitrice anche in questa occasione, sempre in due set, con il punteggio di 6-3, 6-4. Grazie alla vittoria ottenuta ai danni della statunitense Caroline ritorna dopo due anni nei quarti di uno slam. Proprio nel match per la semifinale travolge Anastasija Sevastova battendola con il punteggio di 6-0, 6-2, ritornando in semifinale nello slam Newyorkese. Alla sua sesta semifinale slam (quinta agli US Open) viene sconfitta in due set dalla numero 2 del mondo, Angelique Kerber, con il punteggio di 6-4, 6-3. Grazie alla semifinale raggiunta Caroline recupera ben 45 posizioni rientrando nelle prime 30 del mondo, precisamente al ventinovesimo posto.\nPoco dopo l'ottimo US Open il padre (e anche allenatore) di Caroline afferma di non avere mai visto la figlia giocare in modo cos\u00ec propositivo, aprendo le porte a un \"Supercoach\", ovvero un campione o campionessa del passato, che possa aiutare la figlia soprattutto nell'aspetto mentale, sempre stato suo punto debole.\nComincia lo swing asiatico partecipando per la nona volta consecutiva al prestigioso torneo di Tokyo. Al primo turno trova subito la finalista uscente, Belinda Bencic, che l'anno precedente la sconfisse in semifinale. Nonostante un vantaggio di 6-2, 5-2 la danese crolla e concede il secondo set all'avversaria, che per\u00f2 cede di schianto al terzo per 6-1. Agli ottavi di finale ha la meglio contro la numero 8 del mondo Carla Su\u00e1rez Navarro per 7-64, 4-6, 6-4, mentre in quarti di finale liquida la qualificata Magda Linette in due set (6-4, 6-3). Nel penultimo atto ad attenderla \u00e8 la testa di serie n.2, nonch\u00e9 numero 4 del mondo, Agnieszka Radwa\u0144ska. Il match si rivela una vera e propria battaglia sia fisica che mentale. La polacca si porta avanti 6-4, 5-3, ma accusa un calo di concentrazione e concede quattro game consecutivi all'avversaria che vince il set con il punteggio di 7-5. \"Aga\" si porta avanti anche nel terzo set, ma anche qui non riesce a concretizzare e finisce per essere sconfitta con il punteggio di 4-6, 7-5, 6-4, dopo quasi tre ore di partita. La danese torna cos\u00ec in una finale di un torneo WTA, a distanza di sedici mesi dall'ultima volta (Stoccarda 2015). In finale incontra la diciannovenne giapponese Naomi \u014csaka, e nonostante un problema alla gamba accusato a met\u00e0 primo set, Caroline riesce a fare suo il match vincendo con il punteggio di 7-5, 6-3, ritornando a vincere un torneo \"Premier\" a quattro anni di distanza dall'ultima volta (Mosca 2012). Grazie al successo ottenuto in Giappone la danese si issa al ventesimo posto della race.\nLa settimana successiva prende parte al torneo di Wuhan, e dopo aver sconfitto all'esordio la testa di serie n.16 Samantha Stosur per 6-3, 6-2, coglie la sua cinquecentesima vittoria in carriera, grazie alla vittoria in secondo turno contro la ceca Kate\u0159ina Siniakov\u00e1 (6-4, 6-4). Nel match valevole per i quarti di finale affronta di nuovo la Radwanska, dopo la semifinale di Tokyo vinta in tre set da Caroline. Questa volta il match viene vinto dalla polacca che ha la meglio in due set, frenando la serie di sette vittorie consecutive della danese, che non perdeva un match dalla semifinale degli Us Open, persa contro la nuova numero 1 del mondo Angelique Kerber. A Pechino, torneo che sei anni prima la incoron\u00f2 numero 1 del mondo, incontra per la terza volta di fila Agnieszka Radwa\u0144ska, perdendo anche in questa occasione per 6-3, 6-1.\nSuccessivamente partecipa come quinta testa di serie al torneo di Hong Kong. Arriva in finale senza perdere un set, battendo in sequenza Zheng Saisai (6-1, 6-4), Heather Watson (6-3, 6-3), Qiang Wang (6-3, 7-5) e la campionessa uscente, Jelena Jankovi\u0107, per 6-3, 6-4. In finale sconfigge in tre set la francese Kristina Mladenovic con il punteggio di 6-1, 64-7, 6-2, conquistando cos\u00ec il suo secondo torneo nel giro di un mese. Grazie alla vittoria conquistata la danese arriva a quota 25 titoli vinti e rientra in top 20, issandosi al 17\u00ba posto.\nSubito dopo avere vinto il titolo a Hong Kong partecipa al torneo di Lussemburgo, dopo l'edizione vinta nel 2013. Sconfigge al primo turno Madison Brengle per 6-2, 6-2 e agli ottavi la tedesca Sabine Lisicki con il punteggio di 3-6, 6-2, 6-3, ma si ritira prima del match di quarti di finale contro la rumena Monica Niculescu a causa di un problema gastrointestinale.\nNonostante la matematica qualificazione ottenuta al Master B di Zhuhai la danese rinuncia al torneo a causa di un infortuno al piede destro. Chiude l'anno in top 20, dopo una stagione ricca di infortuni che l'avevano fatta precipitare fino alla settantaquattresima posizione, con un bilancio di 34 vittorie e 17 sconfitte (21-3 dallo US Open), e con due titoli vinti, Tokyo e Hong Kong.\n2017: rientro in \"top 3\" e trionfo al Master.\nCaroline avvia il proprio 2017 giocando ad Auckland, dove le \u00e8 assegnata la terza testa di serie. Al primo turno elimina Nicole Gibbs per 6-1 6-0 in appena 52 minuti mentre al secondo turno si impone su un'altra americana, Varvara Lepchenko, per 6-3 6-3. Ai quarti affronta Julia G\u00f6rges e perde per 1-6 6-3 6-4, sprecando un vantaggio di 6-1 3-0 e servizio.\nLa settimana successiva arriva ai quarti anche all'Apia International Sydney 2017, questa volta battuta dalla ceca Barbora Str\u00fdcov\u00e1, nella partita pi\u00f9 lunga dell'anno, con il punteggio di 7-5, 66-7, 6-4.\nSi presenta con la testa di serie n.17 al primo slam stagionale, gli Australian Open. Coglie vittorie agevoli nei primi due turni, rispettivamente contro Anastasia Rodionova e Donna Veki\u0107, ma si arrende al terzo turno alla britannica Johanna Konta, nona testa di serie del seeding, con il netto punteggio di 6-3, 6-1.\nDopo la sconfitta subita in Australia Caroline prende parte al Qatar Total Open di Doha, senza che le sia assegnata alcuna testa di serie. Arriva in finale senza perdere un set, battendo in sequenza Kiki Bertens (6-2, 6-3), Agnieszka Radwa\u0144ska (7-5, 6-3), Lauren Davis (7-5, 6-1) e M\u00f3nica Puig (6-1, 6-2). Deve per\u00f2 arrendersi, all'atto conclusivo, alla testa di serie n.2, nonch\u00e9 numero 3 del mondo, Karol\u00edna Pl\u00ed\u0161kov\u00e1, con il punteggio di 6-3, 6-4. Grazie alla finale raggiunta la danese rientra tra le prime 15 del ranking, piazzandosi proprio in quindicesima posizione.\nLa settimana successiva partecipa al torneo di Dubai. All'esordio batte la promettente russa, Daria Kasatkina, per 6-2, 7-5, mentre al secondo turno ha la meglio su Viktorija Golubic, con il punteggio di 6-4, 6-2. Nel match di ottavi di finale batte in rimonta l'ucraina Kateryna Bondarenko per 3-6, 6-2, 6-3, arrivando cos\u00ec per la quarta volta in stagione ai quarti di finale, su cinque tornei giocati. Proprio ai quarti sconfigge la diciassettenne Catherine Bellis, che al turno precedente aveva sconfitto la testa di serie n.4 Agnieszka Radwa\u0144ska, con un eloquente 6-3, 6-2. Nel penultimo atto del torneo sconfigge, sempre in due set, la lettone Anastasia Sevastova con il punteggio di 6-3, 6-4, raggiungendo cos\u00ec la seconda finale stagionale consecutiva. Anche questa finale non la vede trionfare, poich\u00e9 viene superata in due set dalla testa di serie n.7, Elina Svitolina, 4-6, 2-6. Nonostante la finale persa Caroline risulta essere la tennista pi\u00f9 vincente nella storia del torneo arabo, avendo raggiunto per ben sei volte consecutive le semifinali. Dopo la finale persa la danese sale di una posizione in classifica, stabilendosi al quattordicesimo posto, mentre nella race si issa al quinto posto.\nSuccessivamente partecipa, come ogni anno, al BNP Paribas Open di Indian Wells, dove raggiunge i quarti di finale, battendo tra le altre la rientrante Madison Keys con un doppio 6-4. Proprio nel match per la semifinale viene sconfitta, a sorpresa, dalla francese Kristina Mladenovic in rimonta con il punteggio di 3-6, 7-6, 6-2. Anche a Miami arriva ai quarti di finale, battendo in sequenza Varvara Lepchenko (6-1, 6-2), Sorana C\u00eerstea (6-2, 6-4), Garbi\u00f1e Muguruza (7-6, ret.). Il match la vede opposta a Lucie \u0160af\u00e1\u0159ov\u00e1, e nonostante un avvio sprint da parte della ceca Caroline riesce a fare suo il match con una prestazione molto convincente, che le permette di raggiungere per la seconda volta in carriera le semifinali nel torneo di Key Biscane. Proprio in semifinale, si scontra con Karol\u00edna Pl\u00ed\u0161kov\u00e1, numero tre del mondo, e uno della race, che poche settimane prima, l'aveva sconfitta nella finale di Doha. I favori del pronostico sono tutti a favore della ceca, che non tradisce le attese, portando a casa un primo set lottassimo con il punteggio di 7-5, dopo avere annullato tre set point alla danese. I restanti due set, per\u00f2, sono un monologo di Caroline, che riesce a vincere la partita per 5-7, 6-1, 6-1, riuscendo a raggiungere la sua prima finale al Miami Open, terza stagionale.\nGrazie alla finale raggiunta la danese diventa una delle quattro giocatrici in assoluto (con Marija \u0160arapova, Serena Williams e Victoria Azarenka) ad avere raggiunto almeno la finale in tutti e quattro i Premier Mandatory, (finale a Madrid 2009, vittoria a Pechino 2010, vittoria a Indian Wells 2011). In finale incontra Johanna Konta, che la sconfigge con il punteggio di 6-4, 6-3, negando la prima gioia stagionale alla danese, dopo ben tre finali raggiunte. Grazie al risultato ottenuto la danese scala altre posizioni in classifica arrivando al 12\u00ba posto, mentre nella race sale in terza posizione.\nLa settimana successiva partecipa al torneo di Charleston, dopo quattro anni dalla sua ultima apparizione. Viene sconfitta, ai quarti di finale, dalla giovane Je\u013cena Ostapenko, che la batte in due set (6-2, 6-4). Nonostante la precoce sconfitta la danese scala una posizione nel ranking, diventando undicesima a soli sette punti dalle prime dieci.\nLa stagione sulla terra \u00e8 avara di soddisfazioni: perde al secondo turno sia a Praga che a Madrid, sconfitta rispettivamente da Je\u013cena Ostapenko e Carla Su\u00e1rez Navarro, mentre si ritira dal torneo di Roma a causa di un infortunio alla spalla, rimediato durante la partita di primo turno del torneo di Madrid contro la rumena Niculescu. La settimana successiva prende parte al torneo di Strasburgo, dove \u00e8 accreditata della prima testa di serie. Si ritira nel match d'esordio contro l'americana Shelby Rogers per problemi alla schiena avvertiti durante il corso del primo set, perso al tiebreak per dieci punti a otto. Nonostante gli scarsi risultati ottenuti sul rosso, la danese rientra nella \"Top Ten\" del ranking mondiale, a distanza di pi\u00f9 di un anno e mezzo dall'ultima volta (ottobre 2015), mentre nella \"Road to Singapore\" rimane stabilmente tra le prime quattro, dimostrando una grande costanza, perduta negli ultimi mesi a causa dei vari infortuni.\nSi presenta al Roland Garros con la testa di serie n.11 e con un bilancio di due vittorie e tre sconfitte durante la stagione sulla terra battuta. Supera a fatica il primo turno contro la numero 337 del mondo Jaimee Fourlis con il punteggio di 6-3, 3-6, 6-2, mentre nel match di secondo turno rifila un doppio 6-0 alla canadese Abanda. Al terzo turno incontra la giovane promessa statunitense Catherine Bellis che batte in tre set (6-2, 2-6, 6-3), riuscendo cos\u00ec ad approdare, per la seconda volta in carriera, nella seconda settimana dello slam parigino, a distanza di sette anni dall'ultima volta. Nel match valevole per i quarti di finale si scontra la vincitrice di questo slam nel 2009, nonch\u00e9 testa di serie n.8, Svetlana Kuznetsova. Caroline, con una grande prova, riesce a sconfiggere la russa per 6-1, 4-6, 6-2, approdando per la seconda volta in carriera nei quarti del Roland Garros. Proprio ai quarti si scontra, per la terza volta in stagione, contro la giovane Je\u013cena Ostapenko, capace di sconfiggerla in entrambe le occasioni. Nonostante un buon avvio della danese la lettone fa suo il match, impedendo a Caroline di raggiungere, per la prima volta, le semifinali dello slam parigino. Grazie al risultato ottenuto a Parigi, la tennista danese scala 5 posti in classifica, diventando 7\u00aa.\nTorna in campo ad Eastbourne, dove dopo un bye al primo turno, supera al secondo Naomi \u014csaka 6-2, 7-65, al terzo turno Elena Vesnina 6-1, 6-2 e nei quarti Simona Halep 5-7, 6-4, 6-1, impedendo alla romena la rincorsa al numero uno WTA. In semifinale ha la meglio sulla britannica Heather Watson 6-2, 3-6, 7-5, raggiungendo cos\u00ec la quarta finale stagionale dove viene sconfitta da Karol\u00edna Pl\u00ed\u0161kov\u00e1 con un doppio 6-4.\nApproda a Wimbledon come numero 6 del mondo e 5 del seeding. All'esordio non ha vita facile contro l'ungherese Babos, battuta in tre set (6-4, 4-6, 6-1), mentre al secondo turno batte la semifinalista del 2010, Cvetana Pironkova, con il punteggio di 6-3, 6-4. Al terzo turno affronta Anett Kontaveit, tennista estone in grande ascesa. Caroline riesce a vincere il match in rimonta con il punteggio di 3-6, 7-64, 6-2, con l'avversaria che aveva servito due volte per il match nel secondo set, prima sul 5-4, poi sul 6-5. Grazie alla vittoria ottenuta la danese raggiunge la seconda settimana dello slam londinese per la sesta volta in carriera. Anche in quest'occasione la danese non riesce a raggiungere i quarti di finale, poich\u00e9 viene sconfitta dalla statunitense Coco Vandeweghe con il punteggio di 7-6, 6-4.\nPoche settimane dopo torna a disputare lo Swedish Open a distanza di sei anni dall'ultima apparizione. Riesce a raggiungere il nono quarto di finale stagionale battendo in tre set la svizzera Golubic, e grazie a questa vittoria diventa la tennista ad avere vinto pi\u00f9 match nel 2017 con quaranta successi. Raggiunge le semifinali sconfiggendo in poco pi\u00f9 di un'ora l'ucraina Kateryna Kozlova con il punteggio di 6-3, 6-1. Centra la quinta finale stagionale battendo in tre set la belga Elise Mertens con il punteggio di 7-5, 4-6, 6-2. Il 30 luglio perde la quinta finale in stagione, battuta da Kate\u0159ina Siniakov\u00e1 con il punteggio di 3-6, 4-6. Partecipa poi al torneo di Toronto dove batte al secondo turno Ekaterina Aleksandrova 6-3, 6-0, al terzo supera agilmente Agnieszka Radwa\u0144ska 6-3, 6-1 e nei quarti elimina la nuova numero uno del mondo Karol\u00edna Pl\u00ed\u0161kov\u00e1 7-5, 63-7, 6-4. In semifinale batte 6-2, 6-3 Sloane Stephens, raggiungendo la sesta finale stagionale. Il 13 agosto viene sconfitta 6-4, 6-0 da Elina Svitolina, perdendo cos\u00ec la sesta finale su sei disputate nella stagione. A Cincinnati, arriva un altro scontro con la Pliskova, sempre ai quarti di finale. A differenza della Rogers Cup la numero 1 del mondo riesce a sconfiggere la danese in due facili set (6-4, 6-2). Agli US Open delude le attese, uscendo gi\u00e0 di scena al secondo turno, per mano della russa Ekaterina Makarova che la batte in tre set.\nInizia lo swing asiatico partecipando al Toray Pan Pacific Open come campionessa uscente. Attribuita della terza testa di serie, sconfigge all'esordio Shelby Rogers in tre set (4-6, 6-1, 6-4), ai quarti la numero 9 del mondo Dominika Cibulkov\u00e1, annullando due match point nel secondo set, e in semifinale la nuova numero 1 del ranking WTA, Garbi\u00f1e Muguruza, con l'umiliante punteggio di 6-2, 6-0, approdando cos\u00ec alla settima finale stagionale. Il 24 settembre riesce finalmente a vincere il primo titolo in stagione, sconfiggendo in finale la russa Anastasija Pavlju\u010denkova con il netto punteggio di 6-0, 7-5. Successivamente subisce sconfitte per mano di Maria Sakkar\u012b e Petra Kvitov\u00e1 nei tornei di Wuhan e Pechino, rispettivamente al secondo e terzo turno. Partecipa poi come campionessa uscente al torneo di Hong Kong. Demolisce Eugenie Bouchard al primo turno con un doppio 6-1, ma si ritira prima di scendere in campo nel match di ottavi di finale a causa di un infortunio.\nSi presenta alle WTA Finals di Singapore come testa di serie n.6, inserita nel gruppo rosso insieme a Simona Halep, Elina Svitolina e Caroline Garcia. Nel primo match affronta la Svitolina, contro cui non ha mai vinto. Il match viene vinto dalla danese che umilia l'ucraina con il punteggio di 6-2, 6-0. Nella quarta giornata affronta la nuova numero 1 del mondo Simona Halep; anche questa partita si riveler\u00e0 essere un monologo di Caroline che impartisce una sonora lezione alla rumena, sconfitta per 6-0, 6-2. Pi\u00f9 tardi, grazie alla vittoria della Garcia sulla Svitolina, la Wozniacki si qualifica per la quarta volta su cinque alle semifinali del master dopo quelle perse nel 2009 e nel 2014. Nell'ultima giornata del Robin Round affronta la Garcia, che riesce a prevalere in rimonta sulla danese (0-6, 6-3, 7-5). A causa della sconfitta subita per mano della francese Caroline scende in seconda posizione del girone in favore proprio della Garcia. Nel penultimo atto affronta per la sesta volta dell'anno la ceca Karol\u00edna Pl\u00ed\u0161kov\u00e1 avanti per 3-2 negli scontri diretti. Dopo un primo set, giudicato da molti come il migliore dell'anno, vinto al tiebreak dalla Wozniacki per 11 punti a 9, la danese vince anche il secondo per 6-3, tornando a giocare la finale del Master a distanza di sette anni dall'ultima volta. In finale affronta la sua bestia nera, Venus Williams, mai battuta in nessuno dei sette precedenti. Con una delle migliori prestazioni della sua carriera la danese sconfigge la statunitense con un doppio 6-4, riuscendo cos\u00ec a vincere per la prima volta il Master di fine anno, nonch\u00e9 il titolo pi\u00f9 importante della sua carriera. Grazie alla vittoria ottenuta la danese sale in terza posizione mondiale, ritornando sul podio a quasi sei anni dall'ultima volta. Chiude la stagione al numero 3 del mondo con i titoli di Tokyo e Singapore e con un bilancio di sessanta vittorie, quattordici delle quali contro giocatrici classificate nella \"top ten\" (la pi\u00f9 vincente in assoluto, sia in vittorie complessive e sia nei confronti diretti contro le \"top ten\"), e ventuno sconfitte.\n2018: primo titolo dello Slam e ritorno in vetta al ranking.\nInizia il 2018 ad Auckland, dove le \u00e8 accreditata la prima testa di serie. Accede facilmente ai quarti di finale battendo in meno di un'ora sia Madison Brengle (6-3, 6-0) sia Petra Marti\u0107 (6-2, 6-2). Nei quarti di finale perde il primo set del torneo contro la wild-card statunitense Sofia Kenin battuta con il punteggio di 4-6, 6-2, 6-4. Raggiunge la prima finale stagionale (la seconda ad Auckland), sconfiggendo, con un doppio 6-4, la qualificata Sachia Vickery. In finale viene battuta dalla tedesca Julia G\u00f6rges con lo score di 6-4, 7-64, ma nonostante la sconfitta la danese si issa al secondo posto del ranking mondiale. Per la prima volta da gennaio 2012 la danese sar\u00e0 tra le prime due teste di serie di un torneo dello slam.\nLa vittoria agli Australian Open.\nApproda agli Australian Open con la testa di serie n\u00ba2 e con la possibilit\u00e0 di tornare in vetta al ranking in caso di vittoria del torneo. Al primo turno si sbarazza facilmente della rumena Buz\u0103rnescu in due set, mentre al secondo turno \u00e8 costretta a rimontare un match quasi perso contro Jana Fett, poi vinto con il punteggio di 3-6, 6-2, 7-5, (la danese era sotto 5-1, 40-15, nel set decisivo). Al terzo turno batte la testa di serie n\u00ba30 Kiki Bertens per 6-4, 6-3, centrando, per la quinta volta in carriera, la seconda settimana del torneo. Agli ottavi sconfigge con un perentorio 6-3, 6-0 la Ryb\u00e1rikov\u00e1, mentre nei quarti supera la Suarez Navarro per 6-0, 6-7, 6-2 raggiungendo cos\u00ec, per la seconda volta in carriera, le semifinali del torneo australiano a distanza di sette anni dall'ultima volta. In semifinale sfida la sorpresa del torneo, Elise Mertens, proveniente da una striscia di dieci match vinti consecutivamente. Alla fine ha la meglio l'esperienza della danese che sconfigge per 6-3, 7-62 la tennista belga, accedendo cos\u00ec alla sua terza finale slam, prima in Australia; in finale affronta la numero 1 del mondo Simona Halep e in palio, oltre alla vittoria slam, c'\u00e8 anche la vetta del ranking mondiale. La finale si rivela essere una vera e propria battaglia, sia fisica che mentale; dopo un primo set intensissimo vinto al tie-break dalla danese la Halep sembra dare segni di cedimento ma riesce a portare la partita al set decisivo vincendo il secondo parziale per 6-3. Nel set finale Caroline non riesce a concretizzare due palle del 3-0 e finisce per subire un parziale di quattro giochi a uno per la rumena. La partita sembra arrivare a una conclusione in favore della numero 1 del mondo, ma la Wozniacki non cede e vincendo tre game di fila, riesce per la prima volta a vincere un torneo del grande slam dopo pi\u00f9 di dieci anni dall'esordio nel circuito professionistico e grazie al successo ritorna numero 1 del mondo, scavalcando proprio la rumena.\nGrazie al trionfo diventa la prima tennista (compresi gli uomini) danese a vincere un torneo dello slam e la settima tennista in assoluto a vincere un Major annullando match point nel corso del torneo. Diventa inoltre la tennista che \u00e8 stata per due volte numero numero uno con l'intervallo temporale maggiore tra la prima e la seconda volta (sei anni), record precedentemente appartenuto alla leggendaria Serena Williams.\nSubito dopo il trionfo australiano la nuova numero uno del mondo partecipa al torneo di San Pietroburgo. Raggiunge anche qui i quarti di finale, ma viene sconfitta a sorpresa dalla testa di serie n\u00ba8 Daria Kasatkina per 7-6, 6-3. Successivamente prende parte al torneo di Doha. Anche in quest'occasione raggiunge i quarti di finale, dove sconfigge l'amica nonch\u00e9 numero 9 del mondo Angelique Kerber per 7-64, 1-6, 6-3. In semifinale cede a Petra Kvitov\u00e1 per 3-6, 7-63, 7-5 (dopo aver servito due volte per il match nel corso del secondo set) in uno dei match pi\u00f9 belli dell'anno. Grazie alla semifinale raggiunta in Qatar, la danese diventa la quarta tennista della storia ad aver vinto pi\u00f9 di $30,000,000 di dollari provenienti dai montepremi vinti in carriera (dietro le Sorelle Williams e Marija \u0160arapova).\nA Indian Wells perde di nuovo dalla Kasatkina, futura finalista del torneo, agli ottavi di finale, mentre a Miami non supera l'esordio, sconfitta dalla vincitrice delle Olimpiadi di Rio, M\u00f3nica Puig, per 0-6, 6-4, 6-4.\nDurante la stagione sulla terra rossa raggiunge in due occasioni i quarti di finale (Istanbul e Roma), mentre a Madrid si ferma agli ottavi di finale, sconfitta da Kiki Bertens in due set. Al Roland Garros non riesce a difendere i quarti raggiunti l'anno precedente, venendo sconfitta per la terza volta dell'anno dalla russa Kasatkina.\nA Eastbourne la danese torna a mostrare un ottimo livello di tennis, riuscendo a raggiungere la finale sconfiggendo in sequenza tutte specialiste di questa superficie: Camila Giorgi (6-2, 6-3), Johanna Konta (4-6, 6-1, 6-4), Ashleigh Barty (6-4, 6-3) e Angelique Kerber (2-6, 7-64, 6-4). Nell'atto conclusivo prevale sulla giovane Aryna Sabalenka in due set tirati (7-5, 7-64), riuscendo cos\u00ec a vincere il secondo titolo stagionale (dopo il trionfo di Melbourne) e secondo in assoluto su erba. Arriva a Wimbledon in fiducia, ma perde prematuramente al secondo turno, battuta dalla russa Ekaterina Makarova in tre set.\nTorna in campo nel mese successivo al torneo di Toronto, dove incontra al primo turno Aryna Sabalenka, che si impone per 7-5, 2-6, 64-7. Dopo la sconfitta subita con la bielorussa la danese annuncer\u00e0 di avere problemi fisici che la affliggono da tempo, causandole dolore nella maggior parte del corpo. Nonostante i numerosi infortuni Caroline si presenta a Cincinnati, dove non riesce neanche a concludere il match di primo turno, contro l'olandese Kiki Bertens, a causa dei dolori persistenti. Partecipa agli US Open senza grandi aspettative; riesce a vincere il match di primo turno contro l'ex vincitrice di questo torneo, Samantha Stosur, ma \u00e8 costretta a capitolare nel turno successivo all'ucraina Lesia Tsurenko con il punteggio di 6-4, 6-2. A causa degli scarsi risultati la danese scivola al quinto posto della race, mettendo a rischio la partecipazione al Master di fine anno, dove \u00e8 campionessa uscente.\nInizia la stagione asiatica partecipando al torneo di Tokyo dove, sorprendentemente, viene sconfitta al secondo turno da Camila Giorgi in tre set con il punteggio di 2-6 6-2 4-6. Perde cos\u00ec punti preziosi, in quanto non riesce a difendere il titolo. Nel torneo di Wuhan supera agevolmente Rebecca Peterson per 6-4 6-1, prima di venire sconfitta da M\u00f3nica Puig per 610-7 5-7. Disputa il torneo di Pechino dove mostra il suo tennis migliore, vincendo il titolo senza perdere nemmeno un set a distanza di otto anni dall'ultima volta (nel 2010 contro Vera Zvonar\u00ebva); si tratta del trentesimo titolo WTA per la danese. Nel corso del torneo estromette Belinda Bencic per 6-2 6-3, Petra Marti\u0107 per 7-5 6-3, Anett Kontaveit per 7-5 6-4, Kate\u0159ina Siniakov\u00e1 con un doppio 6-2 e Wang Qiang per 6-1 6-3. In finale, in poco meno di 1h30m, supera Anastasija Sevastova, sorpresa del torneo, infliggendole un doppio 6-3. Il primo parziale \u00e8 piuttosto netto, in quanto Caroline si impone con un break e si porta avanti sul 5-2, concludendo il set due game pi\u00f9 tardi. Nel secondo set la lettone si trova sotto di 1-4; ma, dopo una reazione d'orgoglio, si porta sul 3-4 con la possibilit\u00e0 di pareggiare i conti. Tuttavia, la danese riesce a recuperare la fiducia e, dopo quasi dieci minuti di gioco, si porta a casa il game e la partita sul successivo servizio dell'avversaria. Grazie ai punti ottenuti la Wozniacki si ancora saldamente alla seconda posizione del ranking mondiale e alla terza della race. Disputa le WTA Finals, dove \u00e8 campionessa in carica. La danese \u00e8 nel gruppo bianco insieme ad Elina Svitolina, Petra Kvitov\u00e1 e Karol\u00edna Pl\u00ed\u0161kov\u00e1. Tuttavia raccoglie solamente una vittoria, ovvero quella contro la Kvitov\u00e1 per 7-5 3-6 6-2, mentre viene sconfitta nettamente dalla Pl\u00ed\u0161kov\u00e1 per 4-6 2-6 e, successivamente, dalla Svitolina per 7-5 5-7 3-6 senza sfruttare quattro game point nel secondo parziale per il 6-6. A causa della perdita del secondo parziale, anche in caso di vittoria del match, la Wozniacki non passa alle semifinali. In seguito dichiarer\u00e0 di soffrire da mesi di artrite reumatoide. Per quanto riguarda la classifica scivola alla terza posizione scavalcata da Angelique Kerber.\n2019: nuova crisi e uscita dalla Top 20.\nInizia l'anno partecipando al torneo di Auckland, in preparazione agli Australian Open. In Nuova Zelanda la danese supera all'esordio Laura Siegemund per 6-3 6-2 prima di venire sconfitta a sorpresa dalla futura finalista, Bianca Andreescu, per 4-6 4-6. Si presenta a Melbourne con l'obiettivo di difendere il titolo, ma viene fermata al terzo turno da Marija \u0160arapova, che ha la meglio con il punteggio di 6-4 4-6 6-3. In seguito non partecipa ai tornei di Doha e Dubai, perdendo ulteriori punti preziosi che le costano l'uscita dalla Top 10, dopo due anni di permanenza costante.\nDisputa i tornei statunitensi di Indian Wells e Miami senza ottenere grandi soddisfazioni. Infatti agli Indian Wells viene sconfitta all'esordio da Ekaterina Aleksandrova (5-7 6-2 5-7); mentre in Florida, dopo avere eliminato Aljaksandra Sasnovi\u010d per 6-4 6-4 e Monica Niculescu per 6-4 7-64, viene estromessa da Hsieh Su-wei in tre set (3-6 7-60 2-6). Raggiunge la finale nel torneo di Charleston dove cede a Madison Keys, che si impone con il punteggio di 7-65 6-3. Nel corso del torneo elimina in ordine Laura Siegemund per 6-2 6-2, Mihaela Buz\u0103rnescu per 6-4 3-6 6-3, Maria Sakkar\u012b per 6-2 6-2 e Petra Marti\u0107 per 6-3 6-4. \u00c8 costretta, invece, a ritirarsi nel primo match del Masters di Madrid contro Aliz\u00e9 Cornet, sul punteggio di 0-3 in favore alla francese. Stessa sorte la tocca anche agli Internazionali d'Italia, dove termina il primo set perdendolo (65-7) contro Danielle Collins, per poi ritirarsi. Si presenta al Roland Garros come tredicesima testa di seria, ma viene sconfitta in rimonta da Veronika Kudermetova, che la supera con il punteggio di 0-6 6-3 6-3.\nInizia la stagione sull'erba ad Eastbourne dove \u00e8 la campionessa in carica. Dopo avere superato senza grossi problemi Kirsten Flipkens (6-3 6-4) e Andrea Petkovi\u0107 (6-4 6-4) viene fermata da Aryna Sabalenka, finalista dell'anno precedente, che la estromette con il punteggio di 2-6 6-4 7-65. Tale sconfitta le pesa molto dal punto di vista dei punti persi, in quanto scivola fino alla 19\u00aa posizione del ranking. Si presenta a Wimbledon, dove usufruisce del ritiro di Sara Sorribes Tormo sul punteggio di 5-4 per la danese e della vittoria su Veronika Kudermetova per 7-65 6-3, prima di venire sorpresa da Zhang Shuai, che ha la meglio per 6-4 6-2.\nSuccessivamente la Wozniacki non ottiene successi degni di nota, a eccezione della semifinale disputata a Pechino. Prende parte al torneo di Toronto cedendo in rimonta al secondo turno contro Iga \u015awi\u0105tek (6-1 3-6 4-6); a Cincinnati non va oltre il primo turno, in quanto viene estromessa dalla classe 2000 Dajana Jastrems'ka con un doppio 6-4; agli US Open rimonta Wang Yafan per 1-6 7-5 6-3 e Danielle Collins per 4-6 6-3 6-4, prima di venire fermata dalla futura campionessa, nonch\u00e9 un'altra millennial, Bianca Andreescu (4-6 4-6); a Wuhan esce di scena all'esordio per mano di Hsieh Su-wei, che la spunta con il punteggio 62-7 6-1 6-2. Tuttavia si riprende a Pechino dove \u00e8 campionessa in carica. Qui raggiunge la semifinale senza cedere un set contro Lauren Davis, Christina McHale, Kate\u0159ina Siniakov\u00e1 e Dar'ja Kasatkina. Nonostante ci\u00f2 viene sconfitta per 6-4 6-2 da Naomi \u014csaka, la quale successivamente si aggiudicher\u00e0 il titolo. Di conseguenza, la danese perde ulteriori posizioni in classifica, scivolando al 23\u00ba posto del \"ranking\", per poi chiudere l'anno alla 38\u00aa posizione.\n2020: quarta finale in doppio e ritiro.\nIl 6 dicembre 2019 la tennista annuncia attraverso i suoi profili che si sarebbe ritirata dal professionismo al termine dell'Australian Open 2020. Prima del prestigioso Slam australiano, disputa il torneo di Auckland prendendo parte sia al singolare che nel doppio, in coppia con Serena Williams. Nel corso del torneo lascia un gioco solo a Paige Hourigan, elimina in tre set Lauren Davis, per poi sconfiggere facilmente con il punteggio di 6-1 6-4 la campionessa in carica Julia G\u00f6rges; tuttavia cede in rimonta in semifinale a Jessica Pegula che ha la meglio per 3-6 6-4 6-0. Invece in coppia con l'amica Serena si sbarazza per 6-2 6-4 della coppia giapponese formata da Nao Hibino e Makoto Ninomiya, di Johanna Larsson e Caroline Dolehide per 6-2 6-1 e delle belghe Alison Van Uytvanck e Kirsten Flipkens per 7-69 6-2; la danese raggiunge cos\u00ec la sua quarta finale in doppio, dopo quasi undici anni dall'ultima apparizione. Il 12 gennaio lei e Serena sfidano le statunitensi Taylor Townsend e Asia Muhammad per il titolo, ma vengono sconfitte con un doppio 6-4.\nApproda dunque a Melbourne: dopo essersi sbarazzata facilmente di Kristie Ahn per 6-1 6-3 estromette l'ucraina Dajana Jastrems'ka, per poi arrendersi a Ons Jabeur nel terzo turno per 5-7 6-3 5-7. Al termine dello scontro la Wozniacki ringrazia il pubblico e viene mostrato un video celebrativo di varie sue colleghe che le danno un ultimo saluto e si congratulano per la sua carriera. Nonostante si tratti dell'ultima partita disputata nel circuito WTA la tennista si conceder\u00e0 un match di esibizione presso la Royal Arena di Copenaghen contro Serena Williams, in seguito al quale si congeder\u00e0 definitivamente dal tennis professionistico. L'evento, originariamente previsto per il 18 maggio 2020, \u00e8 stato rimandato a data da destinarsi a causa della pandemia di COVID-19.\nStile di gioco.\nInizialmente, durante gli anni della carriera juniores, ha messo in mostra un gioco leggermente pi\u00f9 aggressivo di quello che poi avrebbe sviluppato nella carriera da professionista e che l'avrebbe fatta conoscere al mondo. La Wozniacki \u00e8 sempre stata caratterizzata dal forte gioco difensivo, in gergo \"Push\" (dall'inglese \"push\", cio\u00e8 \"spingere\"), caratterizzato da pochi vincenti facendo affidamento sulla propria tenuta mentale e sugli errori altrui. Da ci\u00f2 i detrattori della Wozniacki hanno coniato il termine canzonatorio \"Pushniacki\". Gianni Clerici in un suo articolo apparso sul quotidiano \"la Repubblica\" del 2 giugno 2010 definisce per la prima volta la danese \"Robottina\" per rimarcarne il gioco regolare e da gran lavoratrice di fondo campo. Dotata di entrambi i fondamentali buoni, \u00e8 soprattutto con il rovescio che spesso riesce a trasformare lo scambio da difensivo in offensivo."}
{"id": "1979654", "revid": "62004", "url": "https://it.wikipedia.org/wiki?curid=1979654", "title": "Mauro Mat\u00edas Z\u00e1rate", "text": ""}
{"id": "1979656", "revid": "171091", "url": "https://it.wikipedia.org/wiki?curid=1979656", "title": "Lillaz", "text": "Lillaz (pron. fr. : ) \u00e8 una frazione di Cogne in val di Cogne.\nToponomastica.\nSecondo Joseph-Marie Henry, il toponimo \"Lillaz\" deriva dal latino \"insula\" ed \u00e8 largamente attestato in Valle d'Aosta, sia nella forma in patois \"Lillaz\", sia in francese \"Les \u00eeles\". A differenza del senso proprio in italiano o francese, \"ila\" o \"lila\" (con contrazione dell'articolo determinativo) non indica un'isola, bens\u00ec un terreno situato sulla riva di un torrente e soggetto quindi per sua natura a frequenti inondazioni o erosioni d'acqua. \u00c8 un toponimo largamente attestato nella zona compresa grossomodo tra Aymavilles e Pontey, nel fondovalle della Dora Baltea, nella forma \"Les \u00celes\". \u00c8 la stessa origine del toponimo della citt\u00e0 di \"Lille\".\nSecondo la pronuncia del patois valdostano, il nome \"Lillaz\" va pronunciato omettendo la \"z\" finale, lo sdoppiamento della \"L\" e prolungando leggermente il suono della \"i\", quindi \"L\u00ecla\", come per molti altri toponimi e cognomi valdostani e delle regioni limitrofe (la Savoia, l'Alta Savoia e il Vallese).\nQuesta particolarit\u00e0, che si discosta dalle regole di pronuncia della lingua francese standard, risale a uno svolazzo che i redattori dei registri del regno di Piemonte-Sardegna erano soliti aggiungere alla fine dei toponimi o dei nomi da pronunciare come dei parossitoni, cio\u00e8 con l'accento sulla penultima sillaba, molto diffuso in francoprovenzale. In seguito, questo piccolo segno \u00e8 stato assimilato a una zeta, e come tale spesso viene pronunciata sia dagli italofoni che dai francofoni.\nCollocazione.\nSi trova a monte e a est di Cogne, principalmente sviluppata su lato sinistro del torrente Urtier. A Lillaz la val di Cogne si suddivide nella Valeille (che punta verso sud) e nel vallone dell'Urtier (che continua verso est).\nEconomia.\nTurismo.\nLa localit\u00e0 \u00e8 luogo di partenza per diverse escursioni. Si trova lungo il tracciato dell'Alta via della Valle d'Aosta n. 2.\nLe cascate di Lillaz sono formate torrente Urtier poco sopra l'abitato della localit\u00e0, all'inizio del sentiero che porta alle cascate \u00e8 stato creato un piccolo parco geolitologico con la sistemazione di blocchi di rocce delle differenti litologie dell'area con pannelli esplicativi."}
{"id": "1979657", "revid": "110157", "url": "https://it.wikipedia.org/wiki?curid=1979657", "title": "Swiftfox", "text": "Swiftfox \u00e8 un Browser derivato da Mozilla Firefox, realizzata da Jason Halme, per piattaforme basate su sistemi Linux, ed ottimizzato per diverse architetture di processori Intel e AMD.\nSwiftfox \u00e8 liberamente scaricabile, sia come codice open source che in binario precompilato con licenza proprietaria. Molte versioni di Swiftfox sono disponibili, ognuna con un diverso download per diverso tipo di architettura. Swiftfox \u00e8 compatibile con le estensioni ed i plugins delle corrispondenti versioni di Firefox, con alcune notevoli eccezioni.\nIl nome Swiftfox viene dall'animale Volpe Americana conosciuta anche col nome di Volpe Veloce. Swiftfox differisce da Firefox per un piccolo numero di cambiamenti, ma soprattutto poich\u00e9 i binari sono ottenuti passando al compilatore (GCC) parametri specifici per i diversi processori. Poich\u00e9 tali differenze sono di carattere tecnico, per informazioni generali sul browser si veda Firefox."}
{"id": "1979668", "revid": "81195", "url": "https://it.wikipedia.org/wiki?curid=1979668", "title": "Shin (disambigua)", "text": ""}
{"id": "1979669", "revid": "46291", "url": "https://it.wikipedia.org/wiki?curid=1979669", "title": "Stellaria palustris", "text": "Centocchio delle paludi (nome scientifico Stellaria palustris, Anders Jahan Retzius, 1795) \u00e8 una piccola pianta (alta fino a 40\u00a0cm) bienne, di aspetto erbaceo appartenente alla famiglia delle Caryophyllaceae.\nSistematica.\nSia la famiglia (\"Caryophyllaceae\") che il genere (\"Stellaria\") sono abbastanza vasti: la prima comprende una settantina di generi, il secondo un centinaio e pi\u00f9 di specie (alcune classificazioni ne elencano fino a 200).\nQuesta specie appartiene alla sottofamiglia delle \"Alsinoideae\" caratterizzata dall'avere il calice dialisepalo.\nVariabilit\u00e0.\nNell'elenco che segue sono indicate alcune variet\u00e0 :\nIbridi.\nElenco di alcuni ibridi intraspecifici :\nSinonimi.\nLa specie \"Stellaria palustris\", in altri testi, pu\u00f2 essere chiamata con nomi diversi. Qui sono indicati alcuni tra i sinonimi pi\u00f9 frequenti:\nEtimologia.\nIl nome del genere (\"Stellaria\") \u00e8 di origine latina e fa riferimento alla forma stellata del fiore. \"Palustris\" (nome specifico) si riferisce all'habitat usuale di questa specie. Il nome scientifico \u00e8 stato definito nel 1795 dal chimico, botanico ed entomologo svedese Anders Jahan Retzius nato a Kristianstad nel 1742 e morto a Stockholm nel 1821.\nIn inglese questa pianta viene chiamata : \"Meadow Starwort\".\nMorfologia.\nSi tratta di una esile pianta le cui dimensioni variano da 20 a 40\u00a0cm. La forma biologica della pianta \u00e8 emicriptofita scaposa (H scap) : sono piante perennanti per mezzo di gemme situate sul terreno e con asse fiorale allungato e con poche foglie.\nRadici.\nLe radici sono secondarie da rizoma.\nFoglie.\nLe foglie sono lineari \u2013 lanceolate e tutte sessili. Alla base sono cuneate e l'apice \u00e8 acuto, la parte centrale \u00e8 solcata da un nervo. Il colore \u00e8 verde glauco. Lungo il fusto le foglie sono disposte in modo opposto. Dimensione delle foglie: lunghezza 1,5 \u2013 2\u00a0cm; larghezza 2 \u2013 4\u00a0mm.\nInfiorescenza.\nL'infiorescenza \u00e8 terminale ed \u00e8 formata da un unico fiore sorretto da un peduncolo di 3 \u2013 10\u00a0cm; la pianta nel suo insieme pu\u00f2 avere fino a 20 fiori. Il fiore \u00e8 protetto da brattee lanceolate di 2 \u2013 7\u00a0mm. \nFiori.\nI fiori sono pentameri, ermafroditi, attinomorfi, dialipetali ed eteroclamidati. Il diametro dei fiori va da 12 a 18\u00a0mm.\nFrutti.\nIl frutto \u00e8 una capsula colorata di colore verde - paglia e di forma ovoidale \u2013 oblunga con apice acuto. Si apre tramite 6 valve. I semi hanno un colore bruno \u2013 rossastro scuro e sono subrotondi. Dimensione della capsula: 8 \u2013 10\u00a0mm; dimensione dei semi 1,2 \u2013 1,4\u00a0mm.\nRiferimenti fotografici.\nFoto 1-2-3: loc. Villa Prima, com. Limana, prov. Belluno, quota 350 , 2007"}
{"id": "1979672", "revid": "18937605", "url": "https://it.wikipedia.org/wiki?curid=1979672", "title": "Stefania Orsola", "text": ""}
{"id": "1979673", "revid": "36426", "url": "https://it.wikipedia.org/wiki?curid=1979673", "title": "Obelisco Macuteo", "text": ""}
{"id": "1979677", "revid": "2039709", "url": "https://it.wikipedia.org/wiki?curid=1979677", "title": "Leonardo Tumiotto", "text": "Carriera.\n\u00c8 stato un nuotatore mistista di interesse nazionale ed internazionale.\nHa debuttato nella Nazionale italiana di nuoto nel 2001 agli Europei giovanili di Malta raggiungendo la finale.\nIn carriera vanta 2 medaglie d'oro, 6 d'argento e 10 di bronzo ai Campionati Italiani Assoluti di nuoto negli anni compresi tra il 2003/2008. \nHa partecipato agli Europei in vasca corta del 2005 a Trieste (semifinalista), e nel 2006 ai Campionati Europei di Budapest (semifinalista) e agli Europei in vasca da 25 metri ad Helsinki, dove \u00e8 entrato in finale nei 200 metri misti arrivando quinto. \nIn et\u00e0 giovanile (compresa tra 14 e i 19 anni) conquista 29 medaglie d'oro ai campionati italiani di categoria, ed e il primo nuotatore in Italia (categoria Senior) ad abbattere il muro dei 2 minuti sui 200 metri misti.\nLa sua ultima presenza in Nazionale \u00e8 stata alla XXIV Universiade di Bangkok nel 2007.\nHa partecipato alla sesta edizione del reality show \"L'isola dei famosi\", classificandosi al quarto posto con il 66% dei voti. \u00c8 stato testimonial ufficiale uomo del noto calendario MAX nel 2009.\n\u00c8 un grande tifoso del Torino Calcio. Dal 2009 inizia una nuova carriera da DJ e produttore.\nPalmar\u00e8s.\nCampionati italiani.\n2 titoli individuali, cos\u00ec ripartiti:\n\"nd = non disputata\""}
{"id": "1979679", "revid": "121713032", "url": "https://it.wikipedia.org/wiki?curid=1979679", "title": "Ignatz von Kolisch", "text": "Fu uno dei pi\u00f9 forti giocatori della seconda met\u00e0 dell'Ottocento.\nBiografia.\nNacque da una famiglia ebrea a Bratislava, allora appartenente all'Impero austro-ungarico. In giovent\u00f9 conobbe il principe russo Kushelev-Bezborodko, del quale divenne segretario privato.\nNel 1868, un anno dopo aver vinto il grande torneo di Parigi, abbandon\u00f2 gli scacchi per intraprendere una carriera di banchiere, nella quale ebbe altrettanto successo che negli scacchi.\nNel 1881 gli venne conferito il titolo di barone dell'Impero Austriaco.\nCarriera scacchistica.\nNel 1860 vinse il torneo ad eliminazione diretta di Cambridge in Inghilterra.\nIn seguito disput\u00f2 diversi match coi pi\u00f9 forti giocatori dell'epoca:\nIl suo pi\u00f9 grande successo \u00e8 stata la vittoria nel grande torneo di Parigi 1867 (doppio turno, le patte non contavano) con 20/24, davanti a Simon Winawer, Wilhelm Steinitz, Gustav Neumann e altri. Il torneo si svolse nel famoso caf\u00e9 de la R\u00e9gence di Parigi.\nA questo torneo partecip\u00f2 anche il famoso problemista americano Sam Loyd, classificandosi per\u00f2 agli ultimi posti.\nCarriera bancaria.\nNel 1868 a Vienna conosce il barone Albert Rothschild, un ricchissimo banchiere austriaco e patrono degli scacchi dell'epoca, che lo aiuta ad entrare nel mondo della finanza. In breve tempo Kolisch diventa egli stesso un ricco banchiere, sponsorizzando anche diversi tornei come Baden-Baden 1870 e Vienna 1882.\nNel 1869 fonda la \"Wiener B\u00f6rse Syndikatskasse\" e nel 1873 una banca commissionaria a Parigi."}
{"id": "1979683", "revid": "203463", "url": "https://it.wikipedia.org/wiki?curid=1979683", "title": "Ignatz Kolisch", "text": ""}
{"id": "1979690", "revid": "28057", "url": "https://it.wikipedia.org/wiki?curid=1979690", "title": "Obelisco di Villa Celimontana", "text": "L'obelisco di villa Celimontana \u00e8 uno dei tredici obelischi antichi di Roma.\nDescrizione.\nTra le antichit\u00e0 della famiglia Mattei, conservate nella villa sul Celio, si trovava un obelisco frammentario (originale \u00e8 solo la met\u00e0 superiore) risalente all'epoca del faraone Ramsete II, che fu rialzato nei giardini di villa Celimontana nel 1820. Esso proviene dalle rovine del Tempio di Iside in Campo Marzio; nel Medioevo fu collocato sul Campidoglio vicino all'andito laterale della basilica di Santa Maria in Aracoeli. \nNel 1582 fu donato a Ciriaco Mattei, che lo fece trasportare alla Villa dei Mattei sul Monte Celio.\nLa parte originale \u00e8 alta 2,68 metri, ma con il completamento, il basamento e il globo raggiunge i 12,23 metri."}
{"id": "1979700", "revid": "123345127", "url": "https://it.wikipedia.org/wiki?curid=1979700", "title": "Obelisco del Pincio", "text": "L'obelisco del Pincio (o obelisco di Antinoo) \u00e8 uno dei tredici obelischi antichi di Roma, situato in piazza Bucarest, lungo il viale dell'Obelisco (Pincio).\nHa un'altezza di 9,24 metri e con il basamento e la stella sulla cima 17,26 metri. Venne realizzato all'epoca dell'imperatore romano del II secolo Publio Elio Traiano Adriano in onore di Antinoo, il ragazzo greco da lui amato; collocato inizialmente a decorare un monumento dedicato al giovane dopo la sua morte avvenuta nel Nilo in circostanze rimaste in parte oscure.\nIl monumento di Antinoo.\nL'imperatore aveva fatto tagliare la pietra in Egitto con l'intenzione di trasportare l'opera terminata a Roma per porla davanti al monumento eretto in onore dell'adolescente a lui cos\u00ec caro; la precisa ubicazione originaria che avrebbe dovuto avere la costruzione non \u00e8 per\u00f2 giunta a nostra conoscenza.\nAdriano indirizzata al suo amante morto un culto che ha portato alla creazione di numerosi santuari, soprattutto nelle terre orientali ellenizzate dell'Impero. Dopo la morte di Adriano il culto di Antinoo \u00e8 stata proseguito fino al trionfo del cristianesimo, quando il suo nome cadde nella damnatio memoriae; ma dal momento che l'obelisco \u00e8 stato inciso con geroglifici, il testo ha avuto cos\u00ec la possibilit\u00e0 di sopravvivere alla distruzione di cui furono vittime gli altri santuari.\nL'obelisco contiene un'insolita titolatura in caratteri geroglifici egizi, che ha indotto alcuni egittologi, come Ph. Derchain e J.-C.Grenier, nel riconoscervi impresso un testo scritto da un sacerdote della citt\u00e0 di Akhmim, un certo P\u00e9tarbeschenis; ed effettivamente \u00e8 stata ritrovata sulla sua stele funeraria una titolatura molto simile: questi due esempi sono le uniche certificazioni note di una tal tipologia di posizionamento dei geroglifici.\nLe iscrizioni.\nI geroglifici che lo adornano in tutti e quattro i suoi lati raccontano la vicenda riguardante la morte di Antinoo, la sua apoteosi, deificazione ed installazione accanto agli altri D\u00e9i, oltre alle notizie sulla creazione della citt\u00e0 di Antinopoli in suo onore e all'istituzione di un culto specifico dedicato ad Osiride-Antinoo.\nTagliato in granito rosa e dotato di un'iscrizione commemorativa in geroglifici: Sul lato sud si chiede che Antinoo venga assimilato con Osiride, equiparato ad Amon-Ra per la salvezza futura di Adriano e come premio concesso all'imperatore, che ha costruito questo obelisco. Sul lato nord \u00e8 segnalato tra le altre cose, che una citt\u00e0 di nome Antinopoli \u00e8 stata fondata come un luogo di culto e giochi dedicati al nuovo dio sul luogo esatto dove Antinoo anneg\u00f2. Della fondazione della citt\u00e0 e della costruzione ed allestimento di un tempio per Antinoo-Osiride \u00e8 riportato anche sul lato ovest. Il lato est infine contiene un elogio di Antinoo-Osiride con la richiesta rivolta a Thot, per ottenere la salvezza della sua anima.\nLa spina del circo Variano.\nNel III secolo and\u00f2 a decorare, per volere dell'imperatore adolescente di origini siriache Eliogabalo, la spina del circo Variano, nella sua residenza suburbana. Qui fu infine rinvenuto rotto in tre pezzi nel 1589 appena fuori dell'attuale Porta Maggiore; dal luogo di ritrovamento, presso le mura aureliane, viene chiamato inizialmente \"obelisco Aureliano\".\nPasseggiate a Roma.\nNel 1633 l'obelisco venne fatto spostare dalla famiglia Barberini nel giardino del loro Palazzo Barberini, senza essere per\u00f2 rialzato; venne quindi donato a papa Clemente XIV che lo fece trasferire nel Cortile della Pigna in Vaticano.\nI giardini del Pincio.\nInfine, \u00e8 stato nuovamente innalzato su basamento da Giuseppe Valadier nei Giardini del Pincio a Roma nel 1822, per volere di papa Pio VII durante l'ultima parte del suo pontificato."}
{"id": "1979701", "revid": "36426", "url": "https://it.wikipedia.org/wiki?curid=1979701", "title": "Obelisco Pinciano", "text": ""}
{"id": "1979703", "revid": "36426", "url": "https://it.wikipedia.org/wiki?curid=1979703", "title": "Obelisco Aureliano", "text": ""}
{"id": "1979704", "revid": "36426", "url": "https://it.wikipedia.org/wiki?curid=1979704", "title": "Obelisco di Antinoo", "text": ""}
{"id": "1979707", "revid": "125741880", "url": "https://it.wikipedia.org/wiki?curid=1979707", "title": "Gaia Germani", "text": "Biografia.\nDopo gli studi svolti tra il liceo Giulio Cesare di Roma e l'Istituto Maffei di Torino, inizi\u00f2 a sfilare e a prendere parte a dei fotoromanzi. Contemporaneamente frequent\u00f2 l'accademia di arte drammatica.\nA Parigi ha svolto attivit\u00e0 importanti lavorando con James Mason, Paul Meurisse, Eddie Constantine, Martine Carol. Il suo fisico sottile e il suo temperamento tenace le fruttarono le copertine di Vogue, L'Espresso, Tempo, Panorama e Playmen.\nHa tra l'altro interpretato il fotoromanzo \"Per non amare\" con Mirko Ellis, Patrizia Del Frate, Ermanno Adriani.\nLa sua attivit\u00e0 nel cinema si \u00e8 sviluppata nel corso degli anni sessanta e settanta, durante i quali ha recitato complessivamente in una ventina di film.\nTra le sue interpretazioni di rilievo quella nell'episodio \"Guglielmo il dentone\" del film \"I complessi\" (1965), in cui interpreta s\u00e9 stessa al fianco di Alberto Sordi.\nSempre nel 1965 ha preso parte al film \"Marcia nuziale\" di Marco Ferreri, accanto a Ugo Tognazzi. Poi ha interpretato una serie di thriller e film d'avventura accanto ad attori quali Donald Sutherland, Philippe Leroy, Christopher Lee, Gabriele Ferzetti."}
{"id": "1979711", "revid": "74801", "url": "https://it.wikipedia.org/wiki?curid=1979711", "title": "Leopoldo Gasparini", "text": "Biografia.\nFu uno dei fondatori nel 1922 del Partito Comunista d'Italia. \nDopo l'ascesa al potere del fascismo in Italia continu\u00f2 a battersi per la democrazia. A causa di questo sub\u00ec diverse intimidazioni e pastaggi da parte degli squadristi fascisti, finch\u00e9 nel 1927 fu arrestato. L'anno seguente fu processato dal Tribunale speciale di Trieste e condannato a sette anni e otto mesi di reclusione. Confinato poi sull'isola di Ponza e a Ventotene.\nDopo l'arresto di Mussolini, fu scarcerato e ritorn\u00f2 nelle sue terre dove fu tra i promotori della Resistenza contro il nazifascismo, mantenendo i collegamenti con le formazioni armate in montagna. Subito dopo la Liberazione fu per un breve periodo sindaco della citt\u00e0 di Gradisca d'Isonzo. Nel dopoguerra viene chiamato alla direzione del quotidiano \"Il Lavoratore\"."}
{"id": "1979717", "revid": "118041389", "url": "https://it.wikipedia.org/wiki?curid=1979717", "title": "Tommaso di Ciaula", "text": "Biografia.\nDi famiglia di origini contadine, figlio di un carabiniere, visse fin dall'infanzia a Modugno e inizi\u00f2 a lavorare in giovane et\u00e0 in piccole officine meccaniche baresi. Ancora molto giovane fu assunto come tornitore meccanico presso Pignone Sud, un'azienda dell'ENI salvata da Enrico Mattei su insistenza di Giorgio La Pira. L'esposizione all'amianto gli procurer\u00e0 problemi di salute.\nNel 1970 pubblic\u00f2 a sue spese la raccolta di poesie \"Chiodi e rose\", che non pass\u00f2 inosservata: venne infatti recensita positivamente da illustri letterati e critici letterari, come Quasimodo, Calvino, Fubini, Anceschi, Spagnoletti, Bevilacqua. In particolare Leonardo Sciascia cos\u00ec la recens\u00ec sul Corriere della Sera del 4 novembre 1971:\nNel 1978 pubblic\u00f2 per Feltrinelli il romanzo autobiografico \"Tuta blu. Ire, ricordi e sogni di un operaio del Sud\", che sar\u00e0 successivamente tradotto e pubblicato in Germania, Francia, Messico, Unione Sovietica e Spagna. Nel romanzo descriveva la condizione lavorativa e umana degli operai. Nella prefazione al libro, Paolo Volponi scrisse: Il romanzo fu avversato dai quadri sindacali del tempo; in particolare Luciano Lama, in un'intervista a L'Espresso, lo accus\u00f2 di aver \"attaccato il sindacato\". Da \"Tuta blu\" sono state tratte 9 riduzioni teatrali in Francia, in Svizzera, in Germania ed in Belgio. Nel 1987 Di Ciaula cur\u00f2 la sceneggiatura del film \"Tommaso Blu\", per la regia di Florian Furtw\u00e4ngler, il cui protagonista era interpretato da Alessandro Haber. Nel 1989 collabor\u00f2 alla sceneggiatura del film \"Odore di pioggia\".\nCollabor\u00f2 con il Manifesto, il Corriere del Giorno e con La Gazzetta del Mezzogiorno, sulle cui pagine gest\u00ec la rubrica domenicale \"Tempi moderni\".\nHa vissuto a Bitetto.\nIl Consiglio dei ministri del 17 dicembre 2009 riconobbe allo scrittore l'assegno straordinario vitalizio previsto dalla Legge Bacchelli, per speciali meriti artistici, considerato lo stato di necessit\u00e0 in cui egli versava.\n\u00c8 morto nel gennaio 2021 all'et\u00e0 di 79 anni."}
{"id": "1979718", "revid": "486946", "url": "https://it.wikipedia.org/wiki?curid=1979718", "title": "Spunta la Luna dal monte (Disamparados)", "text": ""}
{"id": "1979721", "revid": "339392", "url": "https://it.wikipedia.org/wiki?curid=1979721", "title": "Reynolds (ciclismo)", "text": ""}
{"id": "1979722", "revid": "339392", "url": "https://it.wikipedia.org/wiki?curid=1979722", "title": "Banesto (ciclismo)", "text": ""}
{"id": "1979724", "revid": "1711941", "url": "https://it.wikipedia.org/wiki?curid=1979724", "title": "Martin Keamy", "text": "Martin Christopher Keamy \u00e8 un personaggio della serie televisiva \"Lost\", interpretato da Kevin Durand.\nBiografia.\nPrima dell'arrivo sull'isola.\nOriginario di Las Vegas, Keamy \u00e8 stato un sergente dei Marines degli Stati Uniti dal 1996 fino al 2001. Dopo aver abbandonato, ha fatto il mercenario per varie organizzazioni in Uganda. Nel 2004 viene reclutato da Charles Widmore, con la missione di comandare una squadra composta da altri mercenari per prelevare Ben dall'isola.\nSull'isola.\nQuarta stagione.\nDopo l'atterraggio sull'isola, Keamy si dirige verso la Base dove Ben si \u00e8 rifugiato in attesa del loro assedio. Durante il tragitto lui e i militari al suo seguito incrociano la Rousseau, Karl e Alex: solo quest'ultima viene risparmiata nell'agguato dopo aver urlato agli attentatori: \"Sono la figlia di Ben!\". Keamy decide cos\u00ec di prenderla in ostaggio.\nUna volta arrivati alla barriera che circonda la Base, Keamy obbliga la ragazza a disattivarla; Alex esegue riuscendo tuttavia ad attivare la funzione che allerta gli occupanti della Base di un pericolo. Keamy, una volta arrivato, prova a convincere \"pacificamente\" Ben ad uscire dalla casa ed andare con loro. Ben non accetta, quindi Keamy gli mostra l'ostaggio, minacciando Ben di uccidere sua figlia se non esce subito dalla casa dove \u00e8 barricato. Ben continua a non accettare i termini e Keamy spara in testa ad Alex, lasciando Ben distrutto.\nMentre aspetta l'arrivo del buio per tentare una irruzione nella casa, viene attaccato dal fumo nero, che ferisce gravemente alcuni membri della sua squadra e li costringe alla ritirata. Quando torna alla nave con l'elicottero, obbliga il capitano Gault a dargli la chiave della cassaforte del Kahana per prendere il protocollo secondario dato da Widmore in caso di fallimento nelle prime trattative; l\u00ec Keamy scopre dove secondo Charles sia andato Ben.\nKeamy inizia quindi i preparativi per tornare sull'isola. Si allaccia una ricetrasmittente al braccio collegato a 200\u00a0kg di C-4 che ha piazzato sulla nave, programmata in modo da farli detonare in caso il suo cuore avesse smesso di battere. Quando torna sul ponte, Lapidus si rifiuta di portarlo sull'isola temendo che abbia intenzione di sterminare tutti. Keamy cos\u00ec uccide prima il dottore della nave e quindi il capitano. A questo punto Lapidus, spaventato dalla sua brutalit\u00e0, acconsente ad accompagnarlo.\nKeamy arriva all'Orchidea prima di Ben e riesce a catturarlo dopo che questo sembra essersi arreso. Mentre lo scorta all'elicottero per riportarlo sulla terra ferma, lui e la sua squadra vengono sorpresi e sterminati dagli Altri, aiutati da Kate e Sayid. Mentre Keamy lotta con quest'ultimo, Richard Alpert gli spara alle spalle, credendolo morto.\nIn realt\u00e0 Keamy indossava un giubbotto antiproiettile e cos\u00ec riesce a raggiungere Ben all'Orchidea. Quest'ultimo, nonostante la ricetrasmittente, lo uccide spinto dalla rabbia per l'assassinio di Alex, facendo cos\u00ec esplodere il C-4 sulla nave.\nSesta stagione.\nRealt\u00e0 parallela.\nNella realt\u00e0 parallela dell'ultima stagione, Keamy nel 2004 \u00e8 a Los Angeles, dove svolge un'attivit\u00e0 criminale. \u00c8 lo stesso strozzino al quale il fratello di Sayid, Omer, \u00e8 creditore e anche l'uomo che Mr. Paik ha incaricato per uccidere Jin, in quanto il losco uomo d'affari nordcoreano non sopporta che un suo dipendente possa avere una relazione con sua figlia Sun. Dopo aver fatto prelevare sia lui che Sayid dai suoi scagnozzi (tra i quali spicca anche Mikhail, esperto conoscitore di lingue) e aver fatto chiudere il primo in una dispensa, ha una forte discussione col secondo. La situazione per\u00f2 precipita e in una sparatoria Keamy e i suoi scagnozzi vengono uccisi da Sayid, che d\u00e0 a Jin una lametta per liberarsi e successivamente scappa."}
{"id": "1979726", "revid": "339392", "url": "https://it.wikipedia.org/wiki?curid=1979726", "title": "IBanesto.com", "text": ""}
{"id": "1979740", "revid": "124624993", "url": "https://it.wikipedia.org/wiki?curid=1979740", "title": "Angela Carter", "text": "Biografia.\nNata a Eastbourne, Sussex, nel 1940, Angela Olive Stalker si trasfer\u00ec sin da piccola con la nonna materna nello Yorkshire. L'adolescenza la vide combattere con l'anoressia nervosa. Seguendo le orme del padre, cominci\u00f2 a lavorare come giornalista per il \"Croydon Advertiser\". Frequent\u00f2 l'Universit\u00e0 di Bristol dove studi\u00f2 Letteratura inglese.\nNel 1960 spos\u00f2 Paul Carter, da cui divorzi\u00f2 dodici anni dopo. Nel 1969 utilizz\u00f2 il premio del Somerset Maugham Award per lasciare il marito e volare a Tokyo, dove visse per due anni e dove, afferm\u00f2, \"imparai cosa significa essere donna e mi radicalizzai\" (\"Nothing Sacred\", 1982). Scrisse a proposito delle sue esperienze in Giappone in due articoli per \"New Society\" e in una raccolta di racconti, \"Fuochi d'artificio\" (1974). Stralci di quell'esperienza si ritrovano anche ne \"Le infernali macchine del desiderio del dottor Hoffman\" (1972).\nSuccessivamente Carter esplor\u00f2 gli Stati Uniti, l'Asia e l'Europa, agevolata dalla sua fluente conoscenza del francese e del tedesco. Pass\u00f2 buona parte del tempo tra la fine degli anni settanta e gli Ottanta come scrittrice ospite delle universit\u00e0 (dove tenne anche corsi di scrittura creativa) tra cui si ricordano l'Universit\u00e0 di Sheffield, la Brown University, l'Universit\u00e0 di Adelaide e l'Universit\u00e0 di East Anglia. Nel 1977 spos\u00f2 in seconde nozze Mark Pearce.\nFin dalla pubblicazione del suo primo romanzo, \"La danza delle ombre\" (1966), inizi\u00f2 ad essere considerata una delle pi\u00f9 originali scrittrici britanniche. Seguirono altri otto romanzi, tra cui \"La bottega dei giocattoli\" (1967), premiato con il John Llewellyn Rhys Prize, \"Several Perceptions\" (1968), premiato con il Somerset Maugham Award, e \"Notti al circo\" (1984), premiato con il James Tait Black Memorial Prize. Un altro riconoscimento, il Cheltenham Festival of Literature Award, le fu conferito con la raccolta di racconti \"La camera di sangue\".\nLe opere di Angela Carter sono reti intertestuali: molti i riferimenti a Shakespeare (per esempio nel romanzo Figlie sagge), al marchese de Sade (si veda \"La donna sadiana\"), a Charles Baudelaire (si veda il racconto \"Venere nera\"). Fu per\u00f2 maggiormente ispirata dalla tradizione del racconto orale: riscrisse, infatti, molte fiabe, tra cui \"Cappuccetto Rosso\", \"Barbabl\u00f9\" e \"La Bella e la Bestia\".\nOltre a essere una prolifica scrittrice di fiction, redasse per \"The Guardian\", \"The Independent\" e \"New Statesman\" numerosi articoli, inclusi nella raccolta \"Shaking a Leg\". Si occup\u00f2 dell'adattamento radiofonico di alcuni dei suoi racconti e scrisse due drammi, sempre per la radio, per Richard Dadd e Ronald Firbank. Due dei suoi lavori, \"La compagnia di lupi\" e \"La bottega dei giocattoli\", videro, rispettivamente nel 1984 e nel 1987, la trasposizione cinematografica, alla cui lavorazione ella stessa partecip\u00f2 attivamente. Le sue sceneggiature furono pubblicate nella raccolta di opere drammatiche \"The Curious Room\", insieme ad altri lavori, tra cui gli scritti radiofonici, un libretto per un'opera tratta da \"Orlando\" di Virginia Woolf e una sceneggiatura inedita intitolata \"The Christchurch Murders\", mai prodotta e basata sulla stessa storia vera di \"Heavenly Creatures\" di Peter Jackson. Questi lavori, per lo pi\u00f9 trascurati dalla critica, insieme al suo controverso documentario televisivo, \"The Holy Family Album\", furono discussi nel libro di Charlotte Crofts, \"Anagrams of Desire\" (2003).\nPoco prima di morire, Angela Carter aveva iniziato a scrivere un seguito del romanzo \"Jane Eyre\" di Charlotte Bront\u00eb, basato sulla vita della figlia adottiva di Jane, Ad\u00e8le Varens, di cui per\u00f2 \u00e8 sopravvissuta solo una sinossi.\nNel 1992 Angela Carter mor\u00ec di cancro ai polmoni a cinquantuno anni, nella sua casa di Londra. Un estratto del suo necrologio sul \"The Observer:\""}
{"id": "1979741", "revid": "349054", "url": "https://it.wikipedia.org/wiki?curid=1979741", "title": "Iset'", "text": "L'Iset' \u00e8 un fiume della Russia siberiana occidentale (Oblast' di Sverdlovsk, Kurgan e Tjumen'), affluente di sinistra del Tobol, nel bacino dell'Irty\u0161.\nNasce dal versante orientale degli Urali centrali, dal lago artificiale omonimo, pochi chilometri a nordovest della citt\u00e0 di Ekaterinburg; scorre con direzione mediamente orientale o sudorientale, dapprima nel pedemonte uraliano, in una regione ricca di laghi e bacini artificiali, attraversando successivamente la sezione sudoccidentale del bassopiano siberiano occidentale. I maggiori affluenti ricevuti nel suo corso sono il Miass, il Te\u010da e il Sinara, tutti provenienti dalla destra idrografica.\nIl fiume tocca diverse citt\u00e0 di rilievo: oltre alla importante citt\u00e0 industriale di Ekaterinburg, altri insediamenti sono Kamensk-Ural'skij, Katajsk, Dalmatovo, \u0160adrinsk; a valle di quest'ultima citt\u00e0, situata nell'oblast' di Kurgan, il fiume diventa navigabile.\nIl fiume \u00e8 congelato, mediamente, da novembre ad aprile, inclusi; similmente a quasi tutti i fiumi russi, la primavera, subito dopo il disgelo, \u00e8 il periodo in cui si toccano i massimi annui di portata."}
{"id": "1979745", "revid": "80339", "url": "https://it.wikipedia.org/wiki?curid=1979745", "title": "Iset", "text": ""}
{"id": "1979747", "revid": "773636", "url": "https://it.wikipedia.org/wiki?curid=1979747", "title": "Chiesa di San Pietro (Pergolato)", "text": "La chiesa di San Pietro \u00e8 un edificio sacro situato in localit\u00e0 Pergolato nel comune di San Casciano in Val di Pesa, in provincia di Firenze, diocesi della medesima citt\u00e0.\nStoria.\nLa pi\u00f9 antica notizia su questo edificio risale al 1139. In quell'anno risulta una donazione verso la chiesa da parte di un certo Rodolfo di Giovanni di Garullo abitante nel popolo di San Pietro a Pergolato.\nFu un antico patronato dei Buondelmonti. \u00c8 citata nel \"Libro di Montaperti\", dove risulta che il popolo si impegna a pagare alla citt\u00e0 di Firenze sei staia di grano. Nella decima del 1276 risulta tassata per tre lire e dodici soldi mentre in quella del 1302 la tassa scende a una lira e sedici soldi. Nel 1568 venne visitata dal Vescovo di Firenze e in quell'occasione venne stesa una relazione dalla quale risulta che la chiesa era crollata l'anno precedente ma che era gi\u00e0 stata ricostruita dal rettore Mariotto di Giovanni Silvestri, che nel 1570 venne giustiziato per gravi crimini.\nNel 1633 la chiesa era nuovamente in rovina ma in seguito venne nuovamente restaurata tanto che nel 1793 venne elevata a prioria. Fu nuovamente ricostruita nel 1928 e nel 1986 la prioria \u00e8 stata soppressa.\nArchitettura.\nLa chiesa, posta nei pressi del Castello di Pergolato, presenta una semplice facciata in bozze di arenaria.\nInternamente \u00e8 a pianta rettangolare, con due cappelle laterali. Sopra la porta d'ingresso \u00e8 posto lo stemma dei Buondelmonti. I quadri un tempo custoditi all'interno oggi sono conservati presso il Museo d'arte sacra di San Casciano in Val di Pesa."}
{"id": "1979751", "revid": "5695", "url": "https://it.wikipedia.org/wiki?curid=1979751", "title": "Michael Bella", "text": "Carriera.\nClub.\nGiovanili.\nInizia in giovane et\u00e0 nelle giovanili del DJK Meiderich-L\u00f6sort. Nel 1957 passa al settore giovanile del Meidericher SV, inizialmente giocando nel ruolo di portiere, ma ben presto cambia ruolo, trasformandosi in attaccante. Nella stagione 1964-'65 insieme con R\u00fcdiger Mielke viene promosso dal settore giovanile alla prima squadra. \nMSV Duisburg.\nEntrambi i calciatori alla loro prima stagione in Zweite Bundesliga giocano due partite. Il 20 marzo 1965 Bella debutta in Prima Divisione contro l'Hertha BSC Berlin, dopo l'esonero di Rudi Gutendorf, avvenuto il 1\u00ba marzo 1965.\nNel girone di ritorno con il nuovo allenatore Hermann Eppenhoff colleziona 22 presenze, raggiungendo la finale di DFB-Pokal il 4 giugno 1966 a Francoforte contro il Bayern di Monaco. Ha giocato tutte le cinque partite della DFB-Pokal 1965/'66, perdendo la finale per 4-2.\nCon Gyula L\u00f3r\u00e1nt allenatore dal 1967/'68, Michael Bella gioca tutte le 170 partite delle cinque stagioni di Bundesliga fino alla stagione 1971/'72. Nella stagione 1974/'75 grazie all'allenatore Willibert Kremer la squadra vince la DFB-Pokal, con Bella attivo in tutte le partite, compresa la vittoria per 3-2 l'8 febbraio 1975 contro il Bayern. Nel 1975/'76 il Duisburg partecipa alla Coppa UEFA.\nNella stagione 1977/'78 l'allenatore Carl-Heinz R\u00fchl schiera Bella in 28 partite, e la squadra si classifica al sesto posto. Al termine della stagione Bella si ritira, festeggiando il record di 405 presenze con la maglia del club.\nNazionale.\nIl 16 novembre 1966 a Bucarest Bella debutta in Under-23 contro la . Nel dicembre 1968 avviene anche il debutto in nazionale maggiore, quando il commissario tecnico Helmut Sch\u00f6n lo schiera il 18 dicembre contro il . Era anche stato incluso nella lista preliminare dei nomi per , ma alla fine non \u00e8 stato convocato per il mondiale. Nel 1972 ha partecipato ai campionati europei."}
{"id": "1979754", "revid": "767487", "url": "https://it.wikipedia.org/wiki?curid=1979754", "title": "Welt der verlorenen Tr\u00e4ume/Die gr\u00f6\u00dfte Schau", "text": "Welt der verlorenen Tr\u00e4ume/Die gr\u00f6\u00dfte Schau, pubblicato nel 1964, \u00e8 un 45 giri della cantante italiana Mina.\nStoria.\nWelt der verlorenen Tr\u00e4ume\nDie gr\u00f6\u00dfte Schau (\u00c8 inutile) \nIl disco \u00e8 stato pubblicato soltanto in Germania."}
{"id": "1979756", "revid": "339392", "url": "https://it.wikipedia.org/wiki?curid=1979756", "title": "Welt der velvorenen Traume / Die grosse Schau", "text": ""}
{"id": "1979757", "revid": "24099", "url": "https://it.wikipedia.org/wiki?curid=1979757", "title": "Chiesa di San Pietro a Pergolato", "text": ""}
{"id": "1979758", "revid": "339392", "url": "https://it.wikipedia.org/wiki?curid=1979758", "title": "UFFN", "text": ""}
{"id": "1979761", "revid": "308238", "url": "https://it.wikipedia.org/wiki?curid=1979761", "title": "Michele Moramarco", "text": "Biografia.\nStudioso di Massoneria, ha scritto la \"Nuova Enciclopedia Massonica\" in tre volumi (1989-1995, seconda ed. 1997), importante testo di ricerca massonologica.\nUn suo precedente volume, \"La Massoneria ieri e oggi\" (1977), fu tra i primi, sull'argomento, tradotti e pubblicati in Russia dopo il crollo del regime sovietico, che aveva proscritto le Logge.\nIniziato nel Grande Oriente d'Italia il 10 dicembre 1975, divenne Maestro Venerabile della Loggia \"Intelletto e Amore\" n. 723, e nel 1986 ricevette la decorazione all'Ordine di Giordano Bruno, conferita a quanti si distinguono nello studio e nella diffusione degli ideali massonici.\nNel 1983 fu il coordinatore scientifico del Convegno Internazionale \"250 anni di Massoneria in Italia\", al quale parteciparono studiosi quali Paolo Ungari, Alessandro Bausani, Aldo A. Mola, Alberto Basso, Fabio Roversi Monaco, Paolo Ricca. Il convegno fiorentino costitu\u00ec la prima risposta pubblica, da parte della Comunione massonica di Palazzo Giustiniani, alle degenerazioni della P2.\nNello stesso anno, in qualit\u00e0 di Garante d'Amicizia tra il Grande Oriente d'Italia e la Grand Lodge of South Africa, richiese, d'accordo con il Gran Maestro Armando Corona, che tutte le Logge sudafricane, peraltro gi\u00e0 avviate in tale direzione dal 1977 (quando un gruppo di Liberi Muratori della Massoneria Prince Hall era stato ammesso nella Loggia \"De Goede Hoop\" di Cape Town), abrogassero l'apartheid, scelta che esse fecero, qualificandosi tra le prime associazioni bianche a superare la segregazione razziale.\nNel 1992 usc\u00ec dal Grande Oriente d'Italia, rigettandone il laicismo e la contiguit\u00e0 ad alcune aree politiche, per ravvivare i nuclei massonici di impronta cristiana e spiritualista, che assunsero la denominazione \"Real Ordine degli Antichi Liberi e Accettati Muratori (A.D. 926)\". Su tale concezione della Massoneria ha scritto \"La via massonica. Dal manoscritto Graham al risveglio noachide e cristiano\" (2014), un testo dal quale emerge fra l'altro l'importanza, nella formazione della spiritualit\u00e0 massonica, della Vergine Maria come: a) madre di Ges\u00f9 \"t\u00e9kt\u014dn\" (v. Mc. 6,3 ma anche Mt. 13,55, in riferimento a Giuseppe), vocabolo polisemico che pu\u00f2 significare: falegname, artigiano, muratore; b) tabernacolo del Logos (secondo una immagine ricorrente gi\u00e0 nella letteratura cristiana del primo millennio); c) simbolo umano della Sophia divina.\nHa ricostruito le vicende della Gran Loggia d'Italia, l'altra associazione maggioritaria di Liberi Muratori in Italia, nel volume \"Piazza del Ges\u00f9 (1944-1968). Documenti rari e inediti della tradizione massonica italiana\" (1992), contribuendo in seguito alla realizzazione di programmi tematici per varie emittenti televisive, tra le quali Rossija 24 (2014), Reteconomy (2016) e \u00c8 TV Rete7.\nHa conseguito il 33\u00ba grado del Rito scozzese antico ed accettato e il VII del Rito filosofico italiano, che nel secondo decennio del Novecento vide tra le sue fila i neopitagorici Arturo Reghini e Amedeo Rocco Armentano. Su mandato dei detentori di uno dei rami di questa tradizione, ha riunito gli insegnamenti dei vari gradi nell\"'Ordo Numae Regis\", che si ispira alla \"ierostoria\" di re Numa Pompilio, il sabino artefice di giustizia, pace e religiosit\u00e0 nella Roma arcaica.. \nNel 1986 ha istituito in Italia l'Antico Rito Noachita su patente ricevuta presso il British Museum dall'ex Maestro Venerabile della Loggia \"Heliopolis\" di Londra, Desmond Bourke (1918-2005).\nHa realizzato una colonna sonora per i rituali massonici, dal titolo \"Masonic Ritual Rhapsody\".\nIl 28 giugno 2003, presso la Loggia \"Gottfried Keller\" di Zurigo, \u00e8 stato ricevuto come membro nell'Independent Order of Odd Fellows.\nGi\u00e0 attivo con Joseph L. Gentili (1946-2008), editore del newsletter \"Brooklyn Universalist Christian\", in un progetto di restaurazione della Chiesa Universalista d'America contro la deriva \"liberal\" di quel movimento, ha ricevuto il navjote zoroastriano il 18 ottobre 2003. Nel volume \"Il Mazdeismo Universale\" propone una visione eclettica di tale religione, collegando ad essa elementi del misticismo ebraico, del dualismo platonico e cristiano, del buddhismo Mah\u0101y\u0101na, e associando il Cristo alla figura del \"saoshyant\" (divino soccorritore, messia) profetizzato dall'antica religione iranica, in una prospettiva teologica di tipo mazdeo-cristiano, intorno alla quale si \u00e8 formata una Fraternit\u00e0 che \u00e8 rimasta peraltro allo stato di minuscola diaspora.\nSi \u00e8 occupato delle correnti latitudinaria e mistica dell'Anglicanesimo e del percorso religioso di Charles Loyson, confluendo in una comunit\u00e0 religiosa di orientamento eclettico, ove ha potuto conservare la doppia appartenenza, cristiana e zoroastriana. Entro tale gruppo, che nel gennaio 2019 ha assunto la denominazione \"Reformed Cloister of the Holy Spirit - Unione Riformata Universalista\", \u00e8 un oblato di San Pellegrino delle Alpi, secondo la Regola che, ispirandosi alle tradizioni fiorite intorno alla vita di quel leggendario eremita del Cristianesimo celtico, contempla quotidianamente il \"canto interiore\" delle Beatitudini, tre ore di silenzio (alternato a brevi impromptu oranti) e almeno un atto \"di giustizia, o di soccorso fraterno\" anche nei riguardi di animali e piante.\nLaureatosi \"cum laude\" in Filosofia presso l'Universit\u00e0 di Bologna nel 1977, con una tesi sul pensatore indiano Sri Aurobindo (relatore il noto indologo e sanscritista Giorgio Renato Franci), nella seconda met\u00e0 degli anni Ottanta si \u00e8 formato in Training autogeno e Psicoterapia con la procedura immaginativa sotto la guida di Luigi Peresson.\nHa trattato dei nessi tra Zoroastrismo e Cristianesimo nei libri \"La celeste dottrina noachita\" (1994) e \"I Magi eterni \"(2013), di fenomenologia del sacro ne \"L'ultima tappa di Henry Corbin\" e di tanatologia in \"Psicologia del morire\" (1991). Ha scritto negli anni 1973-1975 sulle esperienze di autogestione dei lavoratori nel mondo e sui rapporti tra socialismo e religione per Azione nonviolenta, la rivista fondata da Aldo Capitini. Con il saggio \"Per una rifondazione del Socialismo\" partecip\u00f2 al simposio \"Marxismo e nonviolenza\" (Firenze, 1975) nel quale intervennero, tra gli altri, Norberto Bobbio e Roger Garaudy.\nDal 1971 \u00e8 un sostenitore della lingua ausiliaria internazionale Esperanto. Ha aderito al gruppo esperantista bolognese \"Achille Tellini 1912\".\nIn ambito narrativo, ha scritto \"Diario californiano\" (1981) e \"Torbida dea\" (2007).\nSi \u00e8 occupato di storia dello spettacolo, scrivendo \"I mitici Gufi\" (2001) sul celebre quartetto di cabaret degli anni sessanta, e partecipando all'allestimento del programma \"Gufologia\" per Rai Sat (2002). Con l'ex \"Gufo\" Roberto Brivio ha collaborato sia nella riproposta del repertorio del gruppo in teatri e circoli culturali, sia nella realizzazione di un laboratorio teatrale e musicale che vide attivamente coinvolti numerosi alunni portatori di disabilit\u00e0, presso l'Istituto medio superiore in cui insegn\u00f2 psicologia dal 1994 al 2009. \nNella stesura de \"I mitici Gufi\", ha ricevuto la collaborazione e l'apprezzamento - anche per la parte musicologica - del maestro Giorgio Gaslini, gi\u00e0 arrangiatore del gruppo in sinergia con Lino Patruno, presso la EMI di cui era direttore artistico negli anni in cui I Gufi incidevano per quella major.\nHa inciso quattro CD, \"Allucinazioni amorose (meno due)\", \"Gesbitando\", \"Come al crepuscolo l'acacia\" e \"Existenz\", che contengono sue canzoni e brevi suites strumentali, ricevendo il plauso, tra gli altri, di critici come Maurizio Becker, Mario Bonanno (Musica &amp; Parole), Salvatore Esposito (Blogfoolk), di autori come Bruno Lauzi, Ernesto Bassignano, Giorgio Conte, degli strumentisti-compositori Giulio Stracciati, Shinobu Ito, Walter Porro (il polistrumentista autore della colonna colonna di \"Bogre\", film-documentario dedicato a Catari e Bogomili uscito nel 2021), e di Sharon Hamilton-Getz, nuora di Stan Getz e vedova del figlio Steve, fondatrice di \"World Harmony Communications\" e animatrice, tra l'altro, di iniziative musicali inter-culturali per agenzie aventi status consultivo presso l'Organizzazione delle Nazioni Unite.\nNel dicembre 2017 \u00e8 stato chiamato da Luisa Melis, figlia e continuatrice dell'opera di Ennio Melis, il patron della RCA Italiana, a far parte della giuria del Premio De Andr\u00e9 (XVI, XVII, XVIII, XIX e XX edizione)."}
{"id": "1979762", "revid": "1632387", "url": "https://it.wikipedia.org/wiki?curid=1979762", "title": "Luar na Lubre", "text": "I Luar na Lubre sono un gruppo musicale originario della Galizia, in Spagna.\nStoria.\nCulturalmente e musicalmente legati alla loro terra d'origine, il loro repertorio \u00e8 sostanzialmente incentrato sulla musica folk galiziana, arrangiata in chiave moderna o tradizionale. Gli strumenti suonati dalla band variano dalla gaita tipica galiziana ai bodhr\u00e1n celtici accompagnati da flauti, violini e violoncelli. Per anni la cantante del gruppo \u00e8 stata Rosa Cedr\u00f3n, sostituita in seguito dalla lisboneta Sara Loura\u00e7o Vidal in quanto ha intrapreso una carriera da solista. Gli altri componenti sono Xan Cerqueiro, Xulio Varela, Patxi Berm\u00fadez, Bieito Romero, Eduardo Coma, Pedro Valero e Xavier Ferreiro. Con l'arrivo della Loura\u00e7o Vidal il gruppo ha aperto anche alla cultura e alla musica portoghese.\nI Luar na Lubre hanno collaborato con Mike Oldfield, estimatore della voce di Rosa Cedr\u00f3n con la quale ha anche lavorato per lavori propri. Lo stesso Oldfield li ha voluti con s\u00e9 per alcuni tour mondiali nei quali li ha fatti conoscere a pubblici pi\u00f9 lontani a questo genere di musica.\nLa canzone \"Tu Gitana\" \u00e8 colonna sonora ormai da anni degli spot della Giunta della Galizia.\nIl nome del gruppo \u00e8 composto da due parole galiziane: \"Luar\" significa chiaro di luna, mentre \"Lubre\" \u00e8 una sorta di foresta magica nella cultura e mitologia celtica.\nFormazione.\nFormazione attuale\nEx Componenti"}
{"id": "1979765", "revid": "647919", "url": "https://it.wikipedia.org/wiki?curid=1979765", "title": "Oblate Missionarie dell'Assunzione", "text": ""}
{"id": "1979770", "revid": "1566286", "url": "https://it.wikipedia.org/wiki?curid=1979770", "title": "Finola Hughes", "text": "Biografia.\nNel 1981, diede vita al ruolo di Victoria nella produzione londinese del musical \"Cats\" di Andrew Lloyd Webber. Nel 1983 la Hughes recit\u00f2 assieme a John Travolta nel film musical romantico \"Staying Alive\". In seguito Hughes apparve anche nella sitcom \"Blossom - Le avventure di una teenager\", e nel ruolo del personaggio di \"X-Men\" Emma Frost, nel film per la TV \"Generation X\" nel 1996. Frequentemente \u00e8 apparsa nelle serie di \"Streghe\", dove aveva il ruolo della madre delle streghe Halliwell, Patricia \"Patty\" Halliwell.\nSposata con Russell Young dal 1992, Finola Hughes \u00e8 madre di due bambini e una bambina. Hughes vinse un premio Daytime Emmy nel 1991, come miglior attrice protagonista in \"General Hospital\". Fu nominata per la stessa categoria nel 1990 grazie al ruolo di Anna, nel 2000 per \"La valle dei pini\" nel ruolo di Alex e di nuovo nel 2002 nel ruolo di Anna. Nell'aprile 2006 fu annunciato che sarebbe ritornata a \"General Hospital\" nel maggio 2006.\nDoppiatrici italiane.\nNelle versioni in italiano dei suoi film, Finola Hughes \u00e8 stata doppiata da:\nDa doppiatrice \u00e8 sostituita da:"}
{"id": "1979775", "revid": "287204", "url": "https://it.wikipedia.org/wiki?curid=1979775", "title": "Lyle Preslar", "text": "Cresciuto all'interno della scena hardcore di Washington, ha iniziato con il gruppo The Exorts. Dopo lo scioglimento dei Minor Threat, Lye Preslar ha suonato con i Samhain dell'ex-Misfits Glenn Danzig, i The 400, i The Meatmen ed ha lavorato per la Caroline Records."}
{"id": "1979777", "revid": "253269", "url": "https://it.wikipedia.org/wiki?curid=1979777", "title": "Paula Prentiss", "text": "Biografia.\nFiglia di Paulene Gardner e Thomas J. Ragusa, professore universitario di scienze sociali di origini siciliane, e sorella maggiore di Ann Prentiss (attrice, deceduta nel 2010), ottenne il suo primo contratto cinematografico con la MGM mentre studiava teatro alla Northwestern University, dove conobbe il suo futuro marito. \nEsord\u00ec nel cinema nel 1960 con il film \"La spiaggia del desiderio\" di Henry Levin accanto a Jim Hutton, con cui fece coppia sullo schermo in altri quattro film fino al 1964 per volere dei produttori, che vedevano in loro la moderna replica di un duetto romantico tipo William Powell-Myrna Loy. La sua brillante interpretazione le valse l'anno dopo un Laurel Award come miglior attrice. \nTra i film successivi, in cui ebbe occasione di mostrare freschezza, vitalit\u00e0 e umorismo, si segnalano \"Per favore non toccate le palline\" (1961), insieme a Jim Hutton e Steve McQueen, e \"Caccia al tenente\" (1962), entrambi diretti da Richard Thorpe. Nel 1961 affianc\u00f2 Bob Hope, Lana Turner e ancora una volta Jim Hutton nella commedia \"Uno scapolo in paradiso\" di Jack Arnold. Nell'ottobre dello stesso anno spos\u00f2 l'attore e futuro regista Richard Benjamin, che negli anni guider\u00e0 la carriera della moglie. \nAncora sotto contratto con la MGM, nel 1964 l'attrice acquis\u00ec notoriet\u00e0 internazionale con il ruolo di Abigail Page nella commedia \"Lo sport preferito dall'uomo\", prodotta dalla Universal Pictures e diretta da Howard Hawks, nella quale ebbe come partner Rock Hudson.\nBruna e longilinea, l'attrice si afferm\u00f2 definitivamente per le sue doti brillanti in pellicole come \"La vita privata di Henry Orient\" (1964) di George Roy Hill, al fianco di Peter Sellers, \"In cerca d'amore\" (1964) di Don Weis, \"Prima vittoria\" (1965) di Otto Preminger e soprattutto \"Ciao Pussycat\" (1965) di Clive Donner, dove con brio e autoironia interpret\u00f2 il personaggio della spogliarellista Liz, accanto a Peter O'Toole e nuovamente Sellers. Tuttavia, sul set parigino del film la Prentiss accus\u00f2 una crisi nervosa per cui venne ricoverata in una clinica di New York allontanandosi per diverso tempo dal mondo dello spettacolo.\nModificando in parte la propria immagine, torner\u00e0 sul grande schermo soltanto nel 1970, alternando la commedia al dramma e alla satira: recit\u00f2 in \"Comma 22\" (1970) di Mike Nichols, \"Dai... muoviti\" (1970) di Stuart Rosenberg\", Il mio uomo \u00e8 una canaglia\" (1971) di Ivan Passer, \"Amiamoci cos\u00ec belle signore - l'ultimo degli amanti\" (1972) di Gene Saks, \"Perch\u00e9 un assassinio\" (1974) di Alan J. Pakula, \"Crazy Joe\" (1974) di Carlo Lizzani e \"La fabbrica delle mogli\" (1975) di Bryan Forbes. Negli anni successivi dirad\u00f2 nuovamente le sue apparizioni al cinema e alla televisione. \nAttiva anche sul piccolo schermo, nel 1968 la Prentiss fu candidata all'Emmy Award come miglior attrice in un ruolo brillante per la sit-com televisiva \"He &amp; She\" (1967-1968), diretta dal marito, insieme al quale fu impegnata anche in importanti produzioni teatrali. \nAgli inizi degli anni ottanta torn\u00f2 al cinema e, nel 1981, alla MGM e al genere brillante, affiancando Jack Lemmon e Walter Matthau in \"Buddy Buddy\", ultimo film di Billy Wilder. Da allora la Prentiss, pur con minore frequenza, continu\u00f2 a partecipare a produzioni soprattutto televisive. Nel 2016 riapparve sul grande schermo con un ruolo di rilievo nel film horror \"Sono la bella creatura che vive in questa casa\" di Oz Perkins, presentato in concorso anche al Toronto International Film Festival.\nDal matrimonio con Richard Benjamin sono nati due figli, Ross (1974) e Prentiss (1978), divenuti anch'essi attori."}
{"id": "1979780", "revid": "287204", "url": "https://it.wikipedia.org/wiki?curid=1979780", "title": "Oasi (area protetta)", "text": "In senso lato, unoasi \u00e8 un'area naturale protetta per la conservazione di un habitat di particolare interesse floristico e faunistico e per la salvaguardia della sua biodiversit\u00e0.\nIn senso stretto, un'oasi \u00e8 \u00ab\"destinata al rifugio, alla riproduzione ed alla sosta della fauna selvatica\"\u00bb e vi \u00e8 proibita la caccia, salvo per motivi di controllo delle specie faunistiche in sovrannumero. In questo caso si parla pi\u00f9 precisamente di oasi di protezione.\nLa protezione di un'area naturale si rende necessaria in zone che presentano delle criticit\u00e0 ambientali e che quindi non sarebbero in grado di garantire nel lungo periodo la conservazione delle specie faunistiche presenti.\nLa gestione delle oasi italiane \u00e8 storicamente affidata alle associazioni ambientaliste. Tra gli enti privati che gestiscono le oasi figurano associazioni pioniere come la Lega Italiana Protezione Uccelli (LIPU), il World Wide Fund for Nature (WWF), Pro Natura e Legambiente.\nStoria.\nIn Italia, fin dagli anni sessanta, nel periodo in cui nascono le prime associazioni ambientaliste e le tematiche ambientali entrano per la prima volta nell'agenda politica, la parola \"oasi\" viene utilizzata per indicare un'area protetta dove non si pu\u00f2 cacciare, sono quindi \"oasi di protezione della fauna\": in particolare, la prima oasi istituita in Italia \u00e8 l'oasi WWF di Burano, in Toscana, nel 1967, e viene inizialmente affittata dal WWF per contrastare l'attivit\u00e0 venatoria indiscriminata sull'area.\nLa prima oasi LIPU, invece, viene istituita nel 1973 per tutelare la zona umida di Crava Morozzo e le numerose specie di uccelli che vi sostano durante le loro migrazioni.\nNegli anni novanta lo Stato fa un passo avanti nella tutela ambientale promulgando la Legge Quadro sulle Aree protette (L. n. 394 del 6 dicembre 1991).\nSebbene il Ministero dell'Ambiente e della Tutela del Territorio e del Mare non dia alle oasi una definizione stabilita per legge, le inserisce all'interno dell'elenco ufficiale della aree naturali protette (UEAP) tra le altre aree naturali protette, descrivendole in maniera generica come \"oasi delle associazioni ambientaliste\":\nNell'elenco ufficiale delle aree naturali protette stabilito proprio dalla Legge Quadro del 1991, si ritrovano le oasi sia nei nomi ufficiali di alcune aree protette che nella tipologia di area protetta, stabilendo una consuetudine all'uso del termine, ma non tutte le oasi rientrano in questa classificazione.\nLa Legge n. 157 dell'11 febbraio 1992 recante \"Norme per la protezione della fauna selvatica omeoterma e per il prelievo venatorio\" \u00e8 la legge che definisce la protezione della fauna selvatica e regolamenta per la prima volta l'attivit\u00e0 venatoria in Italia. All'art. 10 comma 8 viene data una prima definizione ufficiale di \"oasi di protezione\":\nNegli articoli seguenti vengono stabiliti i dettagli: al comma 16 dell'art. 10 si precisa che \u00abLe regioni, in via eccezionale, ed in vista di particolari necessit\u00e0 ambientali, possono disporre la costituzione coattiva di oasi di protezione.\u00bb; al comma 1 dell'art. 21 si aggiunge che nelle oasi di protezione \u00ab\u00c8 vietato a chiunque (...) l'esercizio venatorio\u00bb e \u00abprendere e detenere uova, nidi e piccoli nati di mammiferi e uccelli \u00bb, tranne che in casi eccezionali, per salvarli da morte sicura e avvisando entro 24 ore le autorit\u00e0 provinciali. L'articolo 30 stabilisce infine le sanzioni penali nel caso di violazione della legge.\nLe oasi non rientrano nella Classificazione internazionale delle aree protette.\nOasi WWF.\nLe oasi pi\u00f9 note sono quelle gestite dal WWF Italia e comunemente dette oasi WWF: in particolare, il WWF Italia ne gestisce 106, distribuite in tutte le regioni italiane, per un totale di 31.000 ettari di territorio protetto: di questi, 6500 ettari appartengono direttamente al WWF. Oasi particolarmente note quelle della Laguna di Orbetello e del Lago di Burano in Maremma. La gestione \u00e8 affidata nella maggior parte dei casi alle associazioni locali del WWF Italia.\nA queste, dal 2005, si affiancano alcune oasi che non sono gestite direttamente dai gruppi locali del WWF ma sono gestite da altri privati, e per questo \"affiliate\" al WWF Italia attraverso il \"Programma per le Aree affiliate\" (in inglese, \"Programme of Affiliated Areas\"), accordo di affiliazione che permette di proteggere anche quelle aree di interesse ambientale che rientrano in terreni privati. Per esempio, un'oasi WWF affiliata \u00e8 quella di Gabbianello.\nOasi LIPU.\nLa LIPU protegge e gestisce fin dal 1973 alcune aree rilevanti per la riproduzione degli uccelli migratori o per la conservazione di peculiari specie avicole, come le Important Bird Area. Le specie faunistiche e floristiche censite e preservate nelle oasi LIPU sono circa 50.000, tra cui figurano circa 250 specie di uccelli.\nTra le oasi LIPU figurano per esempio l'Oasi di Carloforte, l'Oasi di Crava Morozzo e l'Oasi LIPU di Massaciuccoli e numerosi siti di interesse comunitario.\nOasi in Italia.\nA seguire l'elenco parziale delle oasi in Italia:"}
{"id": "1979783", "revid": "767487", "url": "https://it.wikipedia.org/wiki?curid=1979783", "title": "Wing Chun (film)", "text": "Wing Chun () \u00e8 un film del 1994 diretto da Yuen Wo Ping e ispirato alla figura di Yim Wing Chun.\nTrama.\nWing-chun \u00e8 una giovane donna che vive in un villaggio montano con il padre, la zia e la sorella, e lavora come commessa nel negozio di tofu gestito dalla famiglia. Dieci anni prima, quando aveva 17 anni, un bandito volle costringerla a sposarsi con lui, ma grazie a una shifu Wing-chun si allen\u00f2 intensamente diventando una talentuosa praticante di kung-fu; il rovescio della medaglia, per\u00f2, vuole che la sua notevole abilit\u00e0 finisca per intimorire i suoi pretendenti, con grande dispiacere di suo padre. \u00c8 l'unica persona tra tutti gli abitanti del villaggio che si oppone ai banditi locali, guidati da due malvagi fratelli soprannominati \"Flying Chimpanzee\" e \"Flying Monkey\". Un giorno, al villaggio giunge una giovane e bella vedova di nome Charmy che, dopo essere stata salvata dai banditi, viene assunta da Wing-chun nel negozio di famiglia.\nNel frattempo Pok-to, amico d'infanzia di Wing-chun e da sempre innamorato di lei, torna in citt\u00e0 dopo dieci anni di duro allenamento a Fujian per imparare il kung-fu e proteggerla dai banditi. A prima vista scambia Charmy per Wing-chun, e confonde Wing-chun (che ha l'abitudine di vestirsi con abiti maschili) per un suo \"rivale\". Wing-chun, che ha compreso il malinteso, tace a causa della preoccupazione che Pok-to possa rifiutarla poich\u00e9 non si comporta in modo tipicamente femminile.\nDurante uno scontro notturno con \"Flying Monkey\", che vuole fare sua Charmy, Wing-chun lo colpisce all'inguine con una sfera di legno infuocato rendendolo permanentemente impotente, cosa che porta \"Flying Chimpanzee\" a decidere di vendicare suo fratello. Impressionato dalle capacit\u00e0 marziali della ragazza, \"Flying Chimpazee\" rapisce Charmy e la usa per attirare Wing-chun e Pok-to nella fortezza dei banditi sul Monte Tai. Durante un fal\u00f2, ascoltando le parole di Wing-chung, Pok-to capisce di aver equivocato ed \u00e8 felice di averla finalmente ritrovata. Arrivati alla fortezza, Wing-chun accetta di combattere contro \"Flying Chimpanzee\" a condizione che a lei, Pok-to e Charmy venga concesso di andarsene in sicurezza se riesce a estrarre con successo una qiang infilzata nel muro entro tre turni di combattimento: se fallisce, diventer\u00e0 la sua donna.\nWing-chun vince, ma viene comunque ferita con la tecnica del \"ventre di cotone\" da \"Flying Chimpanzee\", il quale le chiede una rivincita in tre giorni. Wing-chun decide di rivolgersi a Ng Mui, la shifu che le insegn\u00f2 il suo particolare stile di kung-fu, ma lei le dice che la sua vita non \u00e8 completa e le consiglia di sposarsi. Wing-chun capisce, vedendo Pok-to colpire una zanzariera per respingere gli insetti, che il pugno a un pollice \u00e8 la chiave per sconfiggere il \"ventre di cotone\" di \"Flying Chimpanzee\": usando questa nuova conoscenza, Wing-chun ritorna per combattere nuovamente \"Flying Chimpanzee\", che sconfigge e sottomette alla propria superiorit\u00e0. Senza pi\u00f9 il problema dei banditi, che vengono convinti a smettere di rubare, Wing-chun e Pok-to si sposano in un matrimonio celebrato dall'intero villaggio."}
{"id": "1979785", "revid": "287204", "url": "https://it.wikipedia.org/wiki?curid=1979785", "title": "Teatro Nuovo (Ferrara)", "text": "Il Teatro Nuovo di Ferrara \u00e8 un teatro costruito negli anni venti ed \u00e8 il pi\u00f9 importante della citt\u00e0 dopo il Teatro comunale Claudio Abbado.\nStoria.\nInaugurazione e primo dopoguerra.\nVenne costruito su progetto dell'ingegnere Sesto Boari (fratello di Adamo Boari) fra il 1925 e il 1926 in piazza Trento e Trieste, a Ferrara. \nFu inaugurato nel 1926 con la rappresentazione di \"La cena delle beffe\" di Umberto Giordano e divenne un luogo di ritrovo sia per le rappresentazioni teatrali sia per quelle cinematografiche.\nSecondo dopoguerra.\nA partire dalla fine degli anni quaranta venne utilizzato principalmente come sala cinematografica. Sino agli anni 90 in uno spazio ricavato posteriormente ed esternamente alla volta del retropalco era presente un cinema scoperto sopraelevato per la programmazione dell'allora cinema estivo Nuovo. Dopo le recenti ristrutturazioni tale area \u00e8 diventata un parcheggio privato al quale si accede dal vicolo Vignatagliata. Nel 2006 cess\u00f2 ogni attivit\u00e0 cinematografica.\nRiguardo alla parte teatrale si specializz\u00f2 per l'operetta, per gli spettacoli musicali e per il teatro leggero (vi tennero ad esempio un loro spettacolo Aldo, Giovanni e Giacomo nel 1995). \nOccasionalmente il teatro venne utilizzato anche per altri fini, ad esempio come spazio espositivo. Nel 2011 ospit\u00f2 una personale artistica di Silvano Bulgari dal titolo \"Il Senso del Tempo\".\nNel 2012, in seguito a vicende giudiziarie, il teatro sub\u00ec gravissimi danni. La ripresa delle attivit\u00e0 fu possibile solo nel 2015, dopo importanti lavori di ristrutturazione. La capienza attuale \u00e8 di oltre 800 posti.\nAspetti architettonici.\nLa facciata \u00e8 sobria, classica. l'ingresso presenta tre colonne disposte in modo asimmetrico che sorreggono un ampio balcone dal quale si affaccia una finestra affiancata da due grandi finestroni con arco a tuttosesto. \nLa breve galleria dell'ingresso ha un soffitto a stucchi che ricordano una copertura a cassettoni e ai lati ha vetrinette espositive. Da questa si accede alla sala del foyer e poi alla sala teatrale. \nL'interno presenta una pianta a campana con una vasta platea e due ordini di gallerie mentre le decorazioni presentano stucchi e rilievi in tardo stile Art Nouveau."}
{"id": "1979786", "revid": "287204", "url": "https://it.wikipedia.org/wiki?curid=1979786", "title": "Consorzio di miglioramento fondiario", "text": "Un consorzio di miglioramento fondiario \u00e8 una persona giuridica privata prevista dalla legge italiana in tema di bonifiche agrarie. \nDisciplina normativa.\nPrevisto dall'art. 71 del regio decreto 13 febbraio 1933, n. 215 di approvazione del testo unico delle norme sulla bonifica integrale.\nL'articolo 1 dispone: \u00abAlla bonifica integrale si provvede per scopi di pubblico interesse, mediante opere di bonifica e di miglioramento fondiario. Le opere di bonifica sono quelle che si compiono in base ad un piano generale di lavori e di attivit\u00e0 coordinate, con rilevanti vantaggi igienici, demografici, economici o sociali, in Comprensori in cui cadano laghi, stagni, paludi e terre paludose, o costituiti da terreni montani dissestati nei riguardi idrogeologici e forestali, ovvero da terreni, estensivamente utilizzati per gravi cause d'ordine fisico e sociale, e suscettibili, rimosse queste, di una radicale trasformazione dell'ordinamento produttivo. Le opere di miglioramento fondiario sono quelle che si compiono a vantaggio di uno o pi\u00f9 fondi, indipendentemente da un piano generale di bonifica.\u00bb\nIl citato art. 71 dispone che ai consorzi di miglioramento fondiario sono applicabili alcuni articoli che riguardano i consorzi di bonifica. Fra questi l'art. 55 dispone che \"I consorzi si costituiscono con decreto reale, promosso dal Ministro per l'agricoltura e le foreste, quando la proposta raccolga l'adesione di coloro che rappresentano la maggior parte del territorio incluso nel perimetro.\" Fanno quindi obbligatoriamente parte del consorzio di miglioramento fondiario tutti i proprietari dei beni immobili compresi nel perimetro di competenza del consorzio.\nAll'art. 71 non \u00e8 citato l'art. 59 che dispone \"I consorzi di bonifica sono persone giuridiche pubbliche e svolgono la propria attivit\u00e0 entro i limiti consentiti dalle leggi e dagli statuti. Per l'adempimento dei loro fini istituzionali essi hanno il potere d'imporre contributi alle propriet\u00e0 consorziate, ai quali si applicano le disposizioni dell'art. 21.\" Quindi i consorzi di bonifica sono enti pubblici, i consorzi di miglioramento fondiario sono enti di diritto privato. Dei consorzi di miglioramento fondiario si occupano anche gli articoli . La Cassazione ha qualificato il consorzio di miglioramento fondiario come associazione non riconosciuta..\nAttivit\u00e0.\nI consorzi di miglioramento fondiario si costituiscono con deliberazione dell'autorit\u00e0 pubblica dove prevale il vincolo imposto alle minoranze dissenzienti o assenti e quindi la loro partecipazione obbligatoria al consorzio; i consorzi possono compiere opere di interesse generale e nell'adempimento di tale funzione sono muniti di diritti di supremazia e quindi secondo la dottrinavengono definiti \u00abconsorzi privati di interesse pubblico\u00bb.\nTuttavia quando realizzano opere consorziali dovrebbero seguire la legislazione sui lavori pubblici, in quanto sono ritenuti \"organismi di diritto pubblico\" (come definiti dall'articolo 3 comma 26 del decreto legislativo 12 aprile 2006 n. 163 di approvazione del codice dei contratti pubblici relativi a lavori, servizi e forniture in attuazione delle direttive 2004/17/CE e 2004/18/CE). Ci\u00f2 si verifica quando: 1) sono istituiti per soddisfare specificatamente esigenze di interesse generale, aventi carattere non industriale o commerciale; 2) sono dotati di personalit\u00e0 giuridica e l'attivit\u00e0 \u00e8 finanziata in modo maggioritario dallo Stato, dagli enti pubblici territoriali o da altri organismi di diritto pubblico 3) la loro gestione \u00e8 soggetta al controllo di questi ultimi. Non \u00e8 agevole valutare la sussistenza dell'interesse generale poich\u00e9 a livello comunitario manca una definizione. Se l'interesse generale pu\u00f2 venire identificato nella \"astratta riferibilit\u00e0 a un numero illimitato di persone\" il requisito non ricorre per i consorzi di miglioramento fondiario che per statuto curano gli interessi dei soli proprietari dei beni immobili compresi nel perimetro di territorio di competenza.\nQuanto alla capacit\u00e0 di imporre tributi ed emettere ruoli di riscossione, supplisce l'art. 3 della legge 12 febbraio 1942, n. 183 che reca disposizioni integrative della legge sulla bonifica integrale, ove \u00e8 stabilito che \"I consorzi di miglioramento fondiario hanno facolt\u00e0 d'imporre contributi per l'esecuzione e l'esercizio delle opere, per i lavori di manutenzione delle stesse e in genere per la gestione consorziale. I crediti per contributi sono privilegiati sugli immobili che traggono beneficio dalle opere ed il privilegio \u00e8 graduato dopo quello relativo ai crediti dello Stato per i tributi diretti. Trattandosi di contributi a consorzi obbligatori per legge essi sono deducibili dal reddito ai fini fiscali.\nL'articolo 1, comma 1-bis, D.L. 11 aprile 1989, n. 125 convertito con legge 2 giugno 1989, n. 214 recita: \u201cLe attivit\u00e0 istituzionalmente proprie svolte ai sensi delle vigenti disposizioni legislative statali e regionali, da consorzi di bonifica, di irrigazione e di miglioramento fondiario, anche di secondo grado, non costituiscono attivit\u00e0 commerciale\u201d."}
{"id": "1979787", "revid": "439868", "url": "https://it.wikipedia.org/wiki?curid=1979787", "title": "Maranza", "text": "Maranza (\"Meransen\" in tedesco) \u00e8 una frazione del comune italiano di Rio di Pusteria (\"M\u00fchlbach\"), in provincia di Bolzano. La localit\u00e0 \u00e8 rinomata per le piste da sci che scendono dal monte Cuzzo, noto anche come \"Gitschberg\", e per la pratica dello sport dello slittino.\nGeografia fisica.\nA poco distanza vi \u00e8 anche la frazione di Valles (\"Vals\"), nella quale si trovano le piste da sci denominate \"Jochtal\", collegate assieme da un nuovo impianto sciistico, costruito nel 2011.\nLa localit\u00e0 \u00e8 collegata a Rio di Pusteria attraverso una funivia prodotta dalla H\u00f6lzl.\nDa Maranza, \u00e8 possibile raggiungere in poco tempo il parcheggio che permette di arrivare ad una valle ancora poco contaminata, l'Valle di Altafossa (\"Altfasstal\"). Dal parcheggio incustodito e a pagamento, si pu\u00f2 seguire il sentiero n. 16, che in 1.5 ore e che dopo circa 5 chilometri porta a raggiungere il rifugio Wieserh\u00fctte (a 1.845 m ). Da qui vi \u00e8 un sentiero che conduce ai tre laghi, denominati laghi di Seefeld (\"Seefeldseen\"), posti uno dopo l'altro. Il primo lago posto a 2276 m \u00e8 raggiungibile in circa 2 ore dal rifugio. Da qui poi in 1 ora circa si arriva a quello medio, posto a 2502 m, ed infine quello piccolo, a 2516 m. Una scelta alternativa \u00e8 quella di prendere la cabinovia Gitschberg, posta a 2050 s.l.m..\nMonumenti e luoghi d'interesse.\nArchitetture religiose.\nLe tre ragazze sono le protagoniste di una delle saghe dell'Alto Adige."}
{"id": "1979788", "revid": "92920", "url": "https://it.wikipedia.org/wiki?curid=1979788", "title": "Blind Faith", "text": "Blind Faith \u00e8 stato un supergruppo blues rock britannico costituitosi nel marzo 1969. Dopo aver inciso un album e effettuato diversi concerti dal vivo, la formazione si sciolse nel dicembre di quello stesso anno.\nStoria.\nLa genesi.\nIl gruppo nacque da un'idea di Eric Clapton, ex chitarrista dei Cream, e Steve Winwood, ex chitarrista e tastierista dei Traffic che avevano appena abbandonato, all'epoca, le rispettive formazioni di appartenenza. Costoro iniziarono a comporre e a provare le prime canzoni con Ginger Baker, ex batterista dei Cream, nel marzo del 1969, sia nella casa di Clapton, nel Surrey, che negli studi Morgan a Londra. Alcune di tali incisioni sarebbero state poi inserite nella seconda edizione ampliata dell'album \"Blind Faith\", che apparve oltre trent'anni dopo lo scioglimento del gruppo. Successivamente si aggiunse ai tre anche Ric Grech, bassista dei Family, che per\u00f2 entr\u00f2 ufficialmente nell'organico della \"band\" solo nel maggio di quello stesso anno. Il coordinamento e la supervisione fu affidata al produttore Jimmy Miller.\nDa Hyde Park alle Hawaii.\nIl debutto avvenne con un concerto dal vivo ad Hyde Park il 7 giugno 1969 che ottenne un buon successo di pubblico, anche se la critica musicale del tempo mise in evidenza, accanto all'alto livello qualitativo del gruppo, la limitatezza del suo repertorio. Clapton e Winwood avevano infatti preferito non utilizzare la vecchia produzione dei Cream e dei Traffic affinch\u00e9 non si pensasse che i Blind Faith fossero una semplice replica delle due celebri formazioni britanniche. Il 12 giugno successivo un nuovo concerto al Madison Square Garden di New York fu accolto tiepidamente dal pubblico americano, che richiedeva a gran voce l'esecuzione dei vecchi successi dei due fondatori della \"band\". La giornata termin\u00f2 con alcuni incidenti, le cui cause non sono mai state chiarite, che richiesero l'intervento della polizia: Ginger Baker riport\u00f2 una contusione e il piano di Winwood venne completamente distrutto. Nei successivi concerti, sia europei (in Gran Bretagna, Svezia, Norvegia, e Finlandia) che americani, la formazione riscosse un notevole successo, anche se fu costretta ad inserire brani dei Cream e dei Traffic per accontentare il pubblico. La band ebbe anche possibilit\u00e0 di suonare al festival di Woodstock ma Clapton si trov\u00f2 osteggiato dai membri della band che non vollero saperne, cos\u00ec prefer\u00ec rinunciare per dedicarsi alla carriera della band ma la sua ultima esibizione fu quella che ebbe luogo ad Honolulu, nelle Isole Hawaii, il 24 agosto 1969.\nScioglimento del supergruppo.\nIn settembre usc\u00ec, sia in Europa che negli Stati Uniti, il loro unico album, \"Blind Faith\", che, nonostante il successo ottenuto, segn\u00f2 anche la dissoluzione della \"band\". Sembra che Eric Clapton, pi\u00f9 interessato a curare le composizioni della formazione Delaney &amp; Bonnie and Friends, che accompagnava i Blind Faith nelle \"tourn\u00e9e\", che non quelle del proprio gruppo di appartenenza, si fosse progressivamente allontanato da esso, entrando in tal modo in conflitto con Winwood, costretto a curare da solo la produzione musicale e gli arrangiamenti. I Blind Faith cessarono ufficialmente di esistere nel dicembre 1969.\nProduzione musicale.\nL'album Blind Faith.\n\"Blind Faith\", unico album del gruppo, fu registrato a varie riprese fra la primavera e l'estate del 1969. Il lavoro fu ultimato solo nel mese di agosto negli studi di incisione della Atlantic Records. Usc\u00ec in settembre, commercializzato dalla sottoetichetta Atco (appartenente all'epoca all'Atlantic), ed ebbe un notevole successo. Per diverse settimane fu in testa alle classifiche del proprio settore (Pop music): per due settimane sia in Gran Bretagna (Official Albums Chart), dove vinse il disco d'oro, sia negli Stati Uniti (Billboard 200), per quattro settimane in Canada, in Olanda e in Norvegia e solo nel primo mese fu venduto in mezzo milione di esemplari.\nForti polemiche suscit\u00f2 la copertina del disco, realizzata dal celebre fotografo Bob Seidemann, in cui appare una bambina di undici anni, \"Mariora Goschen\", seminuda e con un modellino d'aereo in mano. L'aereo, la cui strana forma lo faceva assomigliare a un organo genitale maschile, fu dai pi\u00f9 interpretato come un vero e proprio simbolo fallico. Esplose lo scandalo e numerose associazioni religiose e sociali tentarono di boicottare in vario modo la commercializzazione del disco. Nel 1986 la Polydor registr\u00f2 un primo CD dell'album e, nel 2001, mise in vendita un cofanetto in edizione di lusso contenente due CD con numerosi brani inediti dei Blind Faith incisi sia in studio che dal vivo.\nAlcune canzoni dell'album sono divenute con gli anni oggetto di culto, come \"Can't Find My Way Home\" e soprattutto \"Presence of the Lord\". Particolarmente suggestive sono anche le cinque \"jam session\" inedite che vennero inserite nell'edizione 2001, a testimonianza dell'alto livello strumentale del gruppo. Nell'album \u00e8 inoltre chiaramente percepibile un linguaggio musicale nuovo e particolarmente sofisticato, capace di spaziare dal rock al blues, con audaci incursioni nel mondo del jazz. Nel 1988, le tracce pi\u00f9 emblematiche di \"Blind Faith\" (oltre alle gi\u00e0 citate \"Presence of the Lord\" e \"Can't Find My Way Home\" anche \"Sleeping in the Ground\"), vennero inserite nella raccolta di Eric Clapton \"Crossroads\". Quasi vent'anni pi\u00f9 tardi, infine, in un noto concerto tenuto a Chicago nel giugno 2007, lo stesso Clapton rispolver\u00f2 con l'amico di un tempo, Steve Winwood, il vecchio repertorio del gruppo.\nEdizione originaria.\nFu quella registrata in studio nella primavera ed estate del 1969 con il consueto organico del gruppo: Eric Clapton (chitarra solista, voce), Steve Winwood (chitarra solista, tastiere, voce), Rich Grech (basso, violino, voce) e Ginger Baker (batteria e percussioni). Prodotta dalla Atco si compone delle seguenti tracce:\nEdizione 2001 (Deluxe).\nFu commercializzata dalla Polydor nel 2001 in 2 CD e comprende, oltre alle tracce dell'edizione originaria, anche nove inediti registrati sia in studio che dal vivo (fra la primavera ed estate 1969). All'organico dell'edizione precedente, si aggiunge, nelle quattro \"jam-session\" del secondo CD, il percussionista \"Guy Warner\", che per\u00f2 non entr\u00f2 mai ufficialmente a formare parte del gruppo. Nei quattro brani indicati si nota l'assenza di Ric Grech, dal momento che vennero registrati nel marzo 1969, poche settimane prima che il bassista facesse il proprio ingresso ufficiale come quarto componente della \"band\" (maggio 1969). Tale edizione \u00e8 nota generalmente come \"Deluxe\" e si articola nelle seguenti tracce:\nCD 1\nCD 2"}
{"id": "1979789", "revid": "1656773", "url": "https://it.wikipedia.org/wiki?curid=1979789", "title": "Ugolino III Trinci", "text": "Biografia.\nFiglio di Trincia Trinci, fu gonfaloniere di giustizia e capitano del popolo di Foligno, a partire dal 1386. Egli succedette al fratello Corrado II Trinci e ricevette il titolo di vicario apostolico dal papa, nel 1405. Spos\u00f2 Costanza Orsini, figlia di Aldobrando, conte di Pitigliano.\nUgolino fu anche amico del condottiero perugino Andrea Fortebraccio, a capo della vicina citt\u00e0 sin dal 1416. Egli restaur\u00f2 e rinnov\u00f2 in parte anche la residenza cittadina, il Palazzo Trinci.\nI suoi figli Bartolomeo, Corrado e Niccol\u00f2 gli succedettero nel governo della signoria."}
{"id": "1979793", "revid": "767487", "url": "https://it.wikipedia.org/wiki?curid=1979793", "title": "Steve Hansgen", "text": "Biografia.\n\u00c8 stato ingaggiato dal gruppo nel 1982 per permettere al precedente bassista, Brian Baker, di passare alla seconda chitarra. Accreditato nell'EP \"Out of Step\", ha lasciato la band dopo la scelta dei componenti di tornare alla formazione originale.\nDopo i Minor Threat, Steve Hansgen ha formato i Second Wind con l'ex-roadie dei Minor Threat Rich Moore, ed ha collaborato all'EP dei Tool \"Opiate\". Attualmente steve Hansgen \u00e8 impegnato in un progetto hardcore assieme a Brian Baker chiamato Middle Aged Brigade."}
{"id": "1979794", "revid": "74801", "url": "https://it.wikipedia.org/wiki?curid=1979794", "title": "Rock Hill (Carolina del Sud)", "text": "Rock Hill \u00e8 una citt\u00e0 degli Stati Uniti d'America, nella contea di York nello Stato della Carolina del Sud.\n\u00c8 la quarta citt\u00e0 dello Stato per popolazione ( abitanti secondo una stima del 2010) ed \u00e8 sede della Winthrop University."}
{"id": "1979797", "revid": "1656773", "url": "https://it.wikipedia.org/wiki?curid=1979797", "title": "Corrado II Trinci", "text": "Biografia.\nEra il figlio di Ugolino II Trinci e Vittoria Montemarte. Nel dicembre 1377 divenne signore di Foligno quando avvenne la rivolta popolare contro i governanti ghibellini che avevano ucciso il fratello Trincia Trinci alcuni mesi prima. Suo figlio Ugolino gli succedette dopo la morte avvenuta nel 1386."}
{"id": "1979799", "revid": "1632387", "url": "https://it.wikipedia.org/wiki?curid=1979799", "title": "John Fultz", "text": " Nel 1971-72 \u00e8 stato il miglior marcatore del campionato italiano, segnando 655 punti con la Norda Bologna. Suo figlio Robert \u00e8 un giocatore professionista italiano di basket.\nCarriera.\nGiocatore.\nCollege statunitense.\nSi mette in luce nella Yankee Conference della NCAA giocando da centro per i Rams della Universit\u00e0 del Rhode Island. Debutta in prima squadra nella stagione 1967-68 e con una media di 16,7 punti a partita contribuisce alla vittoria del college nella Conference a pari merito con la Universit\u00e0 del Massachusetts di Julius Erving. Nei due anni successivi si ripetono i duelli con il popolare Doctor J e chiude l'esperienza nel college con le medie di 9,7 rimbalzi e 20,5 punti a partita in tre stagioni, risultando a quel tempo il quinto miglior realizzatore di sempre della franchigia.\nGrazie alle ottime prestazioni, alla fine del campionato 1969-70 Fultz disputa con i Los Angeles Lakers la Summer League nella quale si fa apprezzare come ala piccola. Si trova comunque chiuso in questo ruolo da Jim McMillian e i Lakers gli offrono un modesto contratto al minimo sindacale, sostenendo che ha bisogno di molto lavoro dopo aver giocato a lungo come centro. Fultz rifiuta e partecipa quindi a New York al North South All Star Game, incontro che vede impegnati i migliori talenti espressi dal basket di college, a cui partecipano anche lo stesso McMillian, Mel Davis, Calvin Murphy e Claude English. Segna 34 punti, viene eletto Most Valuable Player e a fine partita viene avvicinato da Aza Nikoli\u0107, allenatore della Ignis Varese, che lo convince a trasferirsi in Italia.\nIgnis Varese.\nI varesini erano reduci dai trionfi in campionato e in coppa dei campioni e schieravano il fuoriclasse messicano Manuel Raga. A quel tempo era consentito di iscrivere un solo straniero per squadra nelle competizioni italiane e Fultz si accontenta di giocare solo come straniero di coppa. La sua prima stagione in Italia \u00e8 positiva; contribuisce alla vittoria nella Coppa Intercontinentale e, a fine stagione, a raggiungere la finale di Coppa dei campioni dove \u00e8 il miglior realizzatore dell'Ignis con 22 punti, ma il trofeo viene vinto dal CSKA Mosca.\nVirtus Bologna.\nPer la stagione successiva accetta l'ottimo contratto offerto dal presidente della Virtus Gianluigi Porelli e si trasferisce a Bologna. La squadra stava cercando un rilancio dopo tre stagioni mediocri, durante le quali alle partite interne assistevano in media solo spettatori. L'arrivo di Fultz fa rinascere la passione dei tifosi e gi\u00e0 alla fine della prima stagione il Palasport di piazza Azzarita torna a far registrare il tutto esaurito. Di particolare rilievo sono i duelli che Fultz ingaggia con Gary Schull nei derby con la Fortitudo. La squadra chiude l'annata al quinto posto e Fultz vince la classifica dei marcatori.\nDurante il primo anno a Bologna si avvicina agli ideali del movimento hippy; il rifiuto della guerra, l\u2019amore libero, le esperienze alternative e l'uso di droghe diventano abitudini. Si fa crescere i capelli lunghi e li tiene insieme con una fascia che, assieme ai tratti somatici della faccia, gli valgono il soprannome Kociss. A fine stagione \u00e8 chiamato a fare un nuovo provino con i Lakers, ma viene messo sotto controllo dalle forze dell'ordine statunitensi che gli trovano della cocaina ed \u00e8 definitivamente scartato dalla franchigia dell'NBA. Fra le avventure legate al suo stile di vita di quel periodo vi \u00e8 l'acquisto di un locale a Amsterdam, considerata in quegli anni una delle mete favorite dagli hippy.\nLa sua sregolatezza non gli impedisce di continuare a giocare con profitto per la Virtus che nel campionato 1972-73 si conferma tra le squadre a ridosso del terzetto composto da Varese, Milano e Cant\u00f9. La sua stagione migliore a Bologna \u00e8 quella successiva in cui, agli ordini del nuovo allenatore Dan Peterson, la squadra finisce quarta in campionato e vince la Coppa Italia, primo trofeo della Virtus dopo 18 anni, mentre Fultz \u00e8 terzo nella classifica marcatori. Per la nuova stagione i bolognesi ingaggiano il campione Tom McMillen, titolare della Nazionale statunitense e futura stella dell'NBA, e rinunciano a Fultz. Chiude l'esperienza bolognese con 1905 punti in 70 partite di campionato, con una media di 27,2 punti e 10,8 rimbalzi a partita. Questa media punti \u00e8 tuttora la seconda tra i giocatori della Virtus dopo quella che McMillen avrebbe fatto registrare nel suo unico anno a Bologna.\nAltre squadre.\nSi trasferisce quindi agli svizzeri del Viganello Basket, dove rimane tre anni con una media di 36 punti a gara e percentuali del 63% su azione e del 93% sui tiri liberi. Vive un grande momento di forma ma il livello del basket elvetico non lo soddisfa e vorrebbe tornare a giocare in Italia; problemi con il manager e burocratici glielo impediscono. In questo periodo riesce a risolvere i problemi di dipendenza dalla droga grazie alla meditazione trascendentale e con la pratica dello yoga. Nella stagione 1976-77, al suo ultimo anno con la squadra svizzera, il Viganello si aggiudica la Coppa Svizzera, primo trofeo nazionale della sua storia.\nNel 1977 viene ingaggiato dall'ambiziosa Austria Vienna, che aspira a mettersi in evidenza a livello continentale anche per i due cestisti professionisti naturalizzati austriaci che giocano nelle sue file. Un grave infortunio subito a inizio campionato gli pregiudica l'intera stagione. In quella successiva trova finalmente un ingaggio che gli permette di tornare in Italia, alla Postalmobili Pordenone allenata dall'ex rivale della Fortitudo Corrado Pellanera. La squadra \u00e8 appena stata promossa in serie A2 e quello stesso anno viene ulteriormente rafforzata con l'acquisto del veterano Massimo Masini. Nell'unica stagione a Pordenone, Fultz contribuisce alla tranquilla salvezza raggiunta dalla squadra con oltre 26 punti di media a partita.\nSi trasferisce poi in Portogallo per giocare con lo Sporting Lisbona nella stagione 1980-81; contribuisce alla conquista del titolo nazionale imponendosi come miglior marcatore del torneo con 294 punti in 10 partite. Sar\u00e0 l'unico campionato nazionale di primo livello vinto da Fultz. L'ultima stagione da professionista la gioca all'Atl\u00e9tico di Lisbona nel 1981-82. Torna quindi in Italia, dove continuer\u00e0 a giocare a livello semi-professionistico e dilettantistico fino ad oltre cinquant'anni.\nAllenatore e altri lavori.\nNel corso della carriera, Fultz ha sempre considerato Bologna e la Virtus la citt\u00e0 e la squadra del suo cuore. Ha sposato una bolognese e alla Virtus ha iniziato la carriera di vice-allenatore prima e di allenatore nelle giovanili poi. Tra i giovani che segue in questo periodo ci sono Gus Binelli e Maurizio Ragazzi. Diventa quindi coach in alcune squadre di leghe minori e nel 1987 gli viene affidata la prima squadra di Palmi in serie C. Segue poi il periodo con la squadra di San Giovanni Valdarno, con cui conquista la B2. Nel 1990 viene ingaggiato dalla Pallacanestro Firenze, allora in serie A1, come vice di Rudy D'Amico e come tecnico degli juniores. In questo ambito allena per un periodo un giovanissimo Kobe Bryant, il cui padre gioca a Pistoia. L'annata successiva rimane con la compagine fiorentina retrocessa in A2 e l'anno dopo ne diventa allenatore capo, non riuscendo a salvarla dalla retrocessione in B1. L'ultima stagione a Firenze \u00e8 il 1993-94, con la squadra nuovamente retrocessa.\nSegue quindi una parabola che tra il 1994 e il 2006 lo porta ad allenare a Ginevra in Svizzera, a Ferrara, a Napoli, a Torino, a Torre Annunziata, a Piscinola, a Lucera, a Tortora e a San Giorgio a Cremano. Nel 2011 viene pubblicata la sua autobiografia \"Mi chiamavano Kociss\". Ha seguito le fasi della carriera cestistica del figlio Robert, in possesso di passaporto italiano e portoghese, ed ha spesso insegnato la lingua inglese in scuole italiane.\nStatistiche.\n\"Statistiche aggiornate al 1\u00ba gennaio 2009\""}
{"id": "1979803", "revid": "36426", "url": "https://it.wikipedia.org/wiki?curid=1979803", "title": "Obelisco Agonalis", "text": ""}
{"id": "1979804", "revid": "284225", "url": "https://it.wikipedia.org/wiki?curid=1979804", "title": "Algoritmo checksum", "text": ""}
{"id": "1979805", "revid": "36426", "url": "https://it.wikipedia.org/wiki?curid=1979805", "title": "Obelisco Matteiano", "text": ""}
{"id": "1979806", "revid": "124701055", "url": "https://it.wikipedia.org/wiki?curid=1979806", "title": "Fronda parlamentare", "text": "La Fronda parlamentare fu un movimento di rivolta e opposizione del Parlamento di Parigi contro il cardinale Mazzarino (e conseguentemente contro la regina Anna d'Austria, reggente in nome del figlio Luigi XIV), che ebbe inizio nel 1648.\nEssa fu la prima fase, durata circa due anni, di un pi\u00f9 ampio movimento di rivolta, la Fronda. Protagonisti di questa rivolta furono la nobilt\u00e0, sia quella di nuova acquisizione, la cosiddetta di toga sia quella storica (o di spada), di Parigi, che non tollerava la tendenza assolutista dei re di Francia, in particolare il modo di governare instaurato dal cardinale Mazzarino durante il periodo di reggenza della madre di Luigi XIV, Anna d'Austria.\nIl motivo scatenante della rivolta fu essenzialmente di natura fiscale: il Mazzarino, primo ministro di Francia, nella perenne ricerca di fondi per poter finanziare l'intervento militare francese nella provante e devastante guerra dei trent'anni intercorrente tra le maggiori potenze europee del tempo, promosse l'istituzione di nuove tasse che andavano a colpire gli interessi della nobilt\u00e0 terriera e gli alti funzionari dello stato. Del conflitto si era fatto promotore lo stesso Parlamento di Parigi, ove numerosi erano coloro che ricoprivano quelle cariche la cui remunerazione era stata bersaglio delle nuove norme fiscali. La Fronda parlamentare si chiuse alla fine del 1649, dopo una prova di forza (assedio di Parigi) che vide il Mazzarino prevalere, con un trattato di pace stilato a Saint-Germain-en-Laye fra la reggente ed i parlamentari, che faceva alcune concessioni a questi ultimi ma che si rivel\u00f2 un accordo piuttosto precario, tanto che di l\u00ec a poco esplose la seconda fase, la Fronda dei principi.\nLe cause della rivolta.\n\u00c8 possibile distinguere tre fattori che spiegano i motivi della rivolta:\nI sette editti.\nNel gennaio 1648 sette nuovi editti fiscali furono sottoposti alla registrazione del Parlamento di Parigi. A dispetto delle proteste dell'avvocato generale Omer Talon, il Parlamento dovette farsi da parte. Tuttavia esso era ferocemente ostile a tali misure che toccavano la maggior parte dei suoi membri i quali, fino a quel momento, non pagavano (o pagavano pochissime) imposte.\nPer costringere il Parlamento di Parigi a registrare i sette editti fiscali Anna d'Austria tenne un \"lit de justice\", in presenza del re Luigi XIV, il 15 gennaio 1648. I parlamentari reagirono in un primo tempo con il duro discorso di Omer Talon, poi esaminarono i decreti senza smettere le loro rimostranze.\nNell'aprile del 1648 la tensione aument\u00f2 ancora a causa del diritto annuale o \"paulette\". Il cardinale Mazzarino sperava di dividere le corti sovrane esentando i soli membri del Parlamento dalla rinuncia a quattro anni di emolumenti per ottenere il diritto di rinnovo delle loro cariche, ma fu uno scacco per lui. La Nobilt\u00e0 di toga fece blocco: la protesta generale si tradusse nella bocciatura del decreto di unione del 13 maggio, avvenuta da parte del Consiglio di Stato nel mese di giugno.\nLa \"Chambre Saint-Louis\" e il sorgere dell'opposizione parlamentare (gen. \u2013 dic. 1648).\nIn questo contesto le corti sovrane avevano preso l'abitudine di riunirsi insieme nella camera di San Luigi del Palazzo di Giustizia, su sollecitazione del Parlamento.\nI magistrati redassero progetti di riforma in un documento di 27 articoli. Quest'ultimo prevedeva la soppressione dei \"traitants\", la riduzione della \"taille\", la ripartizione e le esazioni delle imposte riservate ai soli funzionari, la revoca degli intendenti, la rinuncia a creare nuove cariche, la rinuncia alla riduzione di rendite ed emolumenti, un \"habeas corpus\" per i soli funzionari (garanzie individuali). Dalla dichiarazione reale del 31 luglio la camera di San Luigi ottenne soddisfazione su tutti i punti (salvo che sulle \"lettres de cachet \") e Particelli d'\u00c9mery fu respinto.\nNel mese di agosto per\u00f2 la situazione mut\u00f2. La vittoria del principe di Cond\u00e9 del 20 agosto a Lens spinse Mazzarino a reagire. Egli approfitt\u00f2 dell'esultanza parigina (a N\u00f4tre Dame fu cantato il \"Te Deum\" in onore del Cond\u00e9), per far arrestare uno dei principali capi della Fronda parlamentare, il consigliere Broussel. Costui era molto popolare a Parigi, che per protesta innalz\u00f2 barricate intorno al Palais-Royal. Il cancelliere S\u00e9guier fu perseguito dalla folla che diede fuoco al palazzo di Luynes ove si era rifugiato e Mazzarino fu costretto a liberare Broussel che fece un rientro trionfale.\nIn settembre la corte se ne and\u00f2 per qualche tempo in esilio volontario a Reuil. Il principe di Cond\u00e9, vincitore di Rocroi e di Lens, si mise a disposizione della regina Anna d'Austria.\nCon la sua intermediazione e quella di Gastone d'Orl\u00e9ans la Corte ed il Parlamento tentarono di trovare una soluzione alla crisi. Anna d'Austria e Mazzarino si rassegnarono provvisoriamente ad andare incontro alle esigenze dei parlamentari: il 24 ottobre la monarchia accett\u00f2 gli articoli della Camera di San Luigi, ridotti ad una quindicina, con una dichiarazione reale che confermava la decisione di luglio. Lo stesso giorno venne firmata con l'imperatore Ferdinando III (1608-1657) la pace di Vestfalia, mediante la quale la Francia usciva dalla guerra dei trent'anni pur rimanendo per\u00f2 in stato di belligeranza contro la Spagna (guerra franco-spagnola). L'evento pass\u00f2 del tutto inosservato.\nTuttavia in autunno il Parlamento continuava a lamentare violazioni alla dichiarazione di ottobre e Mazzarino progettava di costringere Parigi con la fame.\nLa guerra ed il blocco di Parigi (gennaio-marzo 1649).\nMentre la Corte lasciava improvvisamente Parigi nella notte fra il 5 ed il 6 gennaio 1649 per trasferirsi al castello di Saint-Germain-en-Laye, le forze si organizzavano.\nMazzarino invi\u00f2 l\u2019armata del principe di Cond\u00e9, che ricevette l\u2019ordine di assediare Parigi. Egli disponeva da 8.000 a 10.000 uomini, tra i quali 4.000 mercenari tedeschi, per l'operazione militare. Il Parlamento di Parigi emise un decreto l'8 gennaio con il quale metteva Mazzarino al bando.\nDa parte parigina si organizz\u00f2 la resistenza. Il Parlamento affid\u00f2 ad Armando di Borbone principe di Conti, fratello di Cond\u00e9, il comando delle truppe che dovevano difendere la citt\u00e0 e Conti viene nominato \u00abGeneralissimo della Fronda\u00bb. Gli altri comandanti erano Federico Maurizio de La Tour d'Auvergne-Bouillon, Cesare di Vend\u00f4me, duca di Beaufort e Carlo II di Guisa-Lorena, duca d'Elbeuf, il maresciallo di Francia Philippe de La Mothe, conte di Houdancourt e duca di Cardone e Fran\u00e7ois de La Rochefoucauld, principe di Marcillac. Anna Genevi\u00e8ve di Borbone-Cond\u00e9, duchessa di Longueville (sorella del Cond\u00e9) e soprattutto il vescovo ausiliare di Parigi e futuro cardinale di Retz, Giovan Francesco Paolo di Gondi, giocarono un ruolo prevalente nella rivolta.\nL'assedio della citt\u00e0 si rivel\u00f2 efficace, ed i granai intorno a Parigi non la alimentarono pi\u00f9. Lo scontro di Charenton tra le truppe realiste e reparti di frondisti l'8 febbraio 1649 rese definitivamente impossibili i rifornimenti ed i soldati del re saccheggiarono il sud della citt\u00e0. I frondisti ricevettero l'aiuto del visconte di Turenne, che tent\u00f2 di attirare al suo servizio otto reggimenti dell'armata di Germania comandati dal generale d'Erlach. Mazzarino reagi grazie al banchiere Barth\u00e9lemy Hervart e riusc\u00ec a mantenere queste truppe al servizio del re pagando un milione e mezzo di lire tornesi. Rimasto senza truppe, il Turenne scelse l'esilio ed in data 7 marzo fu dichiarato colpevole del crimine di lesa maest\u00e0.\nIn questa situazione i parlamentari pi\u00f9 moderati quali il primo presidente del Parlamento Mathieu Mol\u00e9 ed il presidente Henri de Mesmes supplicarono Anna d'Austria di negoziare. Un compromesso venne raggiunto l'11 marzo a Reuil, seguito dalla pace di Saint-Germain (1\u00ba aprile 1649). Tutti i fautori dei disordini furono perdonati, incluso il Turenne e il 18 agosto il re fece il suo rientro a Parigi.\nLa pace di Saint-Germain: un accordo difficile e fragile.\nLa pace di Saint-Germain segn\u00f2 una pausa negli avvenimenti tumultuosi della Fronda, ma il ritorno alla calma era ancora difficile. Da un lato, a causa del fatto che i ribelli contro Mazzarino continuavano a circolare liberamente per Parigi e, d'altro canto, anche alcune province si mossero.\nLe citt\u00e0 di Bordeaux e d'Aix si sollevarono ciascuna contro il rispettivo governo ed il ritorno alla calma avvenne solo in agosto per la Provenza ed a gennaio 1650 per il bordolese.\nQuanto a Parigi, tutti i giochi avvennero dietro le quinte. In effetti il principe di Cond\u00e9 intendeva ottenere qualche beneficio per il sostegno fornito a Mazzarino con il blocco di Parigi. Le richieste di Cond\u00e9 (far parte del governo) portarono Mazzarino a riavvicinarsi ai primi frondisti: egli promise a Gondi la porpora cardinalizia, mentre Francesco di Vend\u00f4me fu neutralizzato grazie a madame de Montbazon ma anche dando in sposa al fratello, il duca di Mercoeur, la propria nipote Laura Mancini (1636\u00a0\u2013 1657), figlia di sua sorella Geronima.\nQuesto gioco di clientele rovesci\u00f2 le alleanze: nel gennaio 1650 alcuni fra i capi della Fronda si riallinearono al potere regale contro il principe di Cond\u00e9 e la sua famiglia.\nLa Fronda nobiliare.\nDue anni dopo, per\u00f2, si manifest\u00f2 un nuovo movimento di rivolta, la cosiddetta \"Fronda nobiliare\" (o \"Fronda dei pr\u00ecncipi\"), originata dall'attrito tra il Cardinale Mazzarino e Luigi II di Borbone, principe di Cond\u00e9, che pretendeva di strappargli il potere. Bench\u00e9 Cond\u00e9 fosse membro del consiglio di reggenza, il cardinale riusc\u00ec a farlo arrestare; ma una rivolta nobiliare costrinse Mazzarino e la corte ad abbandonare di nuovo Parigi. Cond\u00e9, per\u00f2, commise l'errore di allearsi con la Spagna, in quel momento ancora in guerra con la Francia, suscitando quindi il risentimento popolare. Cond\u00e9, sentendosi perduto, prefer\u00ec rifugiarsi in Spagna. Nel 1652 il cardinale pot\u00e9 cos\u00ec rientrare in Parigi con la famiglia reale.\nNel 1658 Mazzarino si alle\u00f2 con Oliver Cromwell, promettendo all'Inghilterra, in caso di vittoria, Dunkerque e la Giamaica. L'esercito francese, al comando del maresciallo di Francia Henri de La Tour d'Auvergne, visconte di Turenne, riusc\u00ec a sconfiggere nella battaglia delle Dune, presso Dunkerque (14 giugno 1658) gli spagnoli guidati da Cond\u00e9. La pace con la Spagna fu stipulata nel 1659 (Pace dei Pirenei) con un trattato vantaggioso per la Francia.\nAltri utilizzi del termine.\nIl termine \"fronda\" \u00e8 divenuto un'antonomasia.\nAd esempio, alcuni scrittori di storia del fascismo italiano, come Indro Montanelli, hanno spesso usato il termine \"fronda\" per definire l'atteggiamento di limitata opposizione al regime o, quantomeno, di mantenimento di un certo spirito critico, tenuto da diversi pubblicisti dell'epoca come, in particolare, Giuseppe Bottai e gli altri raccolti attorno alla sua rivista \"Critica fascista\", oppure Curzio Malaparte con \"Prospettive\".\nBibliografia.\nin francese:\nOpere generali sul XVII secolo:\nLa Fronda, aspetti tematici e cronologici\nI protagonisti della Fronda:\nSatira su Mazarino:"}
{"id": "1979808", "revid": "36426", "url": "https://it.wikipedia.org/wiki?curid=1979808", "title": "Obelisco Laterano", "text": ""}
{"id": "1979809", "revid": "83531", "url": "https://it.wikipedia.org/wiki?curid=1979809", "title": "Phil Anderson", "text": "Professionista dal 1980 al 1994, ottenne due successi di tappa sia al Tour de France, corsa nella quale si aggiudic\u00f2 la classifica giovani nel 1982 e in cui indoss\u00f2 per undici volte la maglia gialla, sia al Giro d'Italia, dove conquist\u00f2 anche la classifica intergiro nel 1990. In carriera ottenne anche numerose vittorie sia in brevi corse a tappe (Tour de Suisse 1985, Crit\u00e9rium du Dauphin\u00e9 Lib\u00e9r\u00e9 1985, Tour de Romandie 1989), che in classiche e semiclassiche (Amstel Gold Race 1983, Meisterschaft von Z\u00fcrich 1984, E3 Prijs Harelbeke 1985, Parigi-Tours 1986, Milano-Torino 1987).\nCarriera.\nGli esordi e l'arrivo in Europa.\nNato a Londra, si trasfer\u00ec a Melbourne, Australia, ancora giovane. Crebbe nei sobborghi di Kew ed inizi\u00f2 a correre nello Hawthorn Citizens' Youth Club, insieme ad Allan Peiper, altro futuro professionista.\nTra i dilettanti vinse il Dulux Tour of the North Island in Nuova Zelanda nel 1977 e il campionato nazionale della cronometro a squadre a Brisbane nel 1978 in quartetto con Remo Sansonetti, Salvatore Sansonetti e Alan Goodrope. Sempre nel 1978 vinse la prova individuale ai Giochi del Commonwealth a Edmonton, in Canada.\nNel 1979 si trasfer\u00ec in Francia per gareggiare nell'ACBB, club dilettantistico del sobborgo parigino di Boulogne-Billancourt, sorta di vivaio della formazione professionistica Peugeot. Con l'ACBB Anderson vinse il Tour de l'Essonne, il Tour de l'H\u00e9rault e soprattutto il Grand Prix des Nations dilettanti a Cannes, sorta di campionato del mondo a cronometro non ufficiale.\n1980-1985: l'affermazione e i successi al Tour de France.\nAnderson pass\u00f2 professionista nel 1980 proprio con la maglia bianco-nera della Peugeot. Nella prima stagione da \"pro\" vinse due gare, il Grand Prix Wetteren in Belgio e una tappa all'\u00c9toile des Espoirs (ex aequo con Fr\u00e9d\u00e9ric Vichot), arrivando secondo nella classifica finale della corsa. Nel 1981 fece suoi il Tour de l'Aude e una tappa alla Parigi-Nizza, concluse inoltre decimo al Tour de France, dopo aver vestito anche per un giorno la maglia gialla di leader, primo non europeo a guidare la classifica generale della \"Grande Boucle\".\nNel 1982 vinse la terza tappa del Tour de France, a Nancy, vest\u00ec nuovamente di giallo, questa volta per nove giorni consecutivi (dieci frazioni), e chiuse infine al quinto posto della classifica generale, vincendo anche la classifica giovani della corsa (primo non europeo a riuscirvi). Nel 1983, ormai affermatosi in Europa, vinse la prestigiosa Amstel Gold Race, una tappa al Tour de Romandie (piazzandosi secondo nella generale), il Tour de l'Aude e il prologo e la classifica generale del Crit\u00e9rium du Dauphin\u00e9 Lib\u00e9r\u00e9. Durante l'anno si piazz\u00f2 anche quarto alla Liegi-Bastogne-Liegi e nono al Tour de France e ai campionati del mondo di Altenrhein.\nNel 1984, trasferitosi alla neonata formazione olandese Panasonic, vinse la Setmana Catalana, il Gran Premio di Francoforte e il Campionato di Zurigo, oltre a una tappa al Crit\u00e9rium du Dauphin\u00e9 Lib\u00e9r\u00e9. Grazie ai numerosi risultati conseguiti durante tutta la stagione \u2013 fu anche secondo alla Liegi-Bastogne-Liegi, quinto alla Parigi-Nizza, al Tour de Suisse e alla Parigi-Tours, e decimo al Tour de France \u2013 a fine anno concluse terzo nella classifica del Super Prestige Pernod, competizione multiprova a punti.\nLa sua miglior stagione fu la 1985, quando colse quattordici successi, vincendo tra gli altri il Tour M\u00e9diterran\u00e9en, l'E3 Prijs Harelbeke, il Gran Premio di Francoforte, il Crit\u00e9rium du Dauphin\u00e9 Lib\u00e9r\u00e9 e il Tour de Suisse. Durante l'anno fu anche secondo al Giro delle Fiandre e alla Gand-Wevelgem, quarto alla Parigi-Nizza e, come nel 1982, quinto al Tour de France: anche grazie a questi piazzamenti, a fine stagione sar\u00e0 secondo nella classifica del Super Prestige Pernod, alle spalle del solo Sean Kelly.\n1986-1994: gli ultimi anni e il ritiro.\nNel 1986 vinse il Grand Prix d'Automne (gi\u00e0 Parigi-Tours) e si classific\u00f2 terzo al Giro di Lombardia. Nel 1987, anno in cui fu settimo al Giro d'Italia e vincitore della Milano-Torino, gli venne assegnata la Medaglia dell'Ordine dell'Australia per i risultati sportivi ottenuti.\nNel 1988 pass\u00f2 a vestire la maglia di un'altra formazione olandese, la TVM-Van Schilt: in stagione si piazz\u00f2 secondo al Giro delle Fiandre (battuto da Eddy Planckaert in uno sprint a due) e vinse una tappa alla Tirreno-Adriatico e il Giro di Danimarca. L'anno dopo conquist\u00f2 quindi una tappa e la classifica finale del Tour de Romandie, e una frazione del Giro d'Italia, a Meda. Si ripet\u00e9 anche nell'edizione 1990 della \"Corsa rosa\", conquistando la tappa con arrivo a Sora, oltre alla Classifica intergiro della gara.\nNel 1991 pass\u00f2 alla statunitense Motorola, ritornando ad alti livelli: vinse infatti il Tour M\u00e9diterran\u00e9en, la Settimana Ciclistica Internazionale in Sicilia, una tappa al Tour de Suisse e una al Tour de France, e il Kellogg's Tour nel Regno Unito. Nel 1992 vinse tre tappe del Tour DuPont in Stati Uniti e il Grand Prix d'Isbergues, mentre nel 1993 fece nuovamente suo il Kellogg's Tour. Si ritir\u00f2 dall'attivit\u00e0 a fine 1994, dopo il successo nella cronometro a squadre ai Giochi del Commonwealth a Victoria.\nDopo l'addio alle corse si \u00e8 dedicato alla gestione di una fattoria a Jamieson, in Australia. Nel 2000 ha ricevuto la Medaglia dello sport australiano e nel 2001 la Medaglia del centenario dal Governo australiano per i servizi resi alla societ\u00e0 attraverso l'attivit\u00e0 ciclistica."}
{"id": "1979813", "revid": "125531007", "url": "https://it.wikipedia.org/wiki?curid=1979813", "title": "Marko Jovanovi\u0107", "text": "Carriera.\nProdotto del vivaio del Partizan Belgrado e andato in prestito in vari club dal 2004 al 2006, pi\u00f9 volte al Be\u017eanija, Marko ritorna al Partizan nel 2007 dove gioca fino al 25 giugno 2011 quando passa ai polacchi del Wisla Cracovia.\nFu convocato dalla Nazionale Serba Under-21 nel 2008 per partecipare alle Olimpiadi Estive di Pechino 2008, debuttando il 7 agosto 2008."}
{"id": "1979814", "revid": "198277", "url": "https://it.wikipedia.org/wiki?curid=1979814", "title": "FC Vittoria", "text": ""}
{"id": "1979816", "revid": "1467542", "url": "https://it.wikipedia.org/wiki?curid=1979816", "title": "Borgo Durbecco", "text": "Il Borgo Durbecco di Faenza comprende il territorio cittadino a est oltre Ponte delle Grazie sul fiume Lamone. La via principale del borgo \u00e8 la Via Emilia oggi corrispondente a Corso Europa.\nStoria.\nIl primo nucleo abitativo del borgo risale all'XI secolo. \nNel 1313 Francesco Manfredi, signore di Faenza, port\u00f2 a termine la costruzione del ponte delle Torri che collegava Faenza con il Borgo Durbecco, distrutto nel 1842 da una piena del fiume Lamone.\nAttualmente il borgo \u00e8 collegato alla citt\u00e0 dal Ponte delle Grazie.\nMonumenti e luoghi d'interesse.\nPartendo dal centro della citt\u00e0, si incontra la chiesa quattrocentesca della Ss. Annunziata, oggi sconsacrata e adibita a sala espositiva. Storicamente la chiesa era sede della compagnia della SS. Annunziata. Nel 1476 la chiesa fu rinnovata. I lavori erano diretti da Raffaele Campidori e Pietro Tomba. \nAppena dietro la chiesa della Santissima Annunziata si trova la chiesa di Sant'Antonino, edificata fra il 1721 e il 1723 su disegno di Giuseppe Antonio Soratini ed annessa ad un monastero di camaldolesi. La facciata realizzata in laterizio, presenta quattro lesene e due nicchie nel primo ordine e due finestre murate nel secondo. All'interno, di derivazione romana, si trova un interessante altare maggiore e cappelle laterali architravate.\nContinuando si incontra l'edificio pi\u00f9 antico del borgo, la chiesa della Commenda, fondata nella prima met\u00e0 del XII secolo. Fu edificata per ospitare i pellegrini diretti o provenienti dalla Terra Santa. Nel XIII secolo la chiesa entr\u00f2 in possesso dei Cavalieri dell'Ordine di San Giovanni di Gerusalemme che la gestirono attraverso Commendatari e per questo viene detta \"della Commenda\". Nel 1518 fu commendatore il lombardo fra' Sabba da Castiglione che fece realizzare gli affreschi ancor oggi visibili. Il notevole affresco dell'abside \u00e8 opera di Girolamo da Treviso. La chiesa \u00e8 a navata unica coperta con volta; lateralmente presenta un loggiato.\nLa chiesa presenta un chiostro recentemente restaurato, attualmente sede del Rione Bianco, uno dei cinque rioni storici della citt\u00e0.\nIl borgo presentava una cinta muraria simile a quella della citt\u00e0. L'unica porta ancora visibile \u00e8 la Porta delle Chiavi anche se nel corso del tempo ha subito molte modifiche. Il nome della Porta deriva dal dono delle chiavi della citt\u00e0 a papa Pio IX nel 1857."}
{"id": "1979818", "revid": "1869172", "url": "https://it.wikipedia.org/wiki?curid=1979818", "title": "Leo Bassi", "text": "Biografia.\nGiocoliere, attore e comico, \u00e8 nato negli Stati Uniti nel 1952 da una famiglia di circensi tra i quali alcuni avi di origine italiana da cui il cognome.\nHa vissuto in Francia, Medio Oriente, Giappone, Italia ed un po' ovunque girando il mondo con i suoi spettacoli; attualmente risiede in Spagna con frequenti trasferte in America Latina.\nSpecializzato nei numeri di antipodista (acrobazie eseguite con oggetti tenuti in equilibrio e fatti volteggiare con i piedi) ha sviluppato dagli anni ottanta una serie di spettacoli che dal primo \"Il circo pi\u00f9 piccolo del mondo\" di cui era unico protagonista, lo vedono sempre pi\u00f9 interagire con il pubblico in un parossismo demenziale a tinte drammaturgiche molto forti.\nLa sua carica dirompente e l'apparente sprezzo del pericolo \u00e8 insito nei suoi numeri come quello con la motosega con la quale affetta al volo i cocomeri o il concerto con il \u201cdetonofono\u201d marchingegno infernale che emette esplosioni causate da ugelli a gas comandati da una tastiera e modulate da tubi di diversa dimensione come canne di un organo mostruoso. Nell'apprezzamento del pubblico, in particolare giovanile, anche il linguaggio crudo e le scene irriverenti.\nNonostante abbia partecipato a trasmissioni televisive (in Italia con Piero Chiambretti) mal si adatta ai meccanismi dell'industria dello spettacolo ed esercita il teatro nella strada, nelle piazze, nelle discoteche ed in tutti gli spazi dove possa entrare in contatto con il pubblico distante dalle platee classiche che coinvolge con una comicit\u00e0 aggressiva.\nDopo avere vissuto a Milano, si sposta in Spagna e degli anni Novanta \u00e8 uno dei suoi spettacoli di maggior successo, \"Instintos Ocultos\", nel quale perfeziona la sua arte di manipolare le sensazioni del pubblico. Gi\u00e0 negli anni precedenti nel numero della \"piramide\" convinceva alcuni partecipanti presi a caso tra il pubblico a recitare delle parti che venivano loro comunicate da una registrazione in cuffia mentre il pubblico li credeva preda di un'ipnosi paranormale; cos\u00ec asserendo che oggi si passa una gran parte del proprio tempo davanti ad uno schermo, computer, TV o telefono con la conseguente distorsione della realt\u00e0, Leo Bassi sfrutta questi meccanismi per confondere la logica e far credere l'incredibile. Nei suoi spettacoli successivi, \"La Vendetta\", \"Golf\", \"12 Settembre\", Bassi dimostra una maggiore attenzione a temi politici ed ambientalisti.\nGrazie alla capacit\u00e0 di dialogare in molte lingue, Leo Bassi calca le scene internazionali confermando il nomadismo insito nelle sue origini circensi.\nSchierato come uomo di circo, giullare e buffone \u00e8 impegnato attivamente rispetto alle tematiche dell'ambiente e contro la globalizzazione dichiarandosi una sorta di \"... don Chisciotte che tenta di cambiare il mondo a suon di cazzate, lanciato contro la politica e la piccola borghesia scema...\"\nLo spettacolo \"La Revelacion\" (2008) \u00e8 un proclama contro i falsi miti della religione, e un tributo alla ragione e a scienziati, filosofi e artisti.\nIl suo ultimo spettacolo si chiama \"Utopia\"."}
{"id": "1979820", "revid": "287204", "url": "https://it.wikipedia.org/wiki?curid=1979820", "title": "Jeff Nelson", "text": "Ha iniziato a suonare, sempre assieme ad Ian MacKaye, nel gruppo The Slinkees nel 1979, per poi formare i Teen Idles, che saranno il primo gruppo sotto contratto con la loro Dischord Records, fondata nel 1980. I due hanno suonato anche negli Egg Hunt e nei Skewbald/Grand Union, gruppi che hanno pubblicato solo un singolo. Nelson ha suonato anche nei Feedbag, nei Three, nei Wonderama, nei Senator Flux, negli High-Back Chairs ed attualmente \u00e8 un componente dei Fast Piece of Furniture. Nel 1989 ha fondato la Adult Swim Records."}
{"id": "1979822", "revid": "580", "url": "https://it.wikipedia.org/wiki?curid=1979822", "title": "Trincia Trinci", "text": "Biografia.\nEra il figlio di Ugolino II Novello Trinci. I suoi titoli erano quelli di \"Gonfaloniere del Popolo\" e \"Capitano del Popolo\"; venne poi riconosciuto Vicario apostolico il 29 novembre 1367.\nFu anche vicario apostolico di Bevagna a partire dal 1371, nonch\u00e9 generale della Chiesa e gonfaloniere del Ducato di Spoleto dal 30 dicembre 1371. Spos\u00f2 Giacoma d'Este, figlia di Nicol\u00f2 I, co-signore di Ferrara.\nFu assassinato a Foligno il 18 settembre 1377. Lasci\u00f2 quattro figli, Ugolino, Onofrio, Contessa e Marina."}
{"id": "1979824", "revid": "709565", "url": "https://it.wikipedia.org/wiki?curid=1979824", "title": "Greenville (Carolina del Sud)", "text": "Greenville \u00e8 una citt\u00e0 degli Stati Uniti d'America, capoluogo della contea omonima nella Carolina del Sud.\nAl censimento del 2010, Greenville aveva una popolazione di circa abitanti ma la sua area metropolitana ne conta approssimativamente . \u00c8 posta circa a met\u00e0 strada tra Atlanta e Charlotte, lungo la strada interstatale I-85.\nAmministrazione.\nGemellaggi.\nGreenville \u00e8 gemellata con:"}
{"id": "1979836", "revid": "1656773", "url": "https://it.wikipedia.org/wiki?curid=1979836", "title": "Ugolino II Trinci", "text": "Biografia.\nEgli era figlio di Nallo Trinci e di Chiara Gabrielli di Gubbio, figlia di Cante Gabrielli, e fu seguito dal figlio Trincia a capo della Signoria.\nAltri suoi figli furono Corrado II, signore di Foligno, e Rinaldo, vescovo di Foligno."}
{"id": "1979838", "revid": "287204", "url": "https://it.wikipedia.org/wiki?curid=1979838", "title": "Supporto aereo ravvicinato", "text": "Il supporto aereo ravvicinato, o appoggio tattico, spesso citato anche in inglese Close Air Support, in sigla \"CAS\", \u00e8 un termine utilizzato in gergo militare, per indicare l'attacco aereo fornito da velivoli o da elicotteri contro obiettivi nemici a supporto e in prossimit\u00e0 di forze amiche.\nPer la buona riuscita di una missione di supporto aereo ravvicinato \u00e8 richiesto un ottimo coordinamento tra le forze in campo sia aeree che terrestri e navali.\nIl ruolo CAS viene ricoperto da aerei da caccia leggeri o aerei da attacco al suolo, quali l'A-10 Thunderbolt II, che hanno anche spiccate capacit\u00e0 attacco al suolo e che vantano ottima maneggevolezza a bassa quota."}
{"id": "1979841", "revid": "3082", "url": "https://it.wikipedia.org/wiki?curid=1979841", "title": "Marco Aurelio Massimiano", "text": ""}
{"id": "1979843", "revid": "767487", "url": "https://it.wikipedia.org/wiki?curid=1979843", "title": "North Charleston", "text": "North Charleston \u00e8 una citt\u00e0 degli Stati Uniti d'America, nelle contee di Berkeley, Charleston e Dorchester, nella Carolina del Sud.\nSobborgo settentrionale di Charleston, con una popolazione di circa 90.000 abitanti \u00e8 la terza citt\u00e0 dello Stato. Ottenne lo status di \"city\" nel 1972 quando aveva una popolazione di 21.000 abitanti, oggi pi\u00f9 che quadruplicata. \u00c8 classificata tra le prime dieci citt\u00e0 degli Stati Uniti per tasso di criminalit\u00e0."}
{"id": "1979845", "revid": "1656773", "url": "https://it.wikipedia.org/wiki?curid=1979845", "title": "Corrado I Trinci", "text": "Biografia.\nNato da Nallo I Trinci e da Chiara Gabrielli, figlia di Cante Gabrielli, Signore di Gubbio, successe al fratello Ugolino I Trinci nella Signoria di Foligno, assumendo il titolo di \"Gonfaloniere di Giustizia\" e \"Capitano del Popolo\" dal 1338.\nFu anche capitano del popolo ad Orvieto dal 1323, podest\u00e0 di Firenze nel 1330, governatore e capitano di Bevagna dal 1335, podest\u00e0 di Limigiano dal 1340 e capitano del popolo a Siena nel 1341.\nMor\u00ec nel 1343, lasciando i figli Rinaldo e Corrado II Trinci."}
{"id": "1979848", "revid": "1543377", "url": "https://it.wikipedia.org/wiki?curid=1979848", "title": "Europa (nave appoggio idrovolanti)", "text": " \nL'Europa \u00e8 stata una nave appoggio idrovolanti e sommergibili della Regia Marina.\nStoria.\nCostruita nel 1895 nei cantieri scozzesi di Charles Conell &amp; Company, a Glasgow, per conto degli armatori Pinillos &amp; Izqueros y Cia. di Cadice, la nave era in origine un piroscafo da carico. Con una stazza di 4134 tsl, la nave era lunga 119 metri e larga 14, spinta da una macchina a vapore Dunsmir &amp; Jackson da 501 HP a tripla espansione il cui vapore era fornito da tre caldaie alimentate a carbone. Il suo nome avrebbe dovuto essere inizialmente \"Barcelona\", ma venne cambiato prima del completamento in \"Manila\".\nNel 1898 il piroscafo venne comprato dalla Donaldson Line, che lo ribattezz\u00f2 \"Salacia\" e lo tenne in servizio fino al 1911, quando lo cedette all'armatore tedesco M. Jebsen di Amburgo. Dopo appena due anni, nel 1913, questi a sua volta rivendette la nave all'armatore italiano Tito Campanella, che ribattezz\u00f2 il piroscafo \"Quarto\".\nNel 1915 nave \"Quarto\" venne acquistata dalla Regia Marina, intenzionata a dotarsi di una nave portaidrovolanti. Ribattezzata \"Europa\", la nave, su progetto di Alessandro Guidoni, venne sottoposta a radicali lavori di ricostruzione nell'Arsenale della Spezia, durati tre mesi: eliminate le sovrastrutture ed un albero a prua ed a poppa vennero costruite due aviorimesse capaci ognuna di 4 aerei, dotati ognuna di due porte laterali; in corrispondenza di ogni porta venne installata una gru a braccio dalla lenta e non facile manovra (in totale quindi quattro) per la messa a mare ed il recupero degli idrovolanti. Vennero inoltre imbarcati due cannoni Armstrong antiaerei ed antinave da 76/30\u00a0mm.\nIl 6 ottobre 1915 l\u2019\"Europa\" entr\u00f2 in servizio per la Regia Marina, con la classificazione di nave sussidiaria di I classe per trasporto idrovolanti ed appoggio sommergibili. In novembre l'unit\u00e0 divenne operativa, disponendo di dodici idrovolanti, otto dei quali pronti al volo. La sua base era l'Idroscalo di Brindisi.\nIl 27 gennaio 1916 l\u2019\"Europa\" venne inviata a Valona con 4 Macchi L.1 e l\u00ec rimase di base, in appoggio alle operazioni di evacuazione dell'esercito serbo attraverso i porti albanesi. \nTra i suoi piloti vi era Giovanni Roberti di Castelvero.\nRimase nella base albanese sino al termine del conflitto operando dalla primavera 1917 con la 258\u00aa Squadriglia, dotata di idrovolanti FBA Type H e poi Macchi M.5, che venivano impiegati nel pontile di Valona insieme a quelli della 257\u00aa Squadriglia FBA del Regio Esercito che aveva invece base a terra a Brindisi.\nIl compiti delle 2 squadriglie FBA era di collaborare allo sbarramento del Canale d'Otranto difendendo il traffico navale alleato ed attaccare le basi austriache di Cattaro e Durazzo.\nInoltre successivamente dovevano attaccare le postazioni difensive albanesi in appoggio all'esercito.\nIl primo comandante della 258\u00aa \u00e8 stato il Tenente di Vascello Aldo Pellegrini.\nNel maggio 1917 2 FBA della 258\u00aa della Regia Nave Europa presero parte alla battaglia del Canale d'Otranto. Nel corso della prima guerra mondiale la nave svolse principalmente attivit\u00e0 di manutenzione ed appoggio idrovolanti, ma anche di appoggio ai sommergibili. Fu molto intensa l'attivit\u00e0 operativa dei suoi velivoli, i quali effettuarono in tutto 1884 missioni di guerra, di cui pi\u00f9 di 1500 di ricognizione in territorio nemico.\nRadiata nel 1920, l\u2019\"Europa\" venne avviata alla demolizione.\nCollegamenti esterni.\nAlmanacco storico navale - Europa Nave appoggio e trasporto Aerei "}
{"id": "1979850", "revid": "767487", "url": "https://it.wikipedia.org/wiki?curid=1979850", "title": "Ivo Daneu", "text": ""}
{"id": "1979855", "revid": "599013", "url": "https://it.wikipedia.org/wiki?curid=1979855", "title": "Richard Sukuta-Pasu", "text": "Carriera.\nNel 2008 ha vinto il Campionato europeo Under-19 con la Nazionale tedesca. In quella rassegna ha realizzato 3 gol, vicecapocannoniere del torneo."}
{"id": "1979856", "revid": "36426", "url": "https://it.wikipedia.org/wiki?curid=1979856", "title": "Obelisco flaminio", "text": ""}
{"id": "1979857", "revid": "205250", "url": "https://it.wikipedia.org/wiki?curid=1979857", "title": "Liliana Renzi", "text": "Carriera.\nStudi\u00f2 pianoforte al conservatorio \"Gioacchino Rossini\" di Pesaro dove si diplom\u00f2 all'et\u00e0 di 14 anni sotto la guida del M\u00b0 Riccardo Zandonai e del M\u00b0 Vincenzo Mannino.\nSuon\u00f2 in diverse trasmissioni radiofoniche dell'EIAR; tenne molti concerti in Italia e all'estero (Svizzera, Germania, Sud America, Sudafrica, Birmania e Asia).\nAll'et\u00e0 di 20 anni si trasfer\u00ec a Milano studiare Composizione e Direzione d'orchestra, sotto la guida del celebre M\u00b0 Giorgio Federico Ghedini, diventando cos\u00ec la prima donna italiana a prendere questo diploma.\nFu amica di Vittorio Fellegara e di Luciano Chailly.\nNegli anni ottanta pubblic\u00f2 diversi libri riguardanti la cura del corpo con gli editori De Vecchi.\nInsegna all'accademia Carla Strauss in via Brera di Milano.\nAl riguardo Mara Cantoni ha affermato: \"Mi ha particolarmente emozionato far nascere questo laboratorio nella scuola che ancora porta il nome di Carla Strauss. Questa donna speciale, che pi\u00f9 di sessant'anni fa port\u00f2 in Italia una nuova arte del movimento, rester\u00e0 nel ricordo di generazioni di allieve. Ma \u00e8 alla sua rivoluzionaria collaboratrice, Liliana Renzi, che devo l'impronta indelebile del gesto musicale.\"\nDopo l'esperienza presso la \"Carla Struss\" apr\u00ec il \"Linea Oxford\" presso Via Senato a Milano. Inaugur\u00f2 altre scuole musicali in Piazzetta Verdi e in Via Rossetti, di cui si occup\u00f2 fino al 2006.\n\u00c8 stata insegnante delle famiglie della borghesia milanese quali Cabassi, Borletti, Moratti, Innocenti, Bassani e Pirelli.\nTra le sue allieve troviamo l'ex sindaco di Milano Letizia Moratti, Milly Moratti, la regista e scrittrice Mara Cantoni, Alessandra Gallone, la cantante Lucia Mannucci del Quartetto Cetra.\nSi ritir\u00f2 a vivere a Milano. Il giorno 8 febbraio 2012 a causa di un tragico incidente, un incendio sviluppatosi nella cucina del suo appartamento, mor\u00ec all'et\u00e0 di 84 anni nella sua casa milanese."}
{"id": "1979858", "revid": "729019", "url": "https://it.wikipedia.org/wiki?curid=1979858", "title": "Mugolio", "text": "Il mug\u00f2lio \u00e8 un olio essenziale estratto dai rametti di pino mugo.\nSi produce utilizzando la parte terminale dei rametti dell'ultima annata, dalla corteccia ancora verde. Il taglio dei rametti viene generalmente effettuato nel periodo estivo, preferibilmente nel mese di luglio."}
{"id": "1979859", "revid": "2058471", "url": "https://it.wikipedia.org/wiki?curid=1979859", "title": "Sonda (lanciatore)", "text": "I razzi della serie Sonda sono i primi razzi brasiliani, lanciati del Cosmodromo della Barreira do Inferno. Si tratta di razzi-sonda utilizzati in missioni suborbitali di esplorazione dello spazio, capaci di lanciare carichi utili per esperimenti scientifici e tecnologici.\nQuesti razzi sono serviti come base per il razzo Veicolo Lanciatore di Satelliti.\nDescrizione tecnica.\nI razzi della serie Sonda sono stati costruiti in quattro versioni (Sonda 1, 2, 3 e 4), lanciate tra il 1965 ed il 2002. Si tratta di lanciatori solitamente a due stadi, con l'eccezione del Sonda 2 che \u00e8 un monostadio.\nEvoluzione.\nDal lancio dei razzi Sonda IV, inizi\u00f2 il progetto per un veicolo di lancio in grado di posizionare i satelliti in orbita bassa, che sarebbe diventato il Satellite Launch Vehicle (VLS). Inoltre, il motore S40 \u00e8 stato utilizzato per creare un nuovo razzo da sondaggio, il VS-40."}
{"id": "1979863", "revid": "26244", "url": "https://it.wikipedia.org/wiki?curid=1979863", "title": "Olio di mugolio", "text": ""}
{"id": "1979864", "revid": "26244", "url": "https://it.wikipedia.org/wiki?curid=1979864", "title": "Olio di Mugolio", "text": ""}
{"id": "1979866", "revid": "26244", "url": "https://it.wikipedia.org/wiki?curid=1979866", "title": "Olio essenziale di mugolio", "text": ""}
{"id": "1979867", "revid": "26244", "url": "https://it.wikipedia.org/wiki?curid=1979867", "title": "Olio essenziale di Mugolio", "text": ""}
{"id": "1979868", "revid": "767487", "url": "https://it.wikipedia.org/wiki?curid=1979868", "title": "Chorus of One", "text": "Chorus of One \u00e8 un EP del gruppo hardcore punk statunitense Strike Anywhere. Attualmente fuori produzione, l'EP \u00e8 incluso della raccolta \"To Live in Discontent\".\n\"Question the Answer\" \u00e8 incluso nella colonna sonora del videogioco di skateboard \"Tony Hawk's American Wasteland\".\nVinile in edizione limitata.\nSono state pubblicate dalla No Idea Records delle edizioni limitate."}
{"id": "1979869", "revid": "26244", "url": "https://it.wikipedia.org/wiki?curid=1979869", "title": "Olio essenziale di pino mugo", "text": ""}
{"id": "1979870", "revid": "124003418", "url": "https://it.wikipedia.org/wiki?curid=1979870", "title": "Bionic Woman", "text": "Bionic Woman \u00e8 una serie televisiva creata da David Eick e prodotta dalla NBC. \u00c8 un remake della serie televisiva \"La donna bionica\", andata in onda negli anni settanta, creata da Kenneth Johnson e basata sul romanzo \"Cyborg\" di Martin Caidin. David Eick ha lavorato come produttore esecutivo insieme a Laeta Kalogridis e Jason Smilovic.\nTrama.\nLa serie racconta la vita della barista Jamie Sommers, occupata a crescere la sorella minore a San Francisco e a raggiungere la fine del mese con il suo magro stipendio. Dopo essere quasi morta in un incidente stradale, Jamie viene salvata dal suo ragazzo Will Anthros, che la opera utilizzando degli impianti e delle avanzate protesi bioniche che sostituiscono le sue gambe, il braccio, l'orecchio e l'occhio destro, che la trasformano nella \"Donna Bionica\".\nCancellazione della serie.\nDopo il successo dei primi episodi, gli ascolti sono progressivamente diminuiti. Inoltre, a causa dello sciopero indetto dal sindacato degli sceneggiatori e di alcuni problemi tra gli autori, sono andati in onda solo otto episodi e, nel marzo 2008, la NBC ha ufficialmente cancellato la serie.\nApparizioni e riferimenti.\nNella serie appaiono diversi attori protagonisti di un'altra serie televisiva prodotta da Eick, \"Battlestar Galactica\". Come protagonista c'\u00e8 infatti Katee Sackhoff (Kara Thrace \"Starbuck\" della serie\" Battlestar Galactica\", \"Scorpion\" nella versione italiana), Callum Keith Rennie (il Cylon Leoben Conoy) nei panni di Victor, Mark Sheppard (l'avvocato Romo Lampkin) nella parte di Anthony Anthros e anche Aaron Douglas (Galen \"Capo\" Tyrol) che appare al termine del 1\u00ba episodio. Inoltre nel 2\u00ba episodio, quando Jamie e Ruth entrano in una casa disabitata di Paradise, la televisione sta trasmettendo proprio un episodio di \"Battlestar Galactica\".\nInfine, nell'ultimo episodio, Jamie e Becca (la sorella) sono in camera d'albergo, dove la televisione sta trasmettendo uno dei primi episodi della serie televisiva \"Heroes\"."}
{"id": "1979878", "revid": "599013", "url": "https://it.wikipedia.org/wiki?curid=1979878", "title": "Kenny Walker", "text": ""}
{"id": "1979880", "revid": "647919", "url": "https://it.wikipedia.org/wiki?curid=1979880", "title": "LIBERA", "text": ""}
{"id": "1979885", "revid": "201345", "url": "https://it.wikipedia.org/wiki?curid=1979885", "title": "Real Madrid", "text": ""}
{"id": "1979890", "revid": "137928", "url": "https://it.wikipedia.org/wiki?curid=1979890", "title": "SLIP", "text": ""}
{"id": "1979894", "revid": "599013", "url": "https://it.wikipedia.org/wiki?curid=1979894", "title": "Isaiah Rider", "text": ""}
{"id": "1979896", "revid": "287204", "url": "https://it.wikipedia.org/wiki?curid=1979896", "title": "Castello di Lancut", "text": ""}
{"id": "1979897", "revid": "45927", "url": "https://it.wikipedia.org/wiki?curid=1979897", "title": "Picciottu", "text": ""}
{"id": "1979898", "revid": "767487", "url": "https://it.wikipedia.org/wiki?curid=1979898", "title": "Dee Brown (cestista 1968)", "text": "\u00c8 il padre di Lexie Brown."}
{"id": "1979900", "revid": "112266172", "url": "https://it.wikipedia.org/wiki?curid=1979900", "title": "La ragazza dell'ombrellone accanto/Mi guardano", "text": "La ragazza dell'ombrellone accanto/Mi guardano \u00e8 il 56\u00ba singolo di Mina, pubblicato a fine agosto del 1963 su vinile a 45 giri dall'etichetta Italdisc.\nIl disco.\nTentativo con scarso successo di eguagliare il successo delle vendite di Stessa spiaggia, stesso mare pubblicato pochi mesi prima. Resta un disco tipicamente estivo con una copertina decisamente balneare.\nEsiste in versione per jukebox con gli stessi brani.\nStampato e distribuito in Germania nel 1963 con copertina diversa (Polydor 52175).\nEntrambe le canzoni sono contenute nell'album \"Stessa spiaggia, stesso mare\" (1963) e nella raccolta \"\" del 2010.\nTony De Vita e la sua orchestra accompagnano Mina nei due brani. L'arrangiamento del lato A \u00e8 di Piero Gosio.\n\"Mi guardano\".\nOltre a essere presente anche nell'album \"Mina N\u00ba 7\" del 1964, \u00e8 stata riproposta da Mina nel 1970 in una nuova versione in italiano inserita nell'album \"...quando tu mi spiavi in cima a un batticuore...\".\nLa versione in spagnolo col titolo Me miran (non \u00e8 noto l'autore del testo) si trova nell'EP del 1963 \"Renato/S'en va anar/Me miran/La misma playa\" (Discophon 27.234) che appartiene alla discografia in quel paese e nella raccolta \"Mina latina due\" (1999)."}
{"id": "1979903", "revid": "6923", "url": "https://it.wikipedia.org/wiki?curid=1979903", "title": "Stile nominale", "text": "Lo stile nominale caratterizza i testi in cui si fa uso di poche forme verbali per privilegiare quello di sostantivi e aggettivi (si tratta cio\u00e8 dell'uso dei nomi che indicano dei processi o delle situazioni).\nIn virt\u00f9 dello stile nominale \u00e8 inoltre possibile ottenere risultati particolari in un testo letterario. Peraltro, questo stile \u00e8 comune nella burocrazia e nei titoli dei giornali.\nPer esempio, anzich\u00e9 dire\nsar\u00e0 possibile dire\nOltre che mediante nominalizzazione totale, la rinuncia ai verbi pu\u00f2 essere attuata ricorrendo all'ellissi; in tal caso, il verbo sar\u00e0 semplicemente sottinteso.\nProseguendo, un enunciato che sia completamente privo di verbo si definisce frase nominale:\nIn ultimo, ad accompagnare lo stile nominale sono soprattutto i fenomeni di subordinazione implicita (ad esempio, tramite l'uso del gerundio o del participio)."}
{"id": "1979905", "revid": "300067", "url": "https://it.wikipedia.org/wiki?curid=1979905", "title": "Wayne Brabender", "text": ""}
{"id": "1979906", "revid": "287204", "url": "https://it.wikipedia.org/wiki?curid=1979906", "title": "Kosan\u010di\u0107ev Venac", "text": "Kosan\u010di\u0107ev Venac, in serbo \"\u041a\u043e\u0441\u0430\u043d\u0447\u0438\u045b\u0435\u0432 \u0412\u0435\u043d\u0430\u0446\", \u00e8 un quartiere della citt\u00e0 di Belgrado, appartenente alla municipalit\u00e0 di Stari Grad.\nUbicazione.\nLa zona sorge nella parte nord-occidentale della vecchia Belgrado, su una collina lungo la riva del fiume Sava. \u00c8 delimitata a nord dal parco Kalemegdan, ad est dalla via Gracanicka, a sud dalla via Brankova e, ad ovest dalla via Karadodeva e dal fiume.\nStoria ed edifici significativi.\nKosan\u010di\u0107ev Venac \u00e8 il pi\u00f9 antico insediamento serbo al di fuori della fortezza di Belgrado. Durante il Medioevo, al tempo dell'occupazione ottomana, alcuni serbi vi costruirono un piccolo villaggio con una chiesa dedicata all'Arcangelo Michele e un cimitero, che fu il fulcro della vita della popolazione serba lontana dal cuore della vita politica ed economica della Belgrado turca.\nDel primitivo insediamento, oggi, restano solo l'andamento curvo ed irregolare delle strade e le fondazioni degli antichi bastioni di epoca austriaca, lungo i quali furono successivamente costruiti diversi edifici. Infatti, molti edifici furono costruiti sulle preesistenti vecchie dimore solo dopo la seconda rivolta serba del 1815, quando la Serbia ottenne lo status di principato autonomo all'interno dell'Impero ottomano. Tra le prime nuove edificazioni ci fu quella della Casa della Contessa Ljubica del 1829 (oggi museo) e quella della cattedrale di San Michele del 1837 volute dal principe Milo\u0161 Obrenovi\u0107.\nIl periodo successivo a quello della completa indipendenza della Serbia, ottenuta nel 1867, \u00e8 quello in cui Kosan\u010di\u0107ev Venac fu modificato pi\u00f9 radicalmente. Divenuta capitale del Regno di Serbia, Belgrado inizi\u00f2 ad avere un forte sviluppo urbanistico che part\u00ec proprio dal suo nucleo storico che nel 1872 fu denominato Kosan\u010di\u0107ev Venac in onore dell'eroe nazionale Ivan Kosan\u010di\u0107, morto durante la battaglia di Kosovo Polje nel 1389, il cui busto fu inserito nella facciata della casa del mercante Trajkovi\u0107, costruita nel 1895.\nTra la fine del XIX e l'inizio del XX secolo, il quartiere divenne uno dei pi\u00f9 importanti di Belgrado, dopo la costruzione del molo lungo la Sava (oggi sede di ristoranti di qualit\u00e0) e della casa doganale; vi furono costruiti l'Hotel Kragujevac e numerose case di commercianti, tra cui quella del ricco mercante Dimitrije Krsmanovi\u0107 che oggi ospita l'ambasciata austriaca. Divenne anche sede di alcune fabbriche, tra cui la cartiera Vape che nel 1920 divenne sede della Biblioteca nazionale. Al 1937 risale l'edificazione della sede del Patriarcato ortodosso (oggi museo della chiesa ortodossa serba), costruito al posto del palazzo del Metropolita di Belgrado che nel 1929 riacquist\u00f2 il titolo di patriarca, perduto nel 1766.\nDurante la Seconda guerra mondiale, Kosan\u010di\u0107ev Venac fu seriamente danneggiato. Nel 1941 fu colpito da un bombardamento che distrusse totalmente la Biblioteca nazionale causando la scomparsa circa un milione di inestimabili volumi. Ad oggi ne restano visibili le fondamenta, accompagnate da una placca commemorativa.\nIl quartiere ospita ad oggi la sede e la facolt\u00e0 di pittura dell'Universit\u00e0 d'arte di Belgrado e la famosa , uno degli edifici pi\u00f9 antichi della citt\u00e0 e di grande importanza storico-culturale."}
{"id": "1979907", "revid": "253269", "url": "https://it.wikipedia.org/wiki?curid=1979907", "title": "Oliver Hudson", "text": "Biografia.\nFiglio della nota attrice Goldie Hawn e del cantante italoamericano Bill Hudson, dopo il divorzio dei genitori, cresce in Colorado assieme alla sorella minore Kate, alla madre e al suo compagno, Kurt Russell e al fratellastro Wyatt.\nCarriera.\nInizia la sua carriera come assistente di produzione per il film \"Decisione critica\", in seguito debutta nel film del 1999 \"Sperduti a Manhattan\", film con protagonisti la madre e Steve Martin. Nel 2002 partecipa al film \"Vizi mortali\", ma si mette in luce nel ruolo di Eddie Doling, interesse amoroso di Joey Potter, in sedici episodi di \"Dawson's Creek\". Nello stesso anno viene incluso dalla rivista \"People\" nella lista dei 50 uomini pi\u00f9 belli. \nNel 2006 recita in due film horror \"The Breed - La razza del male\" e \"Black Christmas - Un Natale rosso sangue\"; \u00e8 poi stato impegnato con la sit-com \"Le regole dell'amore\", in cui interpreta il ruolo di Adam.\nVita privata.\nHa una partecipazione molto sfortunata al Main Event delle \"World Series of Poker\" del 2005: viene eliminato dalla competizione da Sam Farha alla prima mano.\nIl 9 giugno 2006 si \u00e8 sposato in Messico con l'attrice Erinn Bartlett. La coppia ha tre figli: Wilder Brooks Hudson, nato il 23 agosto 2007, Bodhi Hawn Hudson, nato il 19 marzo 2010 e Rio Laura Hudson, nata nel luglio 2013."}
{"id": "1979917", "revid": "767487", "url": "https://it.wikipedia.org/wiki?curid=1979917", "title": "Chicho Sibilio", "text": ""}
{"id": "1979918", "revid": "287204", "url": "https://it.wikipedia.org/wiki?curid=1979918", "title": "Candido Antonio Sibilio", "text": ""}
{"id": "1979924", "revid": "599013", "url": "https://it.wikipedia.org/wiki?curid=1979924", "title": "J\u00falio C\u00e9sar Santos Correa", "text": "Carriera.\nJ\u00falio C\u00e9sar ha iniziato la sua carriera in Honduras, con la maglia del Marath\u00f3n. Si \u00e8 poi trasferito in Spagna, al Real Valladolid e, tre anni dopo, al . Con le \"Merengues\", si \u00e8 aggiudicato la Champions League 1999-2000, ma \u00e8 stato venduto al Milan al termine del campionato. In Italia, non si \u00e8 ambientato ed \u00e8 emigrato in diversi stati europei, militando nella Real Sociedad, nel Benfica e nell'.\nDopo aver tentato il ritorno al Real Valladolid, con scarso successo, \u00e8 passato al Bolton Wanderers, in Premier League. \u00c8 stato impiegato in maniera irregolare e, nella partita contro il Manchester United, si \u00e8 rotto un piede e non \u00e8 riuscito cos\u00ec a guadagnarsi un posto da titolare.\nNel 2005, \u00e8 stato ingaggiato dai messicani del Tigres, con cui ha partecipato anche alla Copa Libertadores, oltre che alla Primera Divisi\u00f3n de Mexico.\nA luglio 2006, \u00e8 stato ingaggiato dall'Olympiakos e, due anni dopo, dalla Dinamo Bucarest.\nIl suo nome \u00e8 stato coinvolto nelle accuse di corruzione del calcio inglese del 2006.\nA gennaio 2009 viene acquistato dai turchi del Gaziantepspor, dove resta sino al giugno 2010, quando poi si trasferisce in Portogallo, al Mar\u00edtimo, dove per\u00f2 rescinde il contratto e da febbraio \u00e8 in prova coi Kansas City Wizards, nella MLS."}
{"id": "1979927", "revid": "216098", "url": "https://it.wikipedia.org/wiki?curid=1979927", "title": "Marcia (meccanica)", "text": ""}
{"id": "1979930", "revid": "1776051", "url": "https://it.wikipedia.org/wiki?curid=1979930", "title": "Requiem (John 5)", "text": "Requiem \u00e8 il quarto album in studio del chitarrista statunitense John 5, pubblicato nel 2008 per la 60 Cycle Hum Records."}
{"id": "1979934", "revid": "89577", "url": "https://it.wikipedia.org/wiki?curid=1979934", "title": "Reductio ad nazium", "text": ""}
{"id": "1979935", "revid": "599013", "url": "https://it.wikipedia.org/wiki?curid=1979935", "title": "Josep Mar\u00eda Margall", "text": "\u00c8 il fratello di Narc\u00eds e Enric Margall."}
{"id": "1979937", "revid": "300067", "url": "https://it.wikipedia.org/wiki?curid=1979937", "title": "Jose Maria Margall", "text": ""}
{"id": "1979939", "revid": "287204", "url": "https://it.wikipedia.org/wiki?curid=1979939", "title": "Josep Maria Margall", "text": ""}
{"id": "1979946", "revid": "599013", "url": "https://it.wikipedia.org/wiki?curid=1979946", "title": "Il cielo in una stanza/Ma se ghe penso", "text": "Il cielo in una stanza/Ma se ghe penso \u00e8 il 98\u00b0 singolo di Mina, pubblicato a settembre del 1969 su vinile a 45 giri dall'etichetta privata dell'artista PDU.\nIl disco.\nEsiste anche una versione promo.\nLa copertina ufficiale \u00e8 diversa da quella raffigurata in info box.\nArrangiamenti, orchestra e direzione orchestrale: Augusto Martelli. Tecnico del suono Nuccio Rinaldis.\n\"Il cielo in una stanza\".\nVersione acustica con un nuovo arrangiamento di Augusto Martelli del famoso brano di Gino Paoli. Il nome del quale compare finalmente nei crediti come unico autore del pezzo, essendosi il cantautore iscritto nel frattempo alla SIAE.\nL'incisione \u00e8 ripresa dal progetto \"Le pi\u00f9 belle canzoni italiane interpretate da Mina\", un LP a tiratura limitata realizzato nel 1968 esclusivamente per gli abbonati ad alcune riviste. Album riproposto ufficialmente nel 1969 con titolo \"I discorsi\" e copertina differenti.\nMina, agli esordi nel 1960, aveva gi\u00e0 pubblicato sul 45 giri \"Il cielo in una stanza/La notte\" e nell'album omonimo una versione diversa di questa canzone.\nNel 1988 ne proporr\u00e0 una terza con il solo accompagnamento al piano di Renato Sellani, compresa nella raccolta \"Oggi ti amo di pi\u00f9\".\n\"Ma se ghe penso\".\nBrano tradizionale in lingua ligure, distintivo della canzone dialettale genovese e della collegata scuola di cantautori, in cui un abitante lontano dal capoluogo rievoca nostalgicamente immagini della sua citt\u00e0. Interpretato per la prima volta dal soprano Luisa Rondolotti nel 1925, ha avuto rivisitazioni da molti dei pi\u00f9 importanti cantanti della musica leggera italiana.\nMina aveva gi\u00e0 inserito questa versione nell'album \"Dedicato a mio padre\" del 1967.\nLa cantante l'ha presentata dal vivo nella quarta puntata (22 aprile 1967) del programma televisivo \"Sabato sera\". Questa esibizione \u00e8 presente nel DVD \"Gli Anni Rai 1967 Vol. 6\".\nE poi ancora in un frammento di un medley con l'orchestra di Bruno Canfora; una fantasia di canzoni regionali per la serata finale di \"Canzonissima 1968\" (6 gennaio 1969), reperibile nella raccolta \"Le Canzonissime Vol. 2\" del 1996."}
{"id": "1979949", "revid": "146644", "url": "https://it.wikipedia.org/wiki?curid=1979949", "title": "Volo Pan 103", "text": ""}
{"id": "1979950", "revid": "300067", "url": "https://it.wikipedia.org/wiki?curid=1979950", "title": "Manolo Flores", "text": ""}
{"id": "1979951", "revid": "486946", "url": "https://it.wikipedia.org/wiki?curid=1979951", "title": "Guerra serbo-bosniaca", "text": ""}
{"id": "1979958", "revid": "709565", "url": "https://it.wikipedia.org/wiki?curid=1979958", "title": "Episodi di Bionic Woman", "text": "La prima e unica stagione della serie televisiva Bionic Woman \u00e8 stata trasmessa negli Stati Uniti dal 26 settembre al 14 novembre 2007 su NBC.\nIn Italia la stagione \u00e8 andata in onda in prima visione dal 26 settembre al 17 ottobre 2008 su Steel.\nIn chiaro, la prima parte della stagione (episodi 1-4) \u00e8 stata trasmessa dal 10 dicembre al 28 dicembre 2008 su Italia 1. La seconda parte (episodi 5-8) \u00e8 andata in onda dal 18 agosto al 25 agosto 2009 in seconda serata con doppio episodio settimanale.\n\"Un corpo nuovo\".\nTrama.\nJaime Sommers ha una vita normale, fa la barista e ha una sorella, Becca, e un fidanzato, Will. Una sera, tornando a casa, l'auto su cui si trova viene travolta e lei rimane gravemente ferita. Il suo ragazzo, nonch\u00e9 medico per un progetto sperimentale governativo, decide di salvarle la vita portandola nel laboratorio dove lavora e qui le vengono impiantate delle parti robotiche. Il loro primo esperimento, Sarah Corvus, \u00e8 fallito, e il \u201cprototipo\u201d \u00e8 fuggito dopo aver ucciso svariate persone dello staff, ora puntano tutto su di lei, dato che in ballo ci sono parecchi milioni di dollari. Il suo ragazzo Will viene ucciso da Sarah. Sar\u00e0 difficile, per Jaime, accettare questo suo corpo nuovo ma, soprattutto, che la sua vita non sar\u00e0 pi\u00f9 la stessa.\n\"Mistero a Paradise\".\nTrama.\nMentre Jaime accetta di far parte dell'organizzazione governativa che combatte il crimine e inizia l'addestramento sotto la guida esperta di Jae, in una piccola cittadina a Nord-Ovest dell'Idaho, Paradise, accade qualcosa di strano: tutti gli abitanti vengono ritrovati misteriosamente morti. Ecco, quindi, la prima missione di Jaime, la donna bionica.\n\"Sorellanza bionica\".\nTrama.\nA Jaime viene affidato il compito di proteggere una ragazzina, figlia di un importante personaggio canadese, durante il suo soggiorno negli Stati Uniti. Mentre la donna \u00e8 impegnata nella sua missione, Sarah Corvus si fa nuovamente viva, chiedendole solidariet\u00e0 e aiuto. Le dice di essere malata e Jaime ha pena per lei. Ma non c'\u00e8 da fidarsi.\n\"Confronto diretto\".\nTrama.\nJaime e Antonio partono alla volta del Paraguay per salvare Stevens, un medico americano rapito da un gruppo di terroristi perch\u00e9 in possesso di una chiavetta USB con informazioni molto importanti che doveva decifrare per conto della CIA. Una volta liberato Stevens e scoperto che la chiavetta contiene informazioni su di lei, Jaime si rende conto che Antonio ha in mente di ucciderlo e decide di scappare con Stevens. Durante la fuga, Stevens racconta tutto quello che ha avuto modo di leggere nei file contenuti nella chiavetta: le modalit\u00e0 con cui operano gli antrociti e, soprattutto, la loro durata; infatti, trascorsi cinque anni, la donna bionica \u00e8 destinata a morire. Rientrata negli Stati Uniti, Jaime si confronta con Jonas, che la rassicura e s'impegna a trovare una cura per salvarla.\n\"Studi universitari\".\nTrama.\nPer sapere chi gestisce un traffico di chip neurali, Jaime deve fingersi una studentessa di neuroscienze all'universit\u00e0 di Stanwick. Il sospettato numero uno, il professor Samuels, si rivela essere innocente. L'attenzione di Jaime, per\u00f2, \u00e8 rivolta al suo giovane assistente, Tom, che le fa la corte e che ingiustamente viene ritenuto colpevole da tutto il Gruppo Berkut. La ragazza, invece, sente di potersi fidare di lui e i fatti le daranno ragione: in realt\u00e0, Tom, \u00e8 un agente della CIA, che sta svolgendo un'indagine sullo stesso caso.\n\"La lista\".\nTrama.\nIl Gruppo Berkut e la CIA, impegnati a recuperare una lista con tutti i nomi dei loro agenti, organizzano un'azione congiunta a Parigi. Jaime si trova a dover lavorare con Tom, ma la loro relazione mette a rischio l'esito della missione pi\u00f9 di una volta. Nel frattempo, Becca viene sorpresa ubriaca al volante da un poliziotto e deve telefonare a Jonas perch\u00e9 la vada a prendere al commissariato.\n\"Questione di fiducia\".\nTrama.\nMentre la relazione con Tom procede a gonfie vele, a Jaime viene affidato il compito, insieme al collega Antonio, di proteggere la vita del presidente di un paese africano in viaggio negli Stati Uniti. La cosa, per\u00f2, si rivela pi\u00f9 complicata del previsto quando, all'arrivo in aeroporto, un misterioso cecchino tenta di uccidere il presidente. Nel frattempo Jaime, insospettita dal comportamento del collega, scopre che in qualche modo Antonio \u00e8 coinvolto i questa storia e, purtroppo, questo lo condurr\u00e0 alla morte. Sconvolta dalla scomparsa dell'amico, Jaime trover\u00e0 conforto fra le braccia di Tom.\n\"Non disturbare\".\nTrama.\nJonas manda Jaime in vacanza nel Montana, chiedendole di consegnare una valigetta. Jaime parte con la sorella Becca pensando di potersi rilassare, ma in realt\u00e0, diventa fonte di una nuova e pericolosa missione, all'insaputa di Becca."}
{"id": "1979959", "revid": "114516516", "url": "https://it.wikipedia.org/wiki?curid=1979959", "title": "L'ombra venuta dal tempo", "text": "L'ombra venuta dal tempo (\"The Shadow Out of Time\") \u00e8 un racconto lungo horror dello scrittore statunitense Howard Phillips Lovecraft. Appartiene al cosiddetto Ciclo di Cthulhu: scritto tra il novembre 1934 e il febbraio 1935, fu pubblicato per la prima volta nel giugno 1936 sulla rivista fantascientifica \"Astounding Stories\".\nGenesi.\nQuest'opera, come anche il frammento narrativo \"Il prete malvagio\" (\"The Evil Clergyman\"), prende spunto da un sogno. Nella stessa lettera spedita a Clark Ashton Smith dove raccontava dello strano sogno del prete, Lovecraft espone quest'altra visione notturna:\nDa questo sogno lo scrittore prender\u00e0 l'avviamento per farne un racconto che scriver\u00e0 tra il novembre del 1934 e il marzo del 1935. Si tratter\u00e0 del penultimo racconto che porter\u00e0 la sua firma, l'ultimo sar\u00e0 \"L'abitatore del buio\" (\"The Haunter of the Dark\") scritto nel novembre del 1935.\nTrama.\nNathaniel Wingate Peaslee, professore associato e titolare della cattedra di economia alla Miskatonic University, ha una crisi durante una lezione. Incosciente dal 1908 al 1913, si risveglia dopo 5 anni vittima di un'amnesia. Durante tutto il periodo di vuoto mentale ci\u00f2 che occupa il corpo del professor Peaslee, e quindi la sua mente, non \u00e8 altro che una presenza esterna venuta da molto lontano. La coscienza del professore, spodestata dal suo stesso corpo, viene invece trasferita nel corpo della creatura che sta occupando il suo, una creatura presente in un particolare luogo della terra milioni di anni addietro rispetto al tempo vissuto dal professore. Tutto questo avviene grazie alle migrazioni mentali di cui questi esseri sono capaci. Cos\u00ec, come la creatura ospite nel corpo di Peaslee ha occasione di esplorare e studiare il tempo del professore, motivo stesso della sua trasmigrazione, allo stesso modo ha occasione di fare il professore nel corpo dell'essere misterioso.\nPassati i cinque anni e tornando al proprio corpo il professore non ricorda nulla della sua esperienza extracorporea, a causa delle modifiche che le stesse creature apportano alla sua mente. Col tempo, indagando su ci\u00f2 che il suo ospite ha fatto nei cinque anni in cui ha usato il suo corpo, emergono delle rimembranze sempre pi\u00f9 verosimili. Il protagonista ne ha la conferma quando in Australia dei ricercatori, venuti a conoscenza delle esperienze del professore, contattano quest'ultimo per informarlo di importanti scoperte archeologiche che presto confermano la reale natura dei suoi ricordi.\nCollegamenti ad altre opere.\nNel racconto Peaslee si reca in Australia assieme al professor William Dyer. Questi \u00e8 il capo della spedizione antartica, nonch\u00e9 narratore, di un altro racconto di Lovecraft: Alle montagne della follia, ambientato prima dei fatti australiani. \nLa creatura ospite nel corpo di Peaslee, durante quei cinque anni, compie dei viaggi ben precisi. Uno di questi la porta in Arabia in mezzo al deserto, dove probabilmente visita La citt\u00e0 senza nome, luogo protagonista dell'omonimo racconto di Lovecraft. "}
{"id": "1979960", "revid": "179777", "url": "https://it.wikipedia.org/wiki?curid=1979960", "title": "Pubblicani", "text": ""}
{"id": "1979963", "revid": "767487", "url": "https://it.wikipedia.org/wiki?curid=1979963", "title": "Luis Miguel Santillana", "text": ""}
{"id": "1979965", "revid": "4711", "url": "https://it.wikipedia.org/wiki?curid=1979965", "title": "Lu\u00eds Miguel Santillana", "text": ""}
{"id": "1979968", "revid": "767487", "url": "https://it.wikipedia.org/wiki?curid=1979968", "title": "Out of Bounds", "text": "Out of Bounds \u00e8 il secondo album pubblicato dalla punk rock band svedese No Fun At All. In esso son contenuti i pezzi tra i pi\u00f9 famosi della band quali \"Beat 'em Down\", \"Master Celebrator\", \"In a Moment\". L'album fu stampato con due copertine diverse: la prima raffigurante un'invasione aliena, la seconda con un pinguino sotto un portale greco su sfondo celeste."}
{"id": "1979973", "revid": "1543377", "url": "https://it.wikipedia.org/wiki?curid=1979973", "title": "Vincent Starrett", "text": "Biografia.\nStarrett nacque a Toronto, in Canada, in un appartamento sopra la libreria di propriet\u00e0 di suo nonno (circostanza che si riflette nel titolo della sua autobiografia \"Born in a bookshop\"). Suo padre alla fine del 1890 trasfer\u00ec la famiglia a Chicago dove Starrett frequent\u00f2 la John Marshall High School. \nStarrett trov\u00f2 un lavoro come reporter nel 1905, e successivamente, due anni pi\u00f9 tardi, inizi\u00f2 a lavorare per il \"Chicago Daily News\", dapprima come cronista di cronaca nera e in seguito come corrispondente di guerra in Messico nel 1914 (fino al 1915).\nNel 1920 Starrett scrisse il suo primo racconto, intitolato \"The Adventure of the Unique Hamlet\" (tradotto in italiano come \"L'\"Amleto\" unico\"). In questa storia, un pastiche, il protagonista \u00e8 Sherlock Holmes, al quale spetter\u00e0 il compito di scoprire chi ha rubato l'unico, preziosissimo volume in quarto dell\"'Amleto\" di William Shakespeare, risalente al 1604.\nStarrett inizi\u00f2 la sua carriera di scrittore del mistero e di gialli dopo il 1920. Il suo personaggio principale, nelle storie pubblicate su diverse riviste pulp e in alcuni romanzi, fu l'investigatore privato Jimmie Lavender. Il nome del detective era quello di un lanciatore della squadra di baseball dei Chicago Cubs; Starrett scrisse al giocatore, chiedendogli il permesso di usare il suo nome, permesso che venne concesso.\nIl suo libro pi\u00f9 famoso \u00e8 \"La vita privata di Sherlock Holmes\", una raccolta di saggi e articoli sul famoso detective, pubblicata nel 1933. L'anno successivo Starrett fu presente alla cena di fondazione dei Baker Street Irregulars.\nStarrett tenne per 25 anni di seguito, fino a quando and\u00f2 in pensione nel 1967, un'influente rubrica letteraria, dal titolo \"Books Alive,\" per il \"Chicago Tribune\". \nTra le altre sue opere rientrano alcune storie horror e fantasy pubblicate sulla rivista Weird Tales, e poesie, raccolte nell'antologia \"Autolycus in Limbo\" (1943)."}
{"id": "1979978", "revid": "3115", "url": "https://it.wikipedia.org/wiki?curid=1979978", "title": "Donato Negro", "text": "Biografia.\nIl 15 luglio 1972 \u00e8 ordinato sacerdote dal vescovo Francesco Minerva, dopo aver frequentato il Pontificio Seminario Regionale Pugliese \"Pio XI\" di Molfetta e completati gli studi presso il Pontificio Seminario Romano Maggiore.\nHa conseguita la laurea in pedagogia all'universit\u00e0 di Lecce ed il dottorato in Sacra Teologia presso la Pontificia Universit\u00e0 Lateranense.\nDurante la permanenza romana ha ricoperto l'incarico di direttore spirituale, nel Pontificio Seminario Romano Minore.\nNumerosi gli incarichi ricevuti nella sua diocesi di origine:\nIl 22 dicembre 1993, allorch\u00e9 ricopriva la carica di rettore e docente del Pontificio Seminario Regionale Pugliese \"Pio XI\" di Molfetta, \u00e8 nominato, da papa Giovanni Paolo II, vescovo di Molfetta-Ruvo-Giovinazzo-Terlizzi, succede ad Antonio Bello deceduto il 20 aprile precedente.\nIl 10 febbraio 1994 ha ricevuto l'ordinazione episcopale, nella cattedrale di Molfetta, dall'arcivescovo di Lecce Cosmo Francesco Ruppi e da Francesco Minerva e Michele Mincuzzi, co-consacranti, entrambi arcivescovi emeriti di Lecce.\nIl 29 aprile 2000 \u00e8 stato trasferito all'arcidiocesi di Otranto.\nL'11 giugno 2018 \u00e8 succeduto all'arcivescovo Francesco Cacucci alla presidenza della Conferenza episcopale pugliese.\nPer gli incarichi speciali compiuti gli \u00e8 stato conferito un encomio dalla comunit\u00e0 dei \"MalatiG\" di Puglia\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1979980", "revid": "1684799", "url": "https://it.wikipedia.org/wiki?curid=1979980", "title": "Tzipora Obziler", "text": "Statistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "1979981", "revid": "599013", "url": "https://it.wikipedia.org/wiki?curid=1979981", "title": "Voshon Lenard", "text": ""}
{"id": "1979984", "revid": "767487", "url": "https://it.wikipedia.org/wiki?curid=1979984", "title": "Lecheria", "text": "Lecheria \u00e8 una citt\u00e0 del Venezuela situata a nord-est dello Stato Anzo\u00e1tegui, capoluogo del \"Municipio Tur\u00edstico Licenciado Diego Bautista Urbaneja\", che forma parte integrante dell'urbanizzazione (o area metropolitana) di Anzo\u00e1tegui, insieme alle citt\u00e0 di Barcelona, Guanta e Puerto La Cruz.\nHa una popolazione stimata in 35.500 abitanti distribuiti in 12\u00a0km\u00b2; erroneamente talvolta chiamata \"Lecherias\"\nStoria.\nNacque in origine col nome di San Miguel de Never\u00ec nel 1535, ma la resistenza dei gruppi indigeni, fra i quali quelli della zona di Cuman\u00e1, fece s\u00ec che il paese fosse abbandonato gi\u00e0 l'anno successivo dagli spagnoli; da allora serv\u00ec come rotta di comunicazione per le popolazioni della zona nord-orientale dell'allora colonia spagnola.\nL'attuale popolazione di Lecher\u00eca assume importanza durante il periodo coloniale del Venezuela, alla fine del XVIII secolo, quando la corona spagnola decise di costruire il Fortino della Maddalena (\"Fort\u00ecn de la Magdalena\"), terminato nel 1799 nella penisoletta prospiciente la cittadina, denominata \"Cerro El Morro\", per evitare gli attacchi dei pirati francesi, olandesi e inglesi contro i commercianti che incrociavano la rotta che univa Barcelona con Cuman\u00e1; successivamente, nel 1817, durante la Guerra d'indipendenza venezuelana, Sim\u00f3n Bol\u00edvar occup\u00f2 tale forrtino per breve tempo, nella battaglia contro i realisti filo-spagnoli; successivamente venne conquistato dai patrioti durante la presa da parte del Generale Rafael Urdaneta\nVerso la met\u00e0 del XIX secolo si trasform\u00f2 in una zona di allevamenti, in particolare di capre, producendo latte per la florida popolazione di Barcelona, tanto che da allora venne chiamata Lecheria (\"Latteria\"); gi\u00e0 all'inizio del XX secolo venne fondato un consorzio di pescatori in quello che oggi \u00e8 il centro della citt\u00e0, essendo predominante l'attivit\u00e0 ittica.\nIl 12 settembre 1967, Daniel Octavio Camejo fond\u00f2 la \"Compa\u00f1ia Anonima para el Desarrollo de la Zona Tur\u00edstica de Oriente (CAZTOR)\", con l'intenzione di creare uno sviluppo turistico della regione in grande scala. Cos\u00ec si decise di costruire, su una superficie di 900 ettari, dal \"Cerro El Morro\" fino alla vecchia salina di \"El Mag\u00fcey\" e \"El Para\u00edso\", pi\u00f9 di 20\u00a0km di canali artificiali. Lo sviluppo di questa zona origin\u00f2 l'incremento e costruzione di altre zone urbane (\"Urbanizaciones\") di Lecheria, oltre a centri commerciali, locali commerciali, piazze e aree pubbliche, nonch\u00e9 l'insediamento di alcune filiali e uffici commerciali di grandi compagnie. La sua ubicazione \u00e8 strategicamente favorevole, essendo posta tra le citt\u00e0 di Barcelona e Puerto La Cruz, che fecero s\u00ec da velocizzare la crescita della citt\u00e0 dall'inizio degli anni novanta."}
{"id": "1979988", "revid": "767487", "url": "https://it.wikipedia.org/wiki?curid=1979988", "title": "Tim Legler", "text": "Statistiche.\nNCAA.\n "}
{"id": "1979989", "revid": "1226", "url": "https://it.wikipedia.org/wiki?curid=1979989", "title": "Il templare", "text": "Il templare (\"The Templar\") \u00e8 un romanzo storico dello scrittore britannico Paul Doherty, pubblicato nel 2007. Edito in Italia nel giugno 2008 con il sottotitolo \"I segreti della Citt\u00e0 Santa\", racconta le varie fasi e vicissitudini che portarono alla conquista della citt\u00e0 di Gerusalemme nella Prima Crociata, il 15 luglio 1099. Il romanzo si apre infatti con il famoso sermone tenuto da papa Urbano II a Clermont, in Francia, nel 1095 ad esortare i fedeli occidentali a liberare la Terra Santa dal dominio musulmano."}
{"id": "1979991", "revid": "287204", "url": "https://it.wikipedia.org/wiki?curid=1979991", "title": "Virginia Ruano Pascual", "text": "Carriera.\nIl 22 maggio 2010 al \"Warsaw Open 2010 - Doppio\" di Varsavia, si \u00e8 aggiudicata il suo 43\u00ba torneo di doppio."}
{"id": "1979998", "revid": "124123", "url": "https://it.wikipedia.org/wiki?curid=1979998", "title": "Baynard Kendrick", "text": "Fu autore di romanzi polizieschi: la serie di gialli deduttivi incentrata su \"Duncan Maclain\", un investigatore privato cieco che ha lavorato con i suoi due pastori tedeschi e la sua famiglia di assistenti per risolvere i misteri di omicidi. I romanzi sono stati la base per due film interpretati da Edward Arnold, \"Occhi nella notte\" (1942) e \"The Hidden Eye\" (1945). Ha scritto anche usando lo pseudonimo di Richard Hayward.\nKendrick nacque a Philadelphia e viaggi\u00f2 in Canada per arruolarsi nell'Esercito canadese durante la prima guerra mondiale. Tornato negli Stati Uniti, in Pennsylvania, venne onorato dopo il conflitto e continu\u00f2 a scrivere. La scrittura di Kendrick riflette due interessi personali che egli aveva sviluppato: uno verso la cecit\u00e0 e l'abilit\u00e0 delle persone affette da questa inabilit\u00e0, il secondo verso la storia della Florida.\nNel 1967 vinse il premio Mystery Writers of America. Mor\u00ec nel 1977."}
{"id": "1980003", "revid": "767487", "url": "https://it.wikipedia.org/wiki?curid=1980003", "title": "State of Flow", "text": "State of Flow \u00e8 il quarto album pubblicato dalla punk rock band svedese No Fun At All, il primo dopo che il bassista storico Henrik Sunvisson lasci\u00f2 la band nel 1999. Inizialmente fu Mikael a sostituirlo al basso arruolando nella band Stefan Neuman come secondo chitarrista. Da quest'album \u00e8 stato estratto un solo singolo: Second Best di cui fu realizzato anche un video musicale. L'anno seguente all'uscita dell'album la band si scioglie temporaneamente."}
{"id": "1980004", "revid": "121150774", "url": "https://it.wikipedia.org/wiki?curid=1980004", "title": "Mar\u00eda Jos\u00e9 Mart\u00ednez S\u00e1nchez", "text": "In carriera ha vinto in tutto 5 tornei WTA in singolare, spingendosi fino alla posizione n\u00ba19 in classifica mondiale all'indomani dell'inattesa vittoria agli Internazionali d'Italia di Roma nel maggio 2010. Discreta doppista, si \u00e8 aggiudicata 16 tornei in doppio tra cui le WTA Finals del 2009 in coppia con la connazionale Nuria Llagostera Vives.\nOttima interprete del serve &amp; volley, ha annunciato il ritiro dalle competizioni nel 2014, all'et\u00e0 di 32 anni. Ma \u00e8 poi tornata a giocare nel 2016.\nCarriera.\nNel 2001 entra per la prima volta tra le cento giocatrici della classifica WTA, raggiungendo la semifinale a Madrid e i quarti di finale a Bogot\u00e0 e ad Anversa; in doppio vince quattro tornei, tutti in coppia con Anabel Medina Garrigues.\nMentre continua ad ottenere vari successi in tornei ITF, nel 2006 raggiunge i quarti di finale sia a Palermo che ad Acapulco; nello stesso anno ottiene la qualificazione al tabellone principale di Wimbledon e US Open, uscendo per\u00f2 subito al primo turno.\nTorna tra le Top100 nel 2008 arrivando per la prima volta in finale in un torneo a Barcellona, sconfitta da Marija Kirilenko. Raggiunge il terzo turno a Wimbledon e il secondo turno alle Olimpiadi di Pechino 2008, mentre in doppio vince due tornei WTA in coppia con Nuria Llagostera Vives.\nNel 2009 entra tra le Top30 vincendo due tornei WTA in singolare a Bogot\u00e0 e a B\u00e5stad, raggiungendo anche ai quarti di finale a Barcellona e a Roma. Raggiunge il terzo turno agli Australian Open, Roland Garros e US Open. In doppio conquista ben 7 tornei con la Llagostera Vives, comprese le WTA Finals di fine stagione.\nIl 2010 \u00e8 l'anno migliore della carriera per la spagnola: vince inaspettatamente gli Internazionali d'Italia battendo in finale la n\u00ba4 del mondo Jelena Jankovi\u0107, raggiungendo la posizione n\u00ba19 in classifica mondiale. Ottiene poi la semifinale a Marbella e i quarti di finale a Indian Wells e ad Eastbourne, pi\u00f9 un'altra semifinale a fine stagione sul cemento di Mosca.\nNel 2011 vince il quarto e quinto torneo della carriera a Bad Gastein e Seul. Raggiunge poi i quarti di finale a B\u00e5stad e il terzo turno a Wimbledon. Si presenta agli Internazionali d'Italia da campionessa in carica, ma esce subito all'esordio e l'uscita dei punti della vittoria dell'anno precedente la fanno scivolare al n\u00ba84 in classifica. In doppio vince invece due tornei. \u00c8 costretta a saltare il finale di stagione a causa di un infortunio al ginocchio.\nAd inizio 2012 il ginocchio le causa ancora problemi; salta quindi sia gli Australian Open che tutti i tornei sulla terra rossa. Torna in campo al Roland Garros raggiungendo il terzo turno, mentre si ferma al secondo turno agli US Open e alle Olimpiadi di Londra 2012. In doppio vince ancora un torneo con la Llagostera Vives.\nInattiva per oltre due anni, decide di ritirarsi dall'agonismo nel 2014, all'et\u00e0 di 32 anni."}
{"id": "1980005", "revid": "729019", "url": "https://it.wikipedia.org/wiki?curid=1980005", "title": "Bundesautobahn 10", "text": "L'autostrada tedesca A 10, in tedesco Bundesautobahn 10 Berliner Ring, \u00e8 il raccordo anulare di Berlino.\nCongiunge le autostrade radiali dirette alla capitale tedesca con il sistema viario della citt\u00e0."}
{"id": "1980009", "revid": "339392", "url": "https://it.wikipedia.org/wiki?curid=1980009", "title": "Berliner Ring", "text": ""}
{"id": "1980035", "revid": "767487", "url": "https://it.wikipedia.org/wiki?curid=1980035", "title": "Spencer Chamberlain", "text": "Biografia.\nSpencer Chamberlain \u00e8 nato a Chapel Hill, nella Carolina del Nord, ed \u00e8 cresciuto a Greensboro nello stesso stato, con sua madre e suo fratello pi\u00f9 grande, Phil (anche lui musicista, batterista dei Sullivan). Fin da quando era bambino la famiglia Chamberlain non aveva molti soldi, i genitori di Spencer divorziarono quando lui frequentava la scuola elementare \"Greensboro Day School\". Spencer ebbe delle esperienze con la droga e l'abuso di alcol. In un'intervista su Alternative Press ha dichiarato: \nSpencer presto and\u00f2 alla Page High School, e dopo la laurea si spost\u00f2 verso la Florida.\nContinu\u00f2 a lottare contro la droga finch\u00e9 suo fratello, un pastore, lo introdusse al Cristianesimo.\nChamberlain, anche se non era cresciuto in una solida famiglia cristiana e aveva evitato la religione per la maggior parte della sua infanzia, \nChamberlain ha spiegato che l'album degli Underoath Define the Great Line \u00e8 incentrato per la maggior parte sulla lotta e la speranza ."}
{"id": "1980036", "revid": "287204", "url": "https://it.wikipedia.org/wiki?curid=1980036", "title": "Angelika Roesch", "text": "Carriera.\nNel corso della sua carriera ha vinto 5 titoli ITF di singolare e di doppio. Nei tornei del Grande Slam ha ottenuto i suoi migliori risultati raggiungendo il primo turno nel singolare allo US Open nel 2002 e nel 2003, all'Open di Francia nel 2003, nel Torneo di Wimbledon nel 2003 e all'Australian Open nel 2003.\nStatistiche.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "1980037", "revid": "125768797", "url": "https://it.wikipedia.org/wiki?curid=1980037", "title": "Emmanuel Lubezki", "text": "\u00c8 l'unica persona ad aver vinto per tre volte consecutive il Premio Oscar alla migliore fotografia (nel 2014, per \"Gravity\"; nel 2015, per \"Birdman\"; e nel 2016, per \"The Revenant\").\nBiografia.\nCandidato otto volte all'Oscar per la migliore fotografia, lo ha vinto in tre occasioni. Ha inoltre vinto per ben tre volte il Premio Osella per il migliore contributo tecnico alla Mostra internazionale d'arte cinematografica di Venezia, oltre a quattro Premi BAFTA.\nTre delle candidature ricevute agli Oscar erano per film del regista messicano Alfonso Cuar\u00f3n, vale a dire per \"La piccola principessa\" (1995), per \"I figli degli uomini\" (2006) e infine per \"Gravity\" (2013), grazie al quale viene premiato con l'Oscar alla migliore fotografia. Le altre candidature sono arrivate in due occasioni per \"Il mistero di Sleepy Hollow\" di Tim Burton (1999), per i film di Terrence Malick con \"The New World\" (2005) e \"The Tree of Life\" (2011) e infine in altre due occasioni per film di Alejandro Gonz\u00e1lez I\u00f1\u00e1rritu, \"Birdman\" (2014) e \"The Revenant\" (2015), con cui vinse il secondo e il terzo Oscar."}
