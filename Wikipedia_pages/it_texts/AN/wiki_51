{"id": "1882735", "revid": "76963", "url": "https://it.wikipedia.org/wiki?curid=1882735", "title": "Burt Ward", "text": "Biografia.\nNato a Los Angeles, California, all'et\u00e0 di due anni viene citato nella rivista \"Strange as It Seems\" come il pi\u00f9 giovane pattinatore su ghiaccio del mondo. Crescendo diviene un avido lettore di fumetti quali \"Superman\" e \"Superboy\" e un assiduo spettatore della serie televisiva animata \"Adventures of Superman\". In giovane et\u00e0 gli viene dato il soprannome \"Sparky\", forse dalle scintille (\"sparks\") provocate dai suoi pattini o dalla sua natura energica. Alle scuole superiori eccelle negli sport quali football, track e wrestling, \u00e8 anche un membro del club di scacchi e guadagna la cintura nera in Taekwondo. Una volta diplomato, si iscrive al college, lavorando part-time per la societ\u00e0 immobiliare del padre.\n\"Batman\".\nAll'et\u00e0 di 19 anni, Burt Ward sostiene un provino per la parte di Robin, contro Lyle Waggoner e Peter Deyell, rispettivamente per la parte di Batman e Robin. Scelto per il ruolo del \"ragazzo meraviglia\", Ward, pensando che il suo cognome, Gervis, sarebbe stato difficile da pronunciare, sceglie di adottare il cognome da nubile della madre, Ward. Al contempo sceglie anche di cambiare il nome da Bert al pi\u00f9 efficace Burt.\nA differenza del protagonista della serie, Adam West, a Ward venne richiesto di sostenere qualche scena pericolosa, perch\u00e9 il suo costume mostrava di pi\u00f9 la sua faccia, rendendo cos\u00ec impossibile sostituirlo con uno stuntman. Come rivelato da un'intervista concessa nel 2000 alla trasmissione televisiva \"A&amp;E Biography\", il \"dinamico duo\", si divert\u00ec molto, sia dentro che fuori dal set.\nDurante il primo mese di riprese, Ward venne pagato $ 350 alla settimana. Alla fine della serie guadagnava $ 600 a settimana. La serie dur\u00f2 in totale due stagioni e mezza, per un totale di 120 episodi, venendo sospesa, come dichiarato da Burt Ward in un'intervista, a causa dei costi di produzione troppo elevati. Era ancora ai primi posti negli indici di ascolto, ma l'ABC ci stava rimettendo troppo denaro. Pi\u00f9 tardi la NBC si offr\u00ec di rilevare la serie per una quarta stagione, ma ritir\u00f2 l'offerta non appena venne a sapere che i set erano stati distrutti.\nTra la prima e la seconda stagione della serie, Adam West e Burt Ward ripresero i loro ruoli nel film \"Batman\", distribuito il 30 luglio del 1966.\nBurt disse di Adam West, suo mentore e amico per pi\u00f9 di quattro decenni, \u00abEravamo completamente all'opposto, Adam aveva preso parte a diversi spettacoli, aveva un tremendo, terrificante background, era molto \"Mr. Hollywood\". Prendeva sempre il t\u00e8 alle 4 del pomeriggio, e io, ero solo il ragazzo che \"non importa\" che attraversava un bel periodo. Penso che questa sia una delle ragioni per la quale al pubblico piacevamo, perch\u00e9 Adam era molto introspettivo e io ero questo ragazzo esuberante.\u00bb Nel 1969, un anno dopo la cancellazione di \"Batman\", Audrey, la madre di Adam West, mor\u00ec, e questo riavvicin\u00f2 i due. Adam West e Burt Ward parteciparono in seguito a molte convention e speciali reunion televisive.\nWard e West presero parte, come doppiatori, anche a diversi cartoni animati. Tra questi la serie televisiva animata \"The New Adventures of Batman\" (1977-1978), un episodio della serie \"I Simpson\" del 2002 e un episodio della serie \"SpongeBob\" del 2010.\nLa carriera oltre \"Batman\".\nAlla fine di \"Batman\", Ward incontr\u00f2 numerose difficolt\u00e0 ad ottenere altri ruoli. Riemerse a partire dagli anni ottanta prendendo parte a pi\u00f9 di una trentina di film per la TV, come ad esempio \"Virgin High\". Anche se i produttori lo desiderarono per la parte, Ward non interpret\u00f2 il ruolo principale in \"Il laureato\", venendo rimpiazzato da Dustin Hoffman, perch\u00e9 opt\u00f2 per rinnovare il contratto con la serie televisiva \"Batman\", e la 20th Century Fox non volle che la sua popolarit\u00e0 e identificazione con Robin venisse meno.\nNel 1985, la DC Comics inser\u00ec Ward nella pubblicazione commemorativa \"Fifty Who Made DC Great\", per il suo lavoro nella serie \"Batman\". Nel giugno dello stesso anno Ward scrisse un'autobiografia intitolata \"Boy Wonder. My Life in Tights\", nel quale racconta la sua partecipazione allo show televisivo.\nWard ha partecipato a numerose reunion con il compagno Adam West. Tra queste il doppiaggio della serie televisiva animata di breve vita \"The New Adventures of Batman\", lo show \"Legends of the Superheroes\" del 1979 e il film per la televisione \"\". Durante un \"Pro Wrestling Unplugged\" con il wrestler Johnny Kashmere, Ward ha nominato Kasmere \"Nuovo Batman\". Ward \u00e8 apparso in svariati show, entrando in scena sulle note della sigla del telefilm \"Batman\".\nNel 2001 Ward fonda la Boy Wonder Visual Effects, casa di produzione di effetti speciali per svariate serie televisive e film come ad esempio \"Il monaco\" (2003).\nAttivit\u00e0 musicale.\nAll'epoca della popolarit\u00e0 nella serie televisiva \"Batman\", Burt Ward registr\u00f2 una serie di brani prodotti da Frank Zappa. I primi due, \"Boy Wonder, I Love You\", scritto dallo stesso Zappa, e \"Orange Colored Sky\", vennero pubblicati in un singolo il 14 novembre 1966. Le altre tracce della sessione, \"Teenage Bill of Rights\" e \"Autumn Love\", rimasero inedite.\nAttivit\u00e0 di beneficenza.\nNel 1994 Burt Ward e la moglie Tracy Posner, hanno fondato l'organizzazione di volontariato chiamata Gentle Giants Rescue and Adoptions, che presta assistenza a cani di grossa taglia, come ad esempio gli alani e qualche cane di piccola taglia. Il loro impegno nell'organizzazione \u00e8 stato riportato in alcune riviste e show televisivi quali \"People\", \"ASPCA Animal Watch\", \"Hard Copy\", \"Inside Edition\", e \"Entertainment Tonight\" Burt Ward ha partecipato inoltre all'interno di \"Adoption Tales\" sulla rete televisiva Animal Planet.\nVita privata.\nLa prima moglie di Burt Ward \u00e8 stata Bonney Lindsey, figlia del presentatore Mort Lindsey. La loro figlia, Lisa Ann Ward, \u00e8 nata nel 1966 ed \u00e8 diventata mamma nel 1991. Ward e Lindsey si sono sposati nel 1965 e hanno divorziato nel 1967. In seguito Ward \u00e8 stato sposato per breve tempo con l'attrice Kathy Kersh e con la modella Mariana Torchia.\nDal 1989 Ward \u00e8 sposato con Tracy Posner. La loro figlia, Melody Lane Ward, \u00e8 nata il 16 febbraio 1991."}
{"id": "1882736", "revid": "62748", "url": "https://it.wikipedia.org/wiki?curid=1882736", "title": "Silvio Garattini", "text": "Biografia.\nDiplomato perito chimico a Bergamo nel 1947, nel 1948 ottiene anche la maturit\u00e0 scientifica. Nel 1954 \u00e8 dottore con lode in Medicina e Chirurgia all'Universit\u00e0 degli Studi di Torino, e incomincia la sua attivit\u00e0 come assistente e poi aiuto all'Istituto di Farmacologia dell'Universit\u00e0 degli Studi di Milano, dove rimane fino al 1962 come libero docente in Chemioterapia e Farmacologia.\nNel 1961 fonda l'Istituto di ricerche farmacologiche \"Mario Negri\" di cui diviene il primo direttore. Nel corso degli anni l'istituto continua a svilupparsi fino a raggiungere un organico di circa 850 ricercatori localizzati in quattro sedi diverse site a Milano, Bergamo, Ranica e Santa Maria Imbaro.\nDal 1965 al 1968 ha presieduto l\"'European Organization for Research on Treatment of Cancer (EORTC)\", del quale \u00e8 fra i fondatori; \u00e8 componente del 'Gruppo 2003', consesso di ricercatori italiani tenuto in gran conto negli ambienti scientifici mondiali.\nGarattini \u00e8 autore di centinaia di pubblicazioni su riviste del settore a livello internazionale e autore di numerosi trattati sulla farmacologia.\n\u00c8 stato membro di numerosi organismi sia nazionali sia internazionali, fra i quali si ricordano il \"Comitato di Biologia e Medicina\" del Consiglio Nazionale delle Ricerche (CNR), il Consiglio sanitario nazionale e la \"Commissione della Presidenza del Consiglio dei Ministri per la politica della ricerca in Italia\", nonch\u00e9 Membro della Commissione Unica del Farmaco (CUF) del Ministero della Salute.\nAltre cariche da lui ricoperte sono state:\n\u00c8 fellow della \"New York Academy of Sciences\", dell\"'American Association for the Advancement of Science\" e emeritus fellow del Royal College of Physicians.\nNel corso della sua lunga attivit\u00e0 ha ricevuto numerose onorificenze nazionali e internazionali fra le quali si ricordano: la Legion d'Onore della Repubblica francese per meriti scientifici, Grand'Ufficiale della Repubblica Italiana, Medaglia d'oro al merito della Sanit\u00e0 Pubblica e diverse lauree honoris causa da parte di diverse universit\u00e0 europee. \nAlla Camera dei Deputati gli \u00e8 stato assegnato il Premio America della Fondazione Italia USA.\nL\u20198 agosto 2021 il Consiglio Comunale di Desulo gli ha conferito la cittadinanza onoraria.\nCritiche.\nNel 1996 fu criticato dai sostenitori del metodo Di Bella perch\u00e9 neg\u00f2, da membro della CUF (Commissione Unica del Farmaco), il passaggio della somatostatina da farmaco di fascia H a farmaco di fascia A (che prevede la fornitura del farmaco a carico del Servizio Sanitario Nazionale) stante l'assenza di prove scientifiche sulla sua efficacia \"\u00abNon serviva a niente, non c\u2019erano evidenze scientifiche della sua efficacia sull\u2019uomo\u00bb\".. \u00c8 inoltre criticato dai movimenti animalisti per la sua posizione favorevole verso la sperimentazione animale e per aver risposto alle loro accuse di violenza gratuita sugli animali che \"\u00abla sperimentazione sugli animali \u00e8 insostituibile e necessaria. Chi si oppone dovr\u00e0 assumersi le sue responsabilit\u00e0 per cure e farmaci che non verranno trovati. La ricerca non pu\u00f2 essere fermata\u00bb \"."}
{"id": "1882737", "revid": "1776051", "url": "https://it.wikipedia.org/wiki?curid=1882737", "title": "Going Down", "text": "Going Down \u00e8 il quarto album degli On Broken Wings pubblicato il 27 febbraio 2007, ultimo album pubblicato fino ad ora sempre dalla Eulogy Recordings.Anche in quest'album sono presenti tracce ri-registrate dai precedenti album."}
{"id": "1882738", "revid": "1543377", "url": "https://it.wikipedia.org/wiki?curid=1882738", "title": "Ariobarzane I di Cappadocia", "text": "Biografia.\nEletto re dai nobili del regno nel 95 a.C. e appoggiato da Roma, dopo che il senato romano rigett\u00f2 le richieste di Ariarate IX.\nIl nuovo re viene rapidamente destituito da due generali di Tigrane II d'Armenia, alleato e genero di Mitridate VI che, dopo l'annessione della Sofene, aveva acquisito una frontiera comune con la Cappadocia.\nIl senato invia immediatamente Silla che reintegra Ariobarzane I al trono nel 92 a.C. Negli anni successivi, Ariobarzane \u00e8 di nuovo scacciato da Mitridate ed \u00e8 costretto ad andarsene in esilio a Roma. Viene di nuovo rimesso sul trono nell'89 a.C. da una missione senatoriale comandata da Marco Aquilius.\nCacciato ancora da Mitridate e nuovamente rifugiatosi a Roma all'epoca della prima guerra mitridatica (88-84 a.C.), viene ancora rimesso sul trono di Cappadocia dopo la pace di Dardano.\nPer la sua fedelt\u00e0 e alleanza con i romani contro Mitridate VI, Ariobarzane ricevette la Sofene da Lucullo e successivamente diventer\u00e0 cliente di Pompeo al tempo in cui questi intervenne in Oriente.\nNel 63 a.C. ( 62 a.C.) abdic\u00f2 in favore del figlio Ariobarzane II Filopatore. Sua figlia spos\u00f2 il re Antioco I Teo di Commagene. Sua moglie fu Athenais Philostorgos."}
{"id": "1882739", "revid": "486946", "url": "https://it.wikipedia.org/wiki?curid=1882739", "title": "Endemol B.V.", "text": ""}
{"id": "1882740", "revid": "1573940", "url": "https://it.wikipedia.org/wiki?curid=1882740", "title": "Olympic Green Archery Field", "text": "L'Olympic Green Archery Field (cinese semplificato: \u5317\u4eac\u5965\u6797\u5339\u514b\u516c\u56ed\u5c04\u7bad\u573a; cinese tradizionale: \u5317\u4eac\u5967\u6797\u5339\u514b\u516c\u5712\u5c04\u7bad\u5834; Hanyu Pinyin: B\u011bij\u012bng \u00c0ol\u00ednp\u01d0k\u00e8 G\u014dngyu\u00e1n Sh\u00e8ji\u00e0nch\u01ceng) \u00e8 stato uno degli otto luoghi temporanei per le Olimpiadi estive di Pechino 2008. Ha ospitato gli eventi del tiro con l'arco.\nIl settore occupava 9,22 ettari e aveva una capacit\u00e0 di posti. Dopo i Giochi olimpici \u00e8 stato convertito in un parco."}
{"id": "1882746", "revid": "92723", "url": "https://it.wikipedia.org/wiki?curid=1882746", "title": "Vicariato apostolico di San Andr\u00e9s y Providencia", "text": ""}
{"id": "1882747", "revid": "277118", "url": "https://it.wikipedia.org/wiki?curid=1882747", "title": "Brevetto dell'essere vivente", "text": "Il brevetto \u00e8 una tutela legale applicabile a invenzioni umane che soddisfino i tre criteri di novit\u00e0, di utilit\u00e0 alla risoluzione di un problema e di possibilit\u00e0 d'applicazione industriale.\nIl materiale biologico, in quanto esistente in natura, sembrerebbe quindi non rispondere al primo criterio; tuttavia il primo brevetto di un essere vivente fu concesso dall'US Patent Office nel 1873 per un ceppo di lievito responsabile della fermentazione della birra, a titolo di Louis Pasteur.\nBrevetto di materiale biologico.\nSe il materiale biologico \"per s\u00e9\" non \u00e8 brevettabile, cos\u00ec come gli esemplari di esseri viventi ottenuti mediante riproduzione e incroci selettivi, \u00e8 tuttavia ritenuto lecito brevettare parti di organismi viventi opportunamente isolate e riprodotte sinteticamente, delle quali sia stata indicata l'utilit\u00e0 tecnica.\nBrevetti celebri sono quelli dell'Insulina, dell'Adrenalina e dell'Aspirina, basati sulla sintesi di principi attivi presenti in natura o di ormoni prodotti dal corpo umano.\nNegli lo sviluppo delle biotecnologie e di conseguenza le pressioni delle societ\u00e0 operanti nel settore, hanno fatto s\u00ec che nella legislazione di molte nazioni venissero ulteriormente estesi i criteri di brevettabilit\u00e0 a geni e a piante e animali modificati geneticamente. Ci\u00f2 pu\u00f2 esser visto come un'estensione del diritto di propriet\u00e0 intellettuale a campi del sapere relativamente nuovi, oppure come una grave minaccia alla biodiversit\u00e0, al benessere economico di allevatori, coltivatori e cittadini di paesi in via di sviluppo.\nDi fatto i TRIPs, ovvero \u201c\"Treaties on Right of Intellectual property\"\u201d, sottoscritti nel 1994, hanno aperto la strada a una serie di provvedimenti in materia, recepiti anche dall'Unione europea nel 1998.\nI TRIPs in relazione al brevetto biologico.\nI TRIPs disciplinano il diritto della propriet\u00e0 intellettuale all'interno del WTO, ovvero l'associazione mondiale del commercio.\nL'articolo 27 del trips agreement,\"Patentable Subjects Matters\", riguarda ci\u00f2 che non pu\u00f2 beneficiare di brevetti: sono escluse le invenzioni pregiudizievoli all'ordine pubblico, alla morale e al benessere e alla vita di ambiente, piante, e animali.\nNel paragrafo tre del medesimo articolo, vengono indicate le categorie per le quali i Paesi membri possono non prevedere\nbrevetti:\nIn particolare, nel paragrafo 3(b) del medesimo articolo viene anche disposta la protezione sui generis delle specie vegetali da parte dei paesi che non la prevedessero gi\u00e0 per mezzo di brevetti.\nCritiche e vuoti legislativi.\nIl capitolo \u00e8 stato al centro di un acceso dibattito a causa della labilit\u00e0 della definizione di tutela \" sui generis\".\nL'articolo \u00e8 rimasto invariato, nonostante le proteste sollevate dall'India e da molti Stati africani che non sono in grado di applicare tali norme in un campo tanto delicato come quello agroalimentare.\nInoltre i trattati disattendono al Trattato di Rio de Janeiro sulla biodiversit\u00e0, in particolare sui temi di biopirateria e libero scambio dell'informazione e della conoscenza; i TRIPs infatti non prevedono n\u00e9 il consenso della nazione o dell'individuo dal quale vengono prelevati i campioni usati a fini di ricerca, n\u00e9 riconoscono il sapere non scientifico, o cosiddetto sapere indigeno.\nDichiarazione di Rio.\nLa Dichiarazione di Rio, sottosocritta nel 1992 dall'UNEP, traccia ventisette principi fondamentali per il raggiungimento dello sviluppo sostenibile, con un occhio di riguardo ai paesi in via di sviluppo.\nIl principio 12 dichiara:\n\"Gli Stati dovrebbero cooperare al fine di promuovere un sistema economico internazionale che porti in tutte le Nazioni crescita economica e sviluppo sostenibile, in modo da gestire meglio i problemi derivanti dal degrado ambientale. Le misure di politica commerciale non dovrebbero costituire strumento di discriminazione arbitraria e ingiustificata o di restrizione dissimulata nel campo del commercio internazionale.\"\nNotevole importanza viene accordata al ruolo delle comunit\u00e0 e della cittadinanza. In dettaglio, \u00e8 riconosciuto il sapere popolare, locale e indigeno come custode di una vasta ricchezza che rischia di andar perduta, come si evince dal principio 22:\n\"I popoli indigeni, le loro comunit\u00e0 e altre comunit\u00e0 locali rivestono un ruolo fondamentale nella gestione ambientale e nello sviluppo, in virt\u00f9 del loro sapere e delle loro pratiche tradizionali. Le Nazioni dovrebbero riconoscere e sostenere le loro identit\u00e0, cultura e interessi, e rendere possibile la loro effettiva partecipazione al raggiungimento dello sviluppo sostenibile.\"\nCi\u00f2 costituisce una presa di posizione contro il fenomeno della biopirateria, per il quale imprese farmaceutiche, chimiche e agricole ricercano e prelevano materiale biologico all'estero ai fini della loro attivit\u00e0 di ricerca (attivit\u00e0 detta in inglese \"bioprospecting\") senza informarne le popolazioni della zona interessata n\u00e9 versare un contributo economico.\nLegislazione italiana in merito: legge 78/2006.\nL'Italia ha recepito la direttiva europea nella legge n. 78 del 2006 aggiungendo molte deroghe ai criteri di brevettabilt\u00e0 nell'articolo 4.\nOltre a piante e animali ottenuti mediante metodi biologici, e trattamenti terapeutici e diagnostici per uomini e animali vengono inclusi:\nOltre a scongiurare la clonazione umana, come la direttiva europea gi\u00e0 prevede, la legge italiana esprime la volont\u00e0 di tutelare l'embrione umano; sono introdotti vari provvedimenti atti ad evitare trattamenti o discriminazioni su base eugenetica nei confronti di persone ed embrioni, ed \u00e8 esclusa la ricerca su cellule staminali umane germinali, dette anche cellule staminali.\nNell'articolo 5, par. 2, viene decretato necessario specificare e citare il Paese d'origine dei campioni biologici necessari allo sviluppo del brevetto, riconoscendo le regole locali in materia; al paragrafo 3, si obbliga ad allegare dichiarazione di consenso informato, in caso di brevetti riguardanti campioni di origine umana (geni, ormoni, etc) da parte del soggetto che li ha forniti.\nCasi controversi.\nSequenza MO.\nIl 20 ottobre 1976, John Moore venne splenectomizzato, a causa di una forma di leucemia (hairy cell leukemia) presso l'ospedale della University of California. Nell'agosto 1979, Golde riesce ad isolare un clone di cellule T, nel marzo 1984 ne chiede ed ottiene il brevetto U.S.A. Patent 4,438,032 e successivamente lo commercializza. La sequenza Mo venne poi venduta alla Sandoz.\nDa questo fatto ne emerse una causa legale tra Moore e l'University of California.\nLa sentenza definitiva dichiar\u00f2:\n- Moore non ha alcun diritto (anche economico) sulle sue cellule eliminate.\n- Il medico ha il dovere di informare il paziente dei suoi interessi finanziari.\n- La corte ha sostenuto ci\u00f2 sostenendo che le cellule del sig. Moore non sono pi\u00f9 uniche della formula dell'emoglobina.\nHagahai.\nGli Hagahai sono un popolo di cacciatori-raccoglitori che vive nella Papua-Nuova Guinea. Alcune persone di questa trib\u00f9 venne in contatto con l'antropologa Carol Jenkins che, in contatto con l'U.S. National Institutes of Health, trov\u00f2 che molte persone portavano un virus responsabile di leucemia a cellule T. Usando il sangue di un soggetto non identificato, stabilirono un clone. Nel marzo 1995 fu emesso il brevetto USA United States Patent 5,397,696 applies to \"a human T-cell line (PNG-1).\nSuccessivamente in seguito alle proteste internazionali il brevetto \u00e8 stato ritirato.\nOncotopo o topo di Harvard.\nTrattasi di un topo che fu geneticamente modificato con l'inserimento di un oncogene. Ovviamente ci\u00f2 provoc\u00f2 la aumentata sensibilit\u00e0 di questo topo ai tumori, rendendolo adatto al campo della ricerca.\nNella met\u00e0 degli anni ottanta furono emessi brevetti in USA, Canada, Europa, Giappone.\nDopo molte controversie il brevetto \u00e8 stato ammesso in Canada.\nDopo molte controversie il brevetto \u00e8 stato ammesso in Unione Europea.\nIl brevetto \u00e8 stato concesso e scaduto nel 2005. Diversamente da altri paesi, non vi \u00e8 stata nessuna corte a decidere della validit\u00e0 del brevetto.\nDiamond versus Chakrabarty.\nTrattasi del primo brevetto al mondo su un essere vivente.\nAnanda Mohan Chakrabarty, ingegnere genetico della General Electric, ha modificato un batterio (del genere \"Pseudomonas\") capace di \"digerire\" il petrolio, batterio utile nel caso di disastro ambientale. Richiese quindi il brevetto, ma l'Ufficio Brevetti USA gli rispose che non si potevano brevettare gli esseri viventi.\nLa Corte d'Appello USA dei Brevetti si dimostr\u00f2 a favore di Chakrabarty, affermando che \"il fatto che i microoganismi siano vivi, non ha alcun significato dal punto di vista della legge sui brevetti\".\nLa commissione per i brevetti si appell\u00f2 alla Corte Suprema.\nIl 16 giugno 1980 sostennero che:\"Un microorganismo human-made \u00e8 brevettabile sotto la legge statunitense dei brevetti (Patent Act). Il suddetto microorganismo costituisce un \"manufatto\" o composizione di materia all'interno di tale legge\".\n\"Chi inventa o scopre ogni nuovo e utile processo, macchina, manifattura, o composizione di materia, o qualsiasi nuovo e utile miglioramento degli stessi, pu\u00f2 ottenere un brevetto medesimo, soggetto alle condizioni ed ai requisiti del presente titolo.\"\nI dissenzienti si attaccarono principalmente a:\nNon esiste un vuoto legislativo USA, in quanto il Plant Patent Act del 1930 ed il Plant Variety Protection Act del 1970 permettono il brevetto sulle piante sotto particolari circostanze.\nSu questo campo minato \u00e8 stato emesso il primo brevetto sul vivente.\n\u00c8 inoltre da notare come il batterio, sia stato modificato, a partire da un vivente noto da sempre in natura.\nIl fagiolo Enola.\nIl fagiolo Enola \u00e8 una variet\u00e0 del fagiolo giallo messicano, cos\u00ec chiamato dalla moglie dell'uomo che la brevett\u00f2 per la sua distinta tonalit\u00e0 di giallo. Il detentore del brevetto successivamente cit\u00f2 un grande numero di importatori di fagioli gialli messicani con il seguente risultato: \u201cle vendite all'esportazione crollarono immediatamente di oltre il 90% tra gli importatori che avevano venduto questi fagioli per anni, causando un danno economico a pi\u00f9 di 22000 fattori del nord messico che vendevano principalmente questo prodotto\u201d. Una legge ha proceduto a passo di lumaca ed un appello sar\u00e0 ascoltato il 16 gennaio 2008.\nIl 28 aprile 2008 il brevetto \u00e8 stato rigettato dal U.S. Patent &amp; Trademark Office di Washington. I possessori del brevetto potranno appellarsi alla corte federale:\nI contadini non saranno compensati degli otto anni di impossibilit\u00e0 di coltivare e vendere il fagiolo Enola.\nIl 10 giugno 2009 il tribunale d'Appello della Corte federale degli Stati Uniti, ha negato alcuna validit\u00e0 al brevetto \u2116 5.894.079 che riguarda appunto questo fagiolo)\nAccelerazione nel brevettare esseri viventi.\n, in vista del probabile cambio climatico, si stanno brevettando sempre pi\u00f9 piante resistenti al clima pi\u00f9 caldo, alla siccit\u00e0, alla salinizzazione del suolo.\nI colossi interessati, appartenenti a quelli dell'agroalimentare e delle sementi, sono: Monsanto, Bayer, Basf, Syngenta, DuPont. I brevetti rilasciati sono centinaia.\nIn particolare sono state presentate 532 richieste di brevetti (per un totale di 55 \"invenzioni uniche presentati a diversi uffici brevetti\") per geni resistenti al clima, in tutto il mondo. In questo modo, di fronte al probabile caos climatico, le multinazionali delle sementi stanno cercando di monopolizzare il mercato..\nFrontiere future.\nLe frontiere future, anche per aggirare le cause legali sul bioprospecting sono:\n- produrre direttamente forme di vita in laboratorio, come nel caso del Mycoplasma laboratorium\n- Bioprospecting in \"deep seabed genetic resources\" (risorse genetiche del mare profondo), anche per evitare le giurisdizioni nazionali \nCellule staminali.\nEsistono molte controversie per quanto concerne il materiale genetico presente negli esseri umani, quali ad esempio sequenze di DNA.\nLe ragioni di questa controversia sono meno chiare negli USA, il cui processo di brevetto differisce da quello del resto del mondo.\nIl termine invenzione deve dimostrare di avere una \"utilit\u00e0\", invece che una applicazione industriale. In accordo con Nielson and Whittaker (2002), la nozione di utilit\u00e0 \u00e8 meno specifica e significa solo che \u00e8 utile..\nMolti al di fuori degli USA si stanno sforzando di rivoltare le regole del brevetto per le Cellule staminali. Nel dicembre 2006 la Germania cre\u00f2 un importante precedente, con l'annullamento della validit\u00e0 del brevetto sulle Staminali. In linea generale la European Patent Office ha stabilito che le linee di Staminali non possano essere brevettate.\nLa reazione contro la brevettabilit\u00e0 delle Staminali sta avvenendo anche in USA, ma in tono minore.\n 2 organizzazioni non profit si sono appellate contro la brevettabilit\u00e0 delle stesse: ovvero la Foundation for Taxpayer &amp; Consumer Rights, la Public Patent Foundation e la biologa molecolare Jeanne Loring del Burnham Institute.\nEsse stanno combattendo contro la validit\u00e0 dei brevetti sostenendo che due dei brevetti coprono una tecnica pubblicata nel 1992, gi\u00e0 brevettata da uno scienziato australiano.\nAuspicano che le tecniche ed i processi associati alla scoperta, potrebbero essere brevettabili, ma non l'effettivo materiale biologico stesso. Ad esempio, si potrebbe supporre che un gene associato a cancro non possa essere brevettato, ma potrebbe invece essere brevettato il test utilizzato per individuare il gene stesso."}
{"id": "1882751", "revid": "154326", "url": "https://it.wikipedia.org/wiki?curid=1882751", "title": "Giovanni (conestabile del Portogallo)", "text": ""}
{"id": "1882753", "revid": "729019", "url": "https://it.wikipedia.org/wiki?curid=1882753", "title": "Stazione di Gerbini", "text": "La stazione di Gerbini \u00e8 una stazione ferroviaria intermedia della linea ferroviaria Palermo-Catania.\nStoria.\nLa stazione di Gerbini venne costruita nell'ambito della costruzione della strada ferrata che connette Palermo, Agrigento e le stazioni interne della Sicilia con Catania e Messina e soprattutto con il porto di Catania allora indispensabile per le zone zolfifere dell'area centro-orientale dell'Isola.\nLa stazione venne costruita nell'area della Piana di Catania in prossimit\u00e0 della Strada statale 192 in comune di Patern\u00f2, molto distante da ogni centro abitato ma vicina all'aeroporto militare italiano di Gerbini attivo fino alla seconda guerra mondiale; venne inaugurata nel 1870 in concomitanza con l'apertura all'esercizio della tratta.\nLa stazione ha avuto in passato un ruolo di una certa importanza ai fini della circolazione ferroviaria fino a quando la linea era esercita a Dirigenza unica in quanto stazione presenziata da Dirigente Movimento. Dalla met\u00e0 degli anni ottanta con l'attivazione del sistema a Dirigente Centrale Operativo e l'installazione del Blocco automatico a conta-assi reversibile \u00e8 divenuta impresenziata ed esercita in telecomando dal DCO.\nCaratteristiche.\nL'edificio di stazione non grande e di classica forma \u00e8 posto a nord della linea ferrata; si compone di un corpo centrale con edificio servizi laterale e piccolo giardinetto adiacente. Non ha mai svolto un consistente traffico viaggiatori e merci.\nIl fascio binari comprende un primo binario di arrivo e partenza e uno di incrocio e di precedenza per servizio viaggiatori e un binario passante merci."}
{"id": "1882759", "revid": "729019", "url": "https://it.wikipedia.org/wiki?curid=1882759", "title": "Siebel Si 201", "text": "Il Siebel Si 201 era un aereo da ricognizione e da collegamento sviluppato dall'azienda aeronautica tedesca Siebel Flugzeugwerke KG negli anni trenta e rimasto allo stadio di prototipo.\nDotato di un aspetto anticonvenzionale e destinato ad equipaggiare i reparti della Luftwaffe, valutato dalle autorit\u00e0 militari tedesche non riusc\u00ec ad imporsi sui progetti concorrenti e di conseguenza venne abbandonato ogni suo sviluppo.\nStoria del progetto.\nNel luglio 1935, il Reichsluftfahrtministerium eman\u00f2 una richiesta per la realizzazione di un velivolo con caratteristiche STOL da utilizzarsi nel ruolo di aereo da collegamento e ricognizione. Al bando, oltre alla Siebel, partecip\u00f2 anche la Gerhard-Fieseler-Werke la quale present\u00f2 il progetto di quello che diventer\u00e0 il famoso aereo STOL Fieseler Fi 156 \"Storch\", la Messerschmitt AG con il suo Bf 163 e la Focke-Wulf Flugzeugbau AG con l'autogiro Focke-Wulf Fw 186.\nIl Reichsluftfahrtministerium alla fine delle prove comparative prefer\u00ec lo Storch in quanto velivolo pi\u00f9 moderno e versatile, di conseguenza il progetto dell'Si 201 venne abbandonato.\nTecnica.\nIl Si 201 era un velivolo dall'aspetto decisamente non convenzionale. La fusoliera era realizzata in tecnica mista, ovvero tubi d'acciaio saldati e ricoperta di compensato e tela. Era dotata anteriormente di una cabina di pilotaggio chiusa, con i posti in tandem, dotata da ampie finestrature rettangolari.\nL'ala alta a parasole e a semisbalzo era collegata alla fusoliera tramite due robusti montanti obliqui. La stessa era a freccia positiva ed integrava la gondola motore che faceva parte unica anche con la sezione posteriore della cabina di pilotaggio. La motorizzazione era comune agli altri modelli concorrenti, ovvero un Argus As 10 C 8 cilindri a V rovesciata da 177 kW (240 PS) montato per\u00f2 in configurazione spingente.\nLa parte posteriore proseguiva in una sottile trave di coda e terminava in una coda dall'aspetto tradizionale e dall'impennaggio monoderiva. Il carrello d'atterraggio era fisso, con le due ruote fissate ad una struttura a sua volta collegata alla fusoliera e completate posteriormente da un pattino d'appoggio posto sotto la coda."}
{"id": "1882763", "revid": "31789", "url": "https://it.wikipedia.org/wiki?curid=1882763", "title": "Monte Wilhelm", "text": "Il Monte Wilhelm (4.509 m s.l.m.) \u00e8 la pi\u00f9 alta montagna della Papua Nuova Guinea, ed \u00e8 la montagna pi\u00f9 alta appartenente ad una nazione il cui territorio ricade completamente in Oceania. Fa parte dei monti Bismarck e la sua vetta \u00e8 situata ai confini delle tre provincie di Simbu, Altopiani Occidentali e Madang. La denominazione locale della vetta \u00e8 \"Enduwa Kombuglu\" in Kuman, una lingua papuasica.\nScoperta.\nIl monte Wilhelm ha ricevuto il suo nome nel 1888 quando il giornalista tedesco Hugo Z\u00f6ller, scal\u00f2 la catena montuosa Finisterre, a sud-est di Madang, e chiam\u00f2 la catena \"Bismarck\" in onore del cancelliere tedesco, Otto von Bismarck, e le quattro vette pi\u00f9 alte con il nome del cancelliere e dei suoi figli: Otto, Herbert, Maria e Wilhelm. Inizialmente Z\u00f6ller ritenne il monte Otto il pi\u00f9 alto, ma successivamente si scopr\u00ec che era solamente 3540 metri e che il monte Wilhelm era molto pi\u00f9 alto.\nIl monte non fu pi\u00f9 scalato fino al 1938, quando Leigh Vial, un ufficiale di perlustrazione del governo, e due papuani, effettuarono la prima scalata registrata. Vial not\u00f2 che, nonostante la vicinanza all'Equatore, in cima alla montagna esisteva la neve nel periodo della scalata."}
{"id": "1882764", "revid": "2080599", "url": "https://it.wikipedia.org/wiki?curid=1882764", "title": "Insalata israeliana", "text": "L'insalata israeliana (ebraico: \u05e1\u05dc\u05d8 \u05d9\u05e8\u05e7\u05d5\u05ea \u05d9\u05e9\u05e8\u05d0\u05dc\u05d9) \u00e8 un piatto entrato a far parte della cucina israeliana, preparato con pomodori e cetrioli tagliati a pezzetti. \nIl piatto non \u00e8 in realt\u00e0 un'elaborazione originale della cucina israeliana, essendo diffuso da prima della nascita d'Israele in tutta l'area mediterranea, da quella araba a quella turca.\nDi solito \u00e8 condita con olio d'oliva e succo fresco di limone. Occasionalmente ci si possono aggiungere prezzemolo e cipolle di stagione. Mai invece la lattuga.\nGeneralmente i cetrioli non sono mai pelati, la chiave di successo per una buona riuscita \u00e8 usare prodotti molto freschi e tagliuzzare tutto il pi\u00f9 fine possibile.\nLa cosiddetta insalata israeliana \u00e8 servita su una pita con falafel o su un piatto di portata. Costituiva una delle tradizionali prime colazioni israeliane prima che si cominciasse ad affermare una prima colazione a base di cereali in fiocchi ma rimane ancora una pietanza regolarmente presente sui buffet delle prime colazioni negli alberghi israeliani. In Israele essa \u00e8 peraltro correttamente chiamata anche \"salat aravi\" (insalata araba).\nL'insalata israeliana \u00e8 assai simile ad altre insalate presenti nella cucina mediterranea e ad altre insalate vicino-orientali, quali la persiana \"Salad-e Shirazi\" (insalata di Shiraz), che tuttavia contiene anche foglie di menta, e la turca \"\u00c7oban salatas\u0131\" (insalata del pastore), con cipolle e peperoni verdi tagliati anch'essi a pezzetti."}
{"id": "1882776", "revid": "1653437", "url": "https://it.wikipedia.org/wiki?curid=1882776", "title": "Ariobarzane (satrapo persiano)", "text": "Biografia.\nAriobarzane, satrapo della Frigia ellespontica dal 387, nel 368 a.C. pacific\u00f2 una rivolta delle \"poleis\" greche della costa mediante il suo luogotenente Filisco.\nNel 367 a.C. si ribell\u00f2 al proprio re Artaserse II e partecip\u00f2 nel 362 a.C. alla \"rivolta dei satrapi\"; alla fine per\u00f2, abbandonato da tutti, fu imprigionato e poi crocifisso."}
{"id": "1882777", "revid": "767487", "url": "https://it.wikipedia.org/wiki?curid=1882777", "title": "Penisola di Azuero", "text": "La penisola di Azuero (in spagnolo \"Pen\u00ednsula de Azuero\") \u00e8 una grande penisola situata nella parte meridionale di Panama. \u00c8 circondata dall'Oceano Pacifico a sud e ad ovest e dal Golfo di Panama ad est.\nLa penisola fu una delle prime parti del Paese ad essere colonizzata dagli indios, i quali si stabilirono nella parte settentrionale della penisola millenni prima dei \"conquistadores\" spagnoli.\nA livello amministrativo, si divide in tre province: Provincia di Herrera e Provincia di Los Santos, geograficamente comprese per intero nella penisola, e Provincia di Veraguas, che comprende la sua parte occidentale. Le citt\u00e0 pi\u00f9 popolose sono situate nella zona costiera, dove si concentra la maggior parte della popolazione: esse contano Chitr\u00e9 (capitale di Herrera), e Las Tablas.\nLa penisola \u00e8 dotata di una strada statale che la collega alla Panamericana.\nL'area \u00e8 conosciuta per il clima particolarmente mite, senza monsoni: si trova infatti nella regione denominata \"Arco Seco\".\nLa penisola \u00e8 conosciuta principalmente per il baseball: \u00e8 inoltre un centro importante durante il periodo del Carnevale. Sulla penisola \u00e8 inoltre situato il piccolo villaggio di pescatori di Pedas\u00ed, dove ebbe i natali l'ex-presidente del Paese Mireya Moscoso, il primo presidente donna, che possiede inoltre una villa a Punta Mala.\nOrigine del nome.\nDurante il XIX secolo Panama era parte della Repubblica di Nueva Granada (attuale Colombia) e questa penisola fu chiamata Azuero in onore e in memoria di un noto politico colombiano, appartenente al partito liberale e il cui nome era Vicente Azuero. Questo fu anche il nome di una provincia di Panama dall'8 aprile 1850 al 9 marzo 1855.\nIl turismo.\nIl turismo \u00e8 in forte aumento nella zona, tanto per la pesca sportiva quanto per il surf, che viene praticato nelle numerose spiagge: tra queste vale la pena nominare la famosa \"Playa Venao\". Ci\u00f2 sta dando luogo anche ad un forte sviluppo immobiliare: soprattutto nella zona compresa tra Pedas\u00ed e Tonos\u00ed, sono sorti numerosi comprensori con splendide ville davanti all'oceano e alcuni eco-lodge frequentati da surfisti.\nQuesta regione \u00e8 famosa inoltre per essere la culla del folklore panamense, non solo per il carnevale che ogni anno attrae giovani da tutto il paese, ma anche per le numerose feste religiose, tra le quali spicca la festa padronale di Santa Librada, a Las Tablas.\nCultura.\nNell'Azuero esistono pi\u00f9 di 600 feste e la maggior parte sono relazionate con il santo patrono locale. Spesso le feste religiose si mescolano con le feste pagane, dando un tocco caratteristico ad ogni paese. Una delle feste pi\u00f9 rinomate \u00e8 il Festival Nazionale de la Mejorana a Guarar\u00e9, che si celebra alla fine di settembre e che \u00e8 riconosciuto come uno degli eventi di maggior importanza a livello nazionale. Durante questa festa si riuniscono le culture di ogni angolo del paese, in uno spirito di unione nazionale, dove si manifesta l'orgoglio di essere panamensi. La mejorana \u00e8 la chitarra tradizionale panamense, fatta a mano dai contadini e il festival ha l'obiettivo di trasmettere questa antica tradizione alle nuove generazioni. Famosa \u00e8 la frase \"La Mejorana es pa' siempre\".\nLa sua tradizione millenaria di coltivazione e pascolo ha impoverito l'ambiente al punto che in alcune aree a nord-est del territorio si pu\u00f2 trovare il cosiddetto \"deserto di Sarigua\", che in realt\u00e0 non \u00e8 un vero deserto.\nLe coste sono cosparse da mangrovieti mentre l'area costiera pi\u00f9 interna \u00e8 ricoperta da una foresta a regime secco detta \"Albina\".\nLa punta meridionale della penisola ospita il Parco Nazionale di Cerro Hoya, nel quale si concentra la foresta pluviale rimasta nell'area: su Isla Canas, un isolotto sabbioso connesso da un terrapieno alla terraferma, nidificano annualmente un gran numero di tartarughe marine."}
{"id": "1882786", "revid": "767487", "url": "https://it.wikipedia.org/wiki?curid=1882786", "title": "La telefonista", "text": "La telefonista \u00e8 un film del 1932 diretto da Nunzio Malasomma.\nNote.\nSoggetto tratto da un racconto di Herbert Rosenfeld, dal quale vennero tratti due film, uno in versione italiana e l'altro in quella tedesca (\"Fr\u00e4ulein - Falsch verbunden\"). Girato negli studi della Cines di Roma.\nTrama.\nVicissitudini lavorative e sentimentali, tra una telefonista della centrale dei telefoni e la variegata moltitudine di clienti dall'altra parte della cornetta, con uno dei quali trover\u00e0 alla fine il sospirato amore.\nLa critica.\nEnrico Roma su Cinema Illustrazione del 9 novembre 1932 \u00abL'adozione del telefono automatico ha reso per noi anacronistiche le caricature del disservizio per colpa delle telefoniste, e le complicazioni derivanti dalle conversazioni tra esse e gli abbonati. E poich\u00e9 l'argomento di questo film si basa esclusivamente su tali pasticci, non riesce a divertirci granch\u00e8, sarebbe stato meglio rinunciarvi. Se sta in piedi \u00e8 per merito degli attori che recitano con garbata comicit\u00e0\u00bb"}
{"id": "1882791", "revid": "729019", "url": "https://it.wikipedia.org/wiki?curid=1882791", "title": "Koenigsegg CCXR Edition", "text": "La CCXR \u00e8 un'automobile prodotta dalla casa automobilistica svedese Koenigsegg dal 2008.\nIl contesto.\nAl momento dell'uscita si tratta del modello di punta della casa fondata nel 1994 da \"Christian von Koenigsegg\". \nQuesta vettura risulta pi\u00f9 potente di una monoposto di Formula 1: nel funzionamento con bioetanolo sono 1018 i cavalli a disposizione per raggiungere una velocit\u00e0 massima stimata di 402\u00a0km/h. L'azienda dichiara, inoltre, un'accelerazione 0\u2013100\u00a0km/h in 2,8 secondi.\nQuesta \u00e8 una versione speciale della CCX, presentata al Salone Internazionale dell'auto di Ginevra, la cui produzione \u00e8 stata inizialmente prevista in 20 esemplari annui. L'auto \u00e8 stata presentata in colore nero con sfumature rosso fuoco per far s\u00ec che venga evidenziato il kevlar e la fibra di carbonio con cui \u00e8 fatta la carrozzeria.\nLa sua lunghezza eguaglia quasi quella di una Fiat Bravo (429\u00a0cm) ma ne differisce sostanzialmente in larghezza (2,05 metri) e altezza (appena 110\u00a0cm).\nDi serie \u00e8 venduta con un classico cambio manuale, ma a richiesta pu\u00f2 esser dotata di un cambio sequenziale con levette al volante.\nIl serbatoio \u00e8 integrato nella scocca e il propulsore di 4800 cm\u00b3 pu\u00f2 anche essere alimentato con bioetanolo E85: la soluzione \u00e8 stata sviluppata con la Ferrari che ha presentato al medesimo salone una F430 \"ecologica\", il tutto per garantire minori emissioni e consumi. Trattandosi per\u00f2 di auto dalla verve super sportiva questi ultimi non registrano una sostanziale diminuzione (22 litri per fare 100\u00a0km)."}
{"id": "1882799", "revid": "6923", "url": "https://it.wikipedia.org/wiki?curid=1882799", "title": "Ariobarzane (generale persiano)", "text": "Combatt\u00e9 nel 331 a.C. a Gaugamela contro Alessandro Magno. Da quest'ultimo nel 330 a.C. difese la Porta persiana che portava dalla Susiana alla Perside."}
{"id": "1882803", "revid": "210951", "url": "https://it.wikipedia.org/wiki?curid=1882803", "title": "Egwene", "text": ""}
{"id": "1882807", "revid": "729019", "url": "https://it.wikipedia.org/wiki?curid=1882807", "title": "Stazione di Sferro", "text": "La stazione di Sferro \u00e8 una stazione ferroviaria intermedia della linea ferroviaria Palermo-Catania.\nStoria.\nLa stazione di Sferro venne costruita nell'ambito della costruzione della strada ferrata che connette Palermo, Agrigento e le stazioni interne della Sicilia con Catania e con il porto di Catania.\nLa stazione venne costruita nell'area della Piana di Catania in prossimit\u00e0 della Strada statale 192 in comune di Patern\u00f2, nei pressi di un piccolo villaggio rurale; venne inaugurata nel 1870 in concomitanza con l'apertura all'esercizio della tratta. Nell'alloggio soprastante la stazione, per un certo tempo, soggiorn\u00f2 da piccolo Salvatore Quasimodo il cui padre era Capostazione. Il piccolo centro venne ingrandito durante il periodo fascista con la costruzione di numerosi edifici rurali. Nello stesso periodo la linea venne esercita a Dirigenza unica e la stazione fu presenziata da Assuntore. Nel 1943 fu teatro di un durissimo scontro tra gli alleati in avanzata e i tedeschi.\nLa stazione ha avuto in passato un suo ruolo oltre che ai fini della circolazione ferroviaria anche nella spedizione agrumaria e nel trasporto di viaggiatori soprattutto di braccianti agricoli e di solfatari. Dalla met\u00e0 degli anni ottanta con l'attivazione del sistema a Dirigente Centrale Operativo e l'installazione del Blocco automatico a conta-assi reversibile \u00e8 divenuta impresenziata ed esercita in telecomando dal DCO.\nCaratteristiche.\nL'edificio di stazione non grande e di classica forma \u00e8 posto a nord della linea ferrata; si compone di un corpo centrale con edificio servizi laterale e piccolo giardinetto adiacente.\nIl fascio binari comprende un primo binario di arrivo e partenza e uno di incrocio e di precedenza. Il piccolo fascio di binari merci \u00e8 stato soppresso."}
{"id": "1882808", "revid": "339392", "url": "https://it.wikipedia.org/wiki?curid=1882808", "title": "Casa del Littorio", "text": ""}
{"id": "1882810", "revid": "287204", "url": "https://it.wikipedia.org/wiki?curid=1882810", "title": "Diocesi di Montelibano", "text": ""}
{"id": "1882811", "revid": "104458", "url": "https://it.wikipedia.org/wiki?curid=1882811", "title": "Racemico", "text": ""}
{"id": "1882813", "revid": "339392", "url": "https://it.wikipedia.org/wiki?curid=1882813", "title": "Ex Palazzo Littorio", "text": ""}
{"id": "1882814", "revid": "1228162", "url": "https://it.wikipedia.org/wiki?curid=1882814", "title": "Rifugio Citt\u00e0 di Lissone", "text": "Il rifugio Citt\u00e0 di Lissone \u00e8 un rifugio situato nel comune di Saviore dell'Adamello (BS), in Val Camonica, a 2.017\u00a0m s.l.m. \nAccanto al rifugio \u00e8 presente un invaso artificiale che raccoglie le acque del torrente Poia, mentre una teleferica permette il trasporto di carichi dalla Malga Lincino al rifugio.\nStoria.\nEx fabbricato enel, venne usato come caserma e ricovero durante la Guerra Bianca in Adamello.\nNegli anni 60 venne acquistato e trasformato in rifugio dalla guida alpina Alberto Bonomelli per conto del CAI Lissone (da cui prende il nome).\nBruciato nel 1986, \u00e8 stato ricostruito e ampliato. L'inaugurazione del nuovo stabile avviene nel 1991.\nCaratteristiche e informazioni.\nIl rifugio \u00e8 di propriet\u00e0 della sezione di Lissone del Club Alpino Italiano. Il rifugio \u00e8 stato ristrutturato nel 1999. \u00c8 aperto nella stagione estiva e dispone di 70 posti letto.\nIl rifugio \u00e8 dotato di bivacco invernale sempre aperto, con 10 posti letto.\nAscensioni.\nDal rifugio percorrendo la vasta valle Adam\u00e9 \u00e8 possibile giungere fino al ghiacciaio Pian di Neve e quindi alle varie cime del massiccio dell'Adamello."}
{"id": "1882816", "revid": "1869172", "url": "https://it.wikipedia.org/wiki?curid=1882816", "title": "Alviarin", "text": ""}
{"id": "1882819", "revid": "1543377", "url": "https://it.wikipedia.org/wiki?curid=1882819", "title": "Ariobarzane III di Cappadocia", "text": "Il senato romano conveniva che egli dovesse essere il successore di suo padre, e Cicerone, proconsole della Cilicia, richiamava l'attenzione sui tanti nemici di cui Ariobarzane era circondato, non esclusa sua madre. Inizialmente forte sostenitore di Pompeo, egli venne mantenuto nella sua posizione anche dopo che Giulio Cesare vinse la guerra civile a Roma, ottenendo inoltre l'allargamento del suo territorio con l'annessione dell'Armenia Minore. Il cesaricida Cassio Longino lo fece giustiziare nel 42 a.C. poich\u00e9 non avrebbe permesso pi\u00f9 l'intervento romano nel suo regno."}
{"id": "1882824", "revid": "26891", "url": "https://it.wikipedia.org/wiki?curid=1882824", "title": "Palazzo del Littorio", "text": ""}
{"id": "1882826", "revid": "36426", "url": "https://it.wikipedia.org/wiki?curid=1882826", "title": "Palazzo del Littorio (Messina)", "text": ""}
{"id": "1882829", "revid": "339392", "url": "https://it.wikipedia.org/wiki?curid=1882829", "title": "Palazzo Littorio", "text": ""}
{"id": "1882836", "revid": "767487", "url": "https://it.wikipedia.org/wiki?curid=1882836", "title": "Macross - Il film", "text": " \u00e8 un film d'animazione del 1984 diretto da Noboru Ishiguro e Sh\u014dji Kawamori.\nIl film, anime basato sulla serie televisiva \"Macross\", \u00e8 un riassunto degli eventi della prima serie, realizzato con nuove animazioni. Il titolo originale del film \"Ai Oboete Imasu ka\" (in italiano \"Ti ricordi l'amore?\") \u00e8 il nome del brano che viene eseguito dal personaggio di Lynn Minmay nel finale del film.\nIn Italia, il film \u00e8 stato una delle prime pubblicazioni in VHS della Yamato Video.\nTrama.\nA.D. 2009: la razza umana \u00e8 nel mezzo di una guerra fra tre schieramenti opposti. Contro i terrestri stanno combattendo due razze aliene, composte da umanoidi giganteschi: gli zentradi (di sesso maschile) e le meltradi (di sesso femminile). L'ultimo baluardo per la salvezza della Terra \u00e8 il \"Macross\", una gigantesca astronave spaziale, al cui interno si trova una intera citt\u00e0. Proprio all'interno del Macross si sviluppa un intenso triangolo d'amore fra Hikaru Ichijo, giovane pilota dell'aeronautica terrestre, il suo superiore Misa Hayase e Lynn Minmay, quindicenne cantante cinese. Sar\u00e0 proprio il canto di Minmay ad avere effetti decisivi sull'esito della guerra."}
{"id": "1882841", "revid": "1718925", "url": "https://it.wikipedia.org/wiki?curid=1882841", "title": "Virt\u00f9 dianoetiche ed etiche", "text": "Nella morale aristotelica le virt\u00f9 si distinguono in dianoetiche, riferite alla ragione discorsiva o conoscitiva (\u03b4\u03b9\u03ac\u03bd\u03bf\u03b9\u03b1, \"dianoia\") ed etiche, (da \u1f14\u03b8\u03bf\u03c2 [o \u1f26\u03b8\u03bf\u03c2], \"ethos\", \"carattere\", \"comportamento\", \"costume\", \"consuetudine\") riguardanti l'attivit\u00e0 pratica.\nIl bene supremo.\nAristotele intende l'etica come quel comportamento umano diretto a conseguire concretamente un bene che deve essere per\u00f2 tale da valere di per s\u00e9 e non come strumento per ricercare e ottenere altri beni: deve essere cio\u00e8 quel bene supremo, finale, che \u00e8 l'eudemonia, la felicit\u00e0 che non pu\u00f2 consistere, ad esempio, nel piacere fisico poich\u00e9 questo degraderebbe l'uomo accomunandolo agli animali, n\u00e9 nella ricchezza poich\u00e9 questa non \u00e8 il bene ultimo ma lo strumento per conseguire altri beni, n\u00e9 negli onori politici poich\u00e9 questi non dipendono da noi ma da coloro che ce li attribuiscono e non sono fini ma strumenti per sentirci gratificati.\nLa felicit\u00e0 \u00e8 possibile allora solo se si \u00e8 in grado di realizzare quella che \u00e8 la natura primaria di ognuno e, poich\u00e9 ci\u00f2 che distingue l'uomo \u00e8 la sua razionalit\u00e0, la felicit\u00e0 consister\u00e0 nell'usare la ragione nelle azioni e nella conoscenza. Questa attivit\u00e0 razionale deve per\u00f2 essere da noi esercitata al massimo grado per essere veramente felici: come il flautista realizzer\u00e0 al massimo la sua natura, che \u00e8 quella di suonare il flauto, sar\u00e0 felice se lo suoner\u00e0 nel miglior modo possibile, cos\u00ec l'uomo conseguir\u00e0 la felicit\u00e0 se eserciter\u00e0 la sua ragione al massimo livello sia nelle azioni pratiche che in quelle conoscitive.\nLa felicit\u00e0 quindi si ottiene con l'\u00abattivit\u00e0 dell'anima secondo virt\u00f9\u00bb, cio\u00e8 con le attivit\u00e0 che appartengono alle facolt\u00e0 dell'anima messe in atto in modo eccellente, ossia seguendo la virt\u00f9 che vuol dire \"eccellenza\" della ragione.\nLe facolt\u00e0 dell'anima.\nL'uomo infatti deve saper sviluppare e assecondare armonicamente tutte e tre le potenzialit\u00e0 dell'anima che contraddistinguono il proprio essere o \"entelechia\", e da Aristotele identificate con:\nSulla base di questa tripartizione, Aristotele esclude dall'etica l'anima vegetativa o nutritiva che non \u00e8 in rapporto con la ragione mentre l'anima sensitiva o \"desiderativa\", come la chiama Aristotele, \u00e8 sottoposta ai comandi della ragione come accade quando questa riesce a controllare le passioni.\nLe virt\u00f9 etiche.\nIl giusto mezzo.\nAll'anima sensitiva egli assegna le cosiddette \"virt\u00f9 etiche\", che sono abitudini di comportamento acquisite allenando la ragione a dominare sugli impulsi, attraverso la ricerca del \u00abgiusto mezzo\u00bb fra estreme passioni:\nAd esempio il coraggio \u00e8 l'atteggiamento mediano da conseguire tra i vizi della vilt\u00e0 e della temerariet\u00e0. Il giusto mezzo non pu\u00f2 essere stabilito astrattamente come per tutti identico, ma deve essere adeguato al soggetto che lo ricerca. Cos\u00ec una quantit\u00e0 di cibo idonea per un atleta pu\u00f2 essere eccessiva per un sedentario. Il giusto mezzo non \u00e8 il risultato di un calcolo quantitativo fra un massimo e un minimo, ma l'obiettivo da raggiungere tramite un'analisi della situazione in cui si sviluppa l'azione etica.\nContrariamente alla morale tradizionale aristocratica che considerava la virt\u00f9 come appartenente per natura alla nobilt\u00e0 di sangue, e all'intellettualismo etico socratico-platonico che credeva che la virt\u00f9 fosse connessa alla conoscenza, per cui bastava conoscere il vero bene per operarlo, Aristotele ritiene che il solo insegnamento teorico all'esercizio della virt\u00f9 da parte dell'educatore non sia sufficiente ma occorra un'educazione che, attraverso una serie di sforzi ripetuti ed imposti, educhi la volont\u00e0 a dirigersi spontaneamente verso il bene fino ad acquisire un \"abito\" morale, una condotta virtuosa spontanea e continua.\nLa giustizia.\nTra le virt\u00f9 etiche un ruolo primario \u00e8 esercitato dalla giustizia che Aristotele distingue in \nAristotele identifica la giustizia con la stessa virt\u00f9 in quanto essa \u00e8 rappresentazione reale dell'equilibrio e dell'equit\u00e0 non solo in rapporto al singolo individuo ma, essendo l'uomo un \u00abanimale sociale\u00bb, anche dei suoi rapporti con gli altri. La giustizia cio\u00e8 \u00e8 il rispetto della legge dello Stato che riguarda tutta la vita morale dei cittadini e quindi essa si identifica con la virt\u00f9 stessa in generale: essa \u00ab[...] \u00e8 la caratteristica del giusto mezzo, mentre l'ingiustizia lo \u00e8 degli estremi\u00bb.\nLe virt\u00f9 dianoetiche.\nAristotele assegna all'anima razionale l'esercizio delle virt\u00f9 dianoetiche che esercitano:\nSaggezza e sapienza.\nMentre Platone parlava genericamente di \"saggezza\" per l'esercizio della virt\u00f9, Aristotele la distingue invece dalla \"sapienza\". La saggezza, o \"prudenza\", \u00e8 una virt\u00f9, propria cio\u00e8 della razionalit\u00e0 comune a tutti che collabora con le virt\u00f9 etiche ispirando la condotta umana, permettendo il giusto esercizio delle \"virt\u00f9 etiche\", quelle cio\u00e8 che riguardano l'azione concreta.\nTra le virt\u00f9 dianoetiche che presiedono alla conoscenza (intelletto, scienza, sapienza) o alle attivit\u00e0 tecniche (arte), la saggezza \u00e8 propria di colui che, pur non essendo filosofo, \u00e8 in grado di operare virtuosamente.\nL'educazione dei giovani.\nSe si dovesse acquisire la sapienza filosofica per praticare le virt\u00f9 etiche questo comporterebbe che solo chi ha raggiunto l'et\u00e0 matura, divenendo filosofo, potrebbe essere virtuoso mentre invece con la saggezza, grado inferiore della sapienza, anche i giovani, tramite l'educazione ricevuta dai saggi, o da quelli ritenuti tali dalla collettivit\u00e0, possono praticare quelle virt\u00f9 etiche che permetteranno l'acquisto delle virt\u00f9 dianoetiche.\nMa il giovane va educato prima con l'azione che con la ragione, e successivamente a poco a poco condotto alla piena conoscenza razionale. Una buona educazione si basa sulle buone abitudini e poich\u00e9 la capacit\u00e0 intellettiva si sviluppa maturando col tempo, l'educazione va invece praticata sin dall'infanzia.\nOsserva Aristotele che \u00ab...al riguardo non diceva male Teodoro, l'attore tragico: egli non permetteva mai a nessuno, neppure a un attore di poco valore, di comparire sulla scena prima di lui, perch\u00e9 gli spettatori si lasciano attirare da quel che ascoltano per primo: lo stesso accade nei rapporti con la gente e con le cose, perch\u00e9 ci affezioniamo di pi\u00f9 a tutto quel che ci colpisce per primo. Bisogna perci\u00f2 rendere estranee ai giovani tutte le cose cattive, specialmente quelle che hanno in s\u00e9 malvagit\u00e0 e malignit\u00e0.\u00bb\nLa saggezza come \"stile di vita\".\nLa saggezza insomma permette una vita virtuosa, premessa e condizione della sapienza filosofica, intesa come \"stile di vita\" slegato da ogni finalit\u00e0 pratica, e che, pur rappresentando l'inclinazione naturale di tutti gli uomini, solo i filosofi realizzano a pieno poich\u00e9 mettono in atto un sapere che non serve a nulla, ma che proprio per questo non dovr\u00e0 piegarsi a nessuna servit\u00f9: un sapere assolutamente libero.\nLa contemplazione della verit\u00e0 \u00e8 quindi un'attivit\u00e0 fine a s\u00e9 stessa, nella quale consiste propriamente la felicit\u00e0, ed \u00e8 quella che distingue l'uomo dagli altri animali rendendolo pi\u00f9 simile a Dio, gi\u00e0 definito da Aristotele come \u00abpensiero di pensiero\u00bb, pura riflessione autosufficiente che nulla deve ricercare al di fuori di s\u00e9. \nLa sapienza tuttavia non basta a fare un buon politico: la ragione pratica \u00e8 indipendente da quella teorica. Contrariamente cio\u00e8 a quanto sostiene Platone, la partecipazione dei filosofi alla guida dello Stato non \u00e8 garanzia di buon governo poich\u00e9 dal possesso della conoscenza non deriva automaticamente la capacit\u00e0 di governare che pu\u00f2 dare invece la saggezza."}
{"id": "1882845", "revid": "125704253", "url": "https://it.wikipedia.org/wiki?curid=1882845", "title": "Crimen perfecto - Finch\u00e9 morte non li separi", "text": "Crimen perfecto - Finch\u00e9 morte non li separi (\"Crimen ferpecto\") \u00e8 un film del 2004 diretto da \u00c1lex de la Iglesia.\nTrama.\nRafael Gonz\u00e1lez, ambizioso ed irriducibile donnaiolo, lavora nel reparto di abbigliamento femminile dello \"Yeyo\", un importante grande magazzino madrileno. Disinvoltamente amorale, l'uomo persegue gli obiettivi del successo, dell'eleganza e del sesso, e detesta la bruttezza e la tranquillit\u00e0 della vita familiare, che gli appaiono segni di mediocrit\u00e0. Persa la promozione a cui ambiva da una vita, assegnata al suo collega Antonio (che lo umilia e lo degrada), durante un litigio in un camerino Rafael uccide, seppur casualmente, il rivale e ne prende il posto di responsabile di piano, facendola franca agli occhi della polizia e dei suoi superiori. Ma Rafael non sa che qualcuno ha assistito all'omicidio: si tratta di Lourdes, una commessa bruttina e dal pessimo carattere che, in cambio del suo silenzio sull'accaduto, e dopo aver fatto a pezzi e bruciato il corpo di Antonio in una caldaia, lo costringe a sposarla.\nL'uomo, anche dopo il matrimonio, si rende conto di essere manipolato dalla donna e costretto a soddisfarne ogni voglia e desiderio. Esasperato da questa situazione, e incitato dal fantasma di Antonio, Rafael arriva all'unica soluzione che ritiene possibile: uccidere Lourdes. Intanto, l'ispettore Campoy giunge alla conclusione che Rafael e Lourdes sono colpevoli della sparizione di Antonio e, ispezionando la caldaia, trova in effetti una protesi dentaria appartenuta all'uomo. Rafael, ispirato da un film, decide di mettere in scena la propria morte per sfuggire alle grinfie di Lourdes. Quest'ultima, insospettita dal comportamento del marito, una notte lo segue di nascosto e lo vede saltare ripetutamente sul trampolino di una piscina. Entrambi vengono visti da lontano da Campoy.\nIl giorno seguente, al grande magazzino, Rafael rinchiude Lourdes in un camerino, poi fa scoppiare un incendio che attiva gli spruzzatori. Quando Rafael crede di essere rimasto solo, all'improvviso Lourdes gli piomba addosso, gli trafigge una mano con un coltello e cerca di costringerlo a continuare la relazione. Rafael si libera, l'accusa di averlo trasformato in un uomo mediocre, le ribadisce che \u00e8 brutta e deve accettare le conseguenze che questo comporta nella societ\u00e0. Dopo che sopraggiunge Campoy, Lourdes si divincola per liberarsi dalle manette ma colpisce Rafael, che sembra precipitare nel vuoto. In realt\u00e0 Rafael \u00e8 caduto su un cartellone pubblicitario che aveva appositamente sistemato di traverso sulla finestra di un piano inferiore, cos\u00ec da rientrare nell'edificio e far perdere le proprie tracce, facendo credere a tutti di essere morto nell'incendio e facendo ipotizzare che il suo corpo sia stato interamente disintegrato dalle alte temperature provocate dalla combustione dei materiali.\nCinque anni dopo Rafael, ormai sotto una nuova identit\u00e0, gestisce un piccolo negozio di cravatte che progetta di espandere. Rafael raggiunge una folla vestita da clown, scopre che Lourdes (la quale, prima di andarsene in limousine, sembra riconoscerlo e sorride beffardamente) \u00e8 diventata un'icona della moda, e scambia alcune parole con il fantasma di Antonio.\nProduzione.\nIn un'intervista, il regista \u00c1lex de la Iglesia ha dichiarato che il titolo del film \u00e8 un omaggio al film \"Il delitto perfetto\" (1954) di Alfred Hitchcock, che \u00e8 una delle pellicole al quale de la Iglesia si \u00e8 ispirato nel progettare l'omicidio di Lourdes insieme a \"Anatomia di un omicidio\" (1959) di Otto Preminger e \"Estasi di un delitto\" (1955) di Luis Bu\u00f1uel.\nMolte delle persone che nel finale appaiono vestite da clown sono veri fan del regista; lo stesso de la Iglesia, attraverso il suo sito ufficiale, diede opportunit\u00e0 al suo pubblico di fare un cameo nel film.\nAccoglienza.\nIncassi.\nIn Spagna il film ha incassato ai botteghini pi\u00f9 di dieci milioni di euro.\nCritica.\nIl dizionario dei film \"Il Morandini\" assegna un punteggio di 2/5 al film, riportando: \u00abIl regista gioca le sue carte sul registro del grottesco, ma nella seconda parte il film sconfina nell'orrore compiaciuto e [...] nel cattivo gusto.\u00bb; stesso punteggio gli viene assegnato dal dizionario \"Il Farinotti\", che recita: \u00abUn tocco di follia, [...] tanto humour nero. Questo \u00e8 l'ultimo film di de la Iglesia, [...] immerso in un'intelligente leggerezza.\u00bb\nSull'aggregatore Rotten Tomatoes il film detiene una percentuale di gradimento del 85% con un voto di 7,1 su 10 sulla base di 53 recensioni professionali, e un giudizio generale che recita: \u00abSe vi piacciono le commedie malvagie e nere come la pece, \"Crimen ferpecto\" ne offre senza batter ciglio\u00bb. Su Metacritic ha ottenuto una valutazione di 68 su 100 basata su 21 recensioni professionali, corrispondente a \u00abrecensioni generalmente favorevoli\u00bb."}
{"id": "1882847", "revid": "278954", "url": "https://it.wikipedia.org/wiki?curid=1882847", "title": "Thomas Howard d'Arundel", "text": ""}
{"id": "1882848", "revid": "1305772", "url": "https://it.wikipedia.org/wiki?curid=1882848", "title": "Farnace I del Ponto", "text": "Biografia.\nI tentativi di espansione.\nLa data dell'ascesa al trono non pu\u00f2 essere fissata con sicurezza; ma \u00e8 certo che avesse regnato prima del 183 a.C., nel quale anno consegu\u00ec la presa dell'importante citt\u00e0 di Sinope e le sue colonie sul Ponto Eusino, lungo oggetto di desiderio per l'ambizioso re del Ponto. Metteva cos\u00ec in atto una politica di espansione che lo portava ad occupare anche Amiso e Amastri, e successivamente anche Tio. I rodiesi spedirono un'ambasciata a Roma per lamentarsi di questa aggressione, ma senza nessun risultato. \nGuerra contro Pergamo.\nNello stesso periodo Farnace venne coinvolto in controversie con il suo vicino, Eumene II, re di Pergamo, i quali finirono per condurre, entrambi i monarchi, ripetute ambascerie a Roma, come pure a parziali ostilit\u00e0. Ma nell'aprile del 181 a.C., senza aspettare il ritorno dei suoi ambasciatori, Farnace attacc\u00f2 improvvisamente sia Eumene II che Ariarate IV, invadendo la Galazia con grandi forze. Eumene vi si oppose alla testa del suo esercito, ma le ostilit\u00e0 furono presto sospese dall'arrivo di deputati romani, designati dal senato per chiedere spiegazioni riguardo alla materia della disputa.\nFarnace aveva contro una coalizione di forze delle quali, oltre a Eumene II, re di Pergamo, e Ariarate IV, re di Cappadocia faceva parte anche Prusia I, re di Bitinia. Furono aperte trattative a Pergamo, senza che conducessero a nessun risultato, essendo le richieste di Farnace rigettate dai romani come irragionevoli; e la guerra venne di conseguenza ripresa, continuando, apparentemente con varie interruzioni, fino all'estate del 179 a.C., quando Farnace, trovandosi incapace di tener testa alle forze combinate di Eumene e Ariarate, fu costretto a comprare la pace tramite la cessione di tutte le sue conquiste nella Galazia e Paflagonia, ad eccezione di Sinope, compresa la citt\u00e0 greca di Tios. Quanto a lungo continu\u00f2 a regnare dopo questo evento, non si sa; ma sembra, da una notizia fortuita, che fosse ancora sul trono nel 170 a.C., mentre era certamente morto nel 154 a.C., quando suo fratello Mitridate IV viene menzionato come re.\nPolibio lo descrive con un carattere violento ed arrogante, d'accordo con l'opinione di Eumene e dei romani."}
{"id": "1882849", "revid": "1310927", "url": "https://it.wikipedia.org/wiki?curid=1882849", "title": "Campionato del mondo di calcio da tavolo 2008", "text": "Il Campionato del Mondo di Calcio da tavolo venne disputato a Vienna, in Austria, il 14 e 15 giugno 2008. Alla manifestazione austriaca parteciparono complessivamente ... giocatori, in rappresentanza di .. nazioni.\nSono stati assegnati 2 titoli femminili e 8 titoli maschili:\nCategoria Open.\nRisultati.\nIndividuale.\nPrima fase a gironi ed Eliminazione Diretta\nSquadre.\nPrima fase a gironi ed Eliminazione Diretta\nCategoria Under19.\nRisultati.\nIndividuale.\nPrima fase a gironi ed Eliminazione Diretta\nSquadre.\nPrima fase a gironi ed Eliminazione Diretta\nCategoria Under15.\nRisultati.\nIndividuale.\nPrima fase a gironi ed Eliminazione Diretta\nSquadre.\nPrima fase a gironi ed Eliminazione Diretta\nCategoria Veterans.\nRisultati.\nIndividuale.\nPrima fase a gironi ed Eliminazione Diretta\nSquadre.\nPrima fase a gironi ed Eliminazione Diretta\nCategoria Femminile.\nRisultati.\nIndividuale.\nPrima fase a gironi ed Eliminazione Diretta\nSquadre.\nPrima fase a gironi ed Eliminazione Diretta"}
{"id": "1882850", "revid": "709565", "url": "https://it.wikipedia.org/wiki?curid=1882850", "title": "Ippodamante", "text": "Ippodamante \u00e8 un giovane guerriero troiano nell\"Iliade\", citato nel ventesimo libro del poema.\nMito.\nLe origini.\nIppodamante era l'auriga di Demoleonte. Questi era uno dei numerosi figli del vecchio troiano Antenore, amico del re Priamo. Omero tace invece il nome del padre di Ippodamante.\nLa morte.\nAlla vista dell'uccisione del suo signore ad opera di Achille che rientrava in battaglia per vendicare la morte dell'amico Patroclo, Ippodamante venne preso dallo spavento, e, balzato a terra, cerc\u00f2 di mettersi in salvo confidando nell'agilit\u00e0 del suo fisico. Ma una lancia del nemico lo trafisse alla schiena. Il giovane emise l'anima mugolando come un toro.\n&lt;poem&gt; \" \"Quindi Ippodamante, che gi\u00f9 dal carro balzava \"\n\" fuggendogli avanti, colp\u00ec d'asta alla schiena;\"\n\" quello esal\u00f2 la vita e mugghi\u00f2 come il toro,\"\n\" tratto intorno a Poseidone Eliconio sovrano,\"\n\"mugghia mentre lo tirano i giovani; ne gode Enos\u00ecctono.\"\n\"Mugghiava cos\u00ec, e l'ossa lasci\u00f2 l'animo nobile.\" \" &lt;/poem&gt;\nInterpretazione e realt\u00e0 storica.\nIl significato del nome di questo guerriero risulta quanto mai appropriato: \"domatore di cavalli\"."}
{"id": "1882853", "revid": "93556", "url": "https://it.wikipedia.org/wiki?curid=1882853", "title": "Palazzo Contini-Dessilani", "text": "Palazzo Contini-Dessilani si trova in via Gallarini, antica \"via del Borghetto\", a Fara Novarese.\nStoria.\nIl palazzo nasce come dimora della famiglia del Barone Franchetti Da Ponte. Attualmente il palazzo \u00e8 propriet\u00e0 della famiglia Contini-Dessilani.\nStruttura ed arte.\nL'attuale edificio \u00e8 costituito da un corpo di fabbrica molto allungato, con facciata sobria e lineare, composto da piano terreno e piano nobile, al quale s'innestano due ali laterali che si rivolte verso sud. La pianta a forma di U delimita un ampio cortile interno sul quale si apre il porticato, sostenuto da eleganti colonne di granito.\nArcheologia.\nNel 1806 il ponte sulla roggia Mora croll\u00f2 a causa di un'alluvione. Venne ad essere ricostruito nelle forme attuali nel 1809, ed in quel frangente vennero praticati lavori di sbancamento delle rive. Durante i lavori uscirono fuori numerose tombe romane, contenti monete d'argento databili da Vespasiano (69 d.C.) a Plautilla (211 d.C.). Tra i rinvenimenti ci furono alcuni anelli d'argento ed un anello d'oro con il doppio ritratto di Faustina e Marc'Aurelio. I rinvenimenti furono donati al Museo Civico di Novara. Qualcosa di questo rinvenimento per\u00f2 rimase a Fara.\nNel cortile di Palazzo Contini-Dessilani, infatti, \u00e8 conservato uno dei sarcofagi di epoca romana in granito, utilizzato come abbeveratoio. Non presenta fregi particolari. Sulla fronte un cartiglio ansato contiene un'iscrizione.\nSarcofago di Lucio Lupercio.\nIl sarcofago presenta uno specchio scrittorio molto eroso, attualmente leggibile a stento con luce radente. L'epigrafe \u00e8 contenuta in una cornice a solco con anse laterali, gli altri lati del sarcofago sono grezzi. Risulta mal rubricata, le lettere variano in altezza da 0,04 a 0,09 m e sono separate da irregolari interpunzioni triangoliformi. Poco o nulla si sa della sua ubicazione iniziale del sarcofago all'interno della necropoli, ne se l'anello d'oro sia associabile a questa specifica sepoltura.\nDimensioni Sarcofago.\nm 0,60 x 0,765 x 1,65\nDimensioni specchio scrittorio.\nm 0,39 x 1,56\nTesto.\n\"D(is) M(anibus) | D(is) M(anibus) | L(uci) Luperci Excessi (?)\"\" VI vir(i) Aug(ustalis) | civit(ate) Helvetiorum, negot|(i)atoris vestiar(i) Cisalpini et Trans|alpini qui leg(avit) colleg(iatis)\" i(n) m(unicipio) N(ovarensium)HS X[-] n(ummos)\nDopo la dedica agli Dei Mani, si riconosce il proprietario del sarcofago, Lucio Luperco Escesso, seviro augustale nella circoscrizione territoriale della \"Civitas Helvetiorum\", commerciante in stoffe al di qua ed al di l\u00e0 delle Alpi, residente nel municipio di \"Novaria\". L'epigrafe riporta la dichiarazione che il denaro del donativo di Luperco \u00e8 andato ai colleghi commercianti consociati nel municipio novarese.\nDatazione.\nII secolo d.C."}
{"id": "1882861", "revid": "161374", "url": "https://it.wikipedia.org/wiki?curid=1882861", "title": "Dianoetica", "text": ""}
{"id": "1882866", "revid": "830939", "url": "https://it.wikipedia.org/wiki?curid=1882866", "title": "Thomas Hirschhorn", "text": "Biografia.\nNel 1980 l'artista lavor\u00f2 a Parigi come grafico. Egli faceva parte del gruppo Grapus costituito da designers grafici. Questi artisti si basavano sulla politica e sulla cultura, mostrando le loro creazioni sulla strada attraverso il linguaggio della pubblicit\u00e0. \nHirschhorn lasci\u00f2 il Grapus per creare quelle installazioni artistiche per cui \u00e8 diventato famoso oggi, usando materiali comuni come il cartone, la plastica e il nastro adesivo. Le sue installazioni sono spesso site specific e situate fuori dalle gallerie oltre che interattive.\nPer la sua opera intitolata \"Cavemanman\" ha trasformato lo spazio di una galleria in una caverna usando legna, cassette e materiali comuni, e collocando vari simboli filosofici della cultura pop.\nRicevette nel 2000/2001 il Premio Marcel Duchamp e il Premio Joseph Beuys nel 2004. I suoi lavori sono esposti nella collezione del MoMA, del Walker Art Center, e della Tate Gallery.\nNell'estate 2009 la sua opera \"Cavemanman\" fu ricreata per l'esibizione \"Walkin in my Mind\" alla Hayward Gallery di Londra.\nNel 2011 \u00e8 scelto per rappresentare la sua nazione alla 54\u00aa Esposizione Internazionale d'Arte della Biennale di Venezia. Trasforma il padiglione dei giardini in un'installazione surreale dove troviamo carta stagnola, riviste, tappeti, Televisori, cotton-fioc, sedie di plastica e manichini, il tutto incorniciato da cristalli o dalla loro forma, onnipresente. L'installazione ha per titolo \"Crystal of Resistance\" e trae l'idea dei cristalli da un episodio accaduto all'artista, che quindici anni prima ha visto dei bambini vendere cristalli sul ghiacciaio del Rodano."}
{"id": "1882868", "revid": "161374", "url": "https://it.wikipedia.org/wiki?curid=1882868", "title": "Dianoetiche", "text": ""}
{"id": "1882871", "revid": "3082", "url": "https://it.wikipedia.org/wiki?curid=1882871", "title": "Pitone (generale)", "text": ""}
{"id": "1882872", "revid": "547992", "url": "https://it.wikipedia.org/wiki?curid=1882872", "title": "Peitone", "text": "Peitone o Pitone (greco: \u03a0\u03b5\u03af\u03b8\u03c9\u03bd o \u03a0\u03af\u03b8\u03c9\u03bd, \"Peithon\" o \"Pithon\"; 355 a.C. circa \u2013 316 a.C.) fu uno degli \"somatophylakes\" di Alessandro Magno, poi uno dei Diadochi suoi successori col titolo di satrapo della Media.\nFiglio di Crateuas di Eordaia (una provincia occidentale della Macedonia), Peitone divenne uno dei sette (poi otto) \"somatophylaken\" di Alessandro nel 325 a.C., ma non ottenne mai un comando importante, forse in quanto Alessandro non si fidava della sua ambizione. Intorno al 328 a.C. fu catturato assieme alle proprie truppe da Spitamene, che comandava la rivolta delle satrapie della Sogdiana e della Battria; nel 327 a.C. circa ottenne un comando militare nel basso Indo, la satrapia di Oxyarte, mentre nel 326 a.C. fu nominato trierarca della flotta dell'India. Nel 325 a.C. Alessandro gli affid\u00f2 l'organizzazione a satrapia della regione del Sindh, che stava per ribellarsi all'occupazione macedone. Peitone era tra i \"compagni\" (eteri) di Alessandro presenti alla cena durante la quale mor\u00ec il sovrano macedone, nel giugno 323.\nAlla spartizione di Babilonia, in cui i Diadochi si dividono l'impero di Alessandro dopo la sua morte, Peitone ottiene la satrapia della Media: si trattava di una satrapia molto vasta e molto importante, in quanto da qui passavano le strade che congiungevano l'oriente e l'occidente dell'impero; Peitone fu allora costretto a cedere ad Atropate la zona settentrionale della satrapia, che divenne da allora nota come Media Atropatene. Per volere di Perdicca, chiliarca dell'impero, Peitone dovette sopprimere l'insurrezione dei coloni greci (o meno probabilmente macedoni) in Battria scoppiata dopo la morte di Alessandro. Per questa operazione ricevette il comando di 3800 soldati macedoni che erano stati estratti a sorte, in quanto poco propensi a tornare nel cuore dell'Asia, poi rinforzati da truppe delle satrapie orientali. Sconfisse grazie ad un tradimento l'esercito dei ribelli, stimato a 20.000 fanti e 3000 cavalieri, ma, invece di sterminare i rivoltosi come ordinato da Perdicca, permise loro di tornare alle proprie colonie, per ottenere il consenso degli abitanti greco-macedoni in previsione di una futura presa di potere nella zona; ad ogni modo, i soldati di Peitone non rispettarono i termini della pace e, non volendo rinunciare al bottino promesso loro da Perdicca, sterminarono i coloni.\nNel 322 a.C. prese probabilmente parte, assieme a Perdicca, alla conquista della Cappadocia in favore di Eumene di Cardia; sicuramente accompagn\u00f2 Perdicca nella sua spedizione in Egitto contro Tolomeo nel 321 a.C., in quanto, assieme ai generali Seleuco e Antigono, organizz\u00f2 la congiura che port\u00f2 all'assassinio di Perdicca. A seguito di questo evento, Peitone avrebbe dovuto fare da reggente ai due sovrani (Filippo III, fratellastro minorato di Alessandro, e Alessandro IV, suo figlio infante), ma i Diadochi non si fidavano di Peitone e l'incarico fu mantenuto da Tolomeo fino all'arrivo di Antipatro.\nAlla spartizione di Triparadiso, concordata dai Diadochi nel 321 a.C. dopo la morte di Perdicca, Peitone si vide confermata la satrapia di Media. Cerc\u00f2 di conquistare la Pertia per affidarla al fratello Eudamo, ma fu sconfitto da una coalizione di satrapie (Mesopotamia, Persia, Carmania, Arachosia, Aria-Drangiana e Gandhara) sostenuta da Peucesta. Peitone dovette fuggire a Babilonia da Seleuco e aiutarlo nella sua lotta contro Eumene (317 a.C.). Eumene era stato incaricato di sconfiggere Antigono Monoftalmo: propose senza successo un'alleanza a Seleuco e Peitone, ma i due preferirono allearsi con Antigono. Peitone combatt\u00e9 a fianco di Antigono nelle battaglie di Paraitacene e della Gabiene, comandandone la cavalleria leggera. Dopo la morte di Eumene (316 a.C.), Peitone manifest\u00f2 l'ambizione di controllare le satrapie dell'Asia superiore e di unire alla propria causa una parte delle truppe di Antigono: questi finse di non essere a conoscenza del tradimento e invit\u00f2 Peitone nei suoi quartieri d'inverno ad Ecbatana, dove lo fece giustiziare all'inizio del 316 a.C."}
{"id": "1882873", "revid": "125287661", "url": "https://it.wikipedia.org/wiki?curid=1882873", "title": "Lago di Tom", "text": "Il lago di Tom \u00e8 un lago alpino, sito nella regione del Piora, Canton Ticino, Svizzera, nel comune di Quinto.\nDescrizione.\nSituato sulla sponda destra della vallata a 2022\u00a0m s.l.m., con una superficie di 0,09\u00a0km\u00b2. Le sue rive sono formate da fine sabbia calcarea bianchissima. Raccoglie le acque che scendono dal laghetto di Taneda e dai monti circostanti, il suo emissario scompare sotto terra pochi metri dopo l'uscita dal lago, per ricomparire pi\u00f9 in basso e alimentare il sottostante lago Ritom."}
{"id": "1882874", "revid": "729019", "url": "https://it.wikipedia.org/wiki?curid=1882874", "title": "Reparto artificieri della Polizia di Stato", "text": "Il Reparto artificieri della Polizia \u00e8 una specialit\u00e0 della Polizia di Stato che si occupa di emergenze in cui ci sono organi di esplosione, si occupano della messa in sicurezza dell'area e del disinnesco della bomba.\nFormazione.\nAl termine di un'attenta selezione fisica e psicologica, i candidati che vogliono ottenere la qualificazione devono frequentare, per qualificarsi, i corsi per operatore EOD e operatore IEDD, tenuti presso il Centro addestramento contro ostacolo della Scuole del genio dell'Esercito che provvede ad addestrare gli operatori dell'Esercito, dell'Aeronautica, della Marina e delle forze dell'ordine come Polizia e Carabinieri.\nLa pregressa denominazione li divideva in due livelli: artificieri ordinari ed artificieri antisabotaggio. Con il recepimento a livello intereuropeo delle normative standard operative EODP3 ed A-EODP3 l'attuale definizione tecnica \u00e8:\nGli artificieri vengono selezionati in maniera molto accurata gi\u00e0 in fase iniziale, su base strettamente volontaria, e sono quindi sottoposti a visite attitudinali psicofisiche che verranno in seguito ripetute tramite continui controlli a cadenza semestrale durante tutto l'arco della loro attivit\u00e0 operativa.\nAl termine degli accertamenti medici sostenuti vengono trasferiti presso scuole di formazione militare ove vengono duramente selezionati sino ad ottenere l'abilitazione di operatore EOD 1\u00ba livello e successivamente, se idoneo, di operatore IEDD.\nNessuno \u00e8 abilitato EOD 2\u00ba livello (solo un Maresciallo dei Carabinieri, in servizio a Catanzaro, \u00e8 l'unico abilitato EOD 2\u00ba livello nelle Forze di Polizia Italiane). Molti hanno anche frequentato corsi presso il Centro polizia scientifica di Roma che li ha qualificati all'investigazione dopo l'esplosione (Post Blast Investigator). Alcuni possono essere anche sottoposti a un'ulteriore selezione al termine della quale, se idoneamente valutati, sono inviati a partecipare ad attivit\u00e0 interforze con paesi terzi per un ulteriore e specifico addestramento operativo nell'ambito degli incidenti provocati da WMD , TIM (Toxic Industrial Materials) e TIC (Toxic Industrial Chemicals) o di tipo CBRNe.\nSeguendo la continua evoluzione della risposta necessaria per contrastare il loro avversario, di qualsiasi matrice ideologica o religiosa sia, molti sono anche stati qualificati come operatori su ordigni CBRN (chimici, batteriologici, nucleari), radiologici) WMD (Weapons of Mass Distruction) sia in ambito nazionale che internazionale.\nDati sull'attivit\u00e0.\nA seguito del decreto del 2003 che ha riorganizzato il Servizio artificieri antisabotaggio in seno alla III Divisione sono assegnati presso i \"nuclei regionali\" che sono diffusi su tutto il territorio nazionale. Queste disposizioni del Ministero dell'interno hanno definitivamente stabilito che l'attivit\u00e0 EOR/EOD/IEDD in ambito nazionale, stante i chiari risvolti normativi che assume stante le necessit\u00e0 di ordine pubblico che coinvolge, \u00e8 da considerarsi prioritaria per gli artificieri della Polizia di Stato.\nGli stessi operano normalmente in coppia e sono dotati di tutti gli apparati e supporti tecnologici che, allo stato dell'arte, vengono internazionalmente utilizzati per combattere anche la minaccia degli ordigni esplosivi improvvisati in tutte le loro forme (pacchi bomba, autobomba, attentati suicidi e con sostanze chimiche) sui quali hanno, ancor di pi\u00f9, una chiara e normata competenza esclusiva. Con inizio nel 1999 con la prima missione in Kosovo, con un elemento inviato come IPO (International Police Officer) nella missione UNMIK, una piccola aliquota molto selezionata di questi specialisti ha partecipato e partecipa come osservatori specializzati, in diverse missioni in ambito internazionale ed interforze. Un elemento venne inviato a missione internazionale in FYROM (Macedonia) mentre uno \u00e8 attualmente ancora in servizio presso la missione EULEX.\nMotto.\nIl motto di questo reparto di specialisti \u00e8 \"\" (\"Si sbaglia una volta sola\").\nSe si pu\u00f2 dare un significato chiaro al motto, possiamo dire che sottolinea la unicit\u00e0 della possibilit\u00e0 di commettere un errore da parte di un artificiere.\nSi suole dire, per stemperare la tensione, che \"l'esplosione \u00e8 il modo con il quale la bomba ti comunica che hai sbagliato mestiere\"."}
{"id": "1882875", "revid": "287204", "url": "https://it.wikipedia.org/wiki?curid=1882875", "title": "Coltellineria", "text": "La coltellineria \u00e8 l'arte o la produzione del coltellinaio, l'armaiolo specializzato nella fabbrica e/o nella vendita strumenti da taglio. Sono prodotti della coltellineria la spada, la daga, il coltello e gli altri strumenti da taglio d'uso agricolo quali la scure, la falce ecc.\nTipi.\n\"Coltellineria artigianale\":\nSi tratta del ramo della coltellineria che si pratica utilizzando principalmente la forza fisica e l'abilit\u00e0 artistica manuale, senza l'uso di macchine di produzione in larga scala.\n\"Coltellineria con manifattura artigianale\":\nColtellineria che utilizza processi industriali automatizzati per la creazione delle lame, destinate ad un solo artigiano.\n\"Coltellineria con manifattura industriale\":\nColtellineria che utilizza processi industriali automatizzati per la creazione delle lame, destinate a pi\u00f9 artigiani diversi, ognuno con le proprie caratteristiche e specialit\u00e0.\n\"Coltellineria industriale\":\nColtellineria su grande scala, si realizza con metodi e macchine automatizzati per produzione in serie."}
{"id": "1882876", "revid": "67370524", "url": "https://it.wikipedia.org/wiki?curid=1882876", "title": "Troo (figlio di Alastore)", "text": ""}
{"id": "1882877", "revid": "154326", "url": "https://it.wikipedia.org/wiki?curid=1882877", "title": "Pietro del Portogallo (duca di Coimbra)", "text": ""}
{"id": "1882878", "revid": "1543377", "url": "https://it.wikipedia.org/wiki?curid=1882878", "title": "Jason Rhoades", "text": "Meglio conosciuto in Europa, dove espone i suoi progetti regolarmente per gli ultimi dodici anni della sua vita, il suo lavoro continua a far parte della collezione permanente della Rubell Family Collection di Miami, dove \u00e8 stato una parte della mostra \"Beg Borrow and Steal\" al momento della sua morte.\nIstruzione e lavoro.\nRhoades ha ricevuto il suo MFA (Master of Fine Arts) dalla UCLA nel 1993 dopo aver studiato al California College of the Arts di Oakland, l'Art Institute di San Francisco e la Skowhegan School of Painting and Sculpture. Durante il periodo dei suoi studi al San Francisco Art Institute \u00e8 stato uno dei fondatori di un movimento chiamato \"Funk o' Metric\", noto anche come FOM o FOAM. I membri di questo gruppo includevano Peter Warren, Bill Beccio, Laurie Steelink, Sebastian Clough, e Marshall Weber, tra gli altri.\nVita privata.\nRhoades era il figlio di Jack e Jackie Rhoades e aveva due fratelli, Greg e Matt. Era sposato con l'artista di origine australiana Rachel Khedoori e aveva una figlia di tre anni di nome Rubi. La cognata di Rhoades (\u00e8 identica alla sorella gemella di sua moglie) \u00e8 la pittrice Toba Khedoori.\nMorte.\nRhoades \u00e8 stato trovato nella sua casa e portato al Cedars-Sinai Medical Center la mattina del 1\u00ba agosto 2006, dove \u00e8 stato dichiarato morto, a 41 anni. La causa della morte \u00e8 stata un'insufficienza cardiaca. \u00c8 stato poi affermato che decesso \u00e8 stato causato da intossicazione da farmaci accidentale e malattie cardiache."}
{"id": "1882885", "revid": "123427035", "url": "https://it.wikipedia.org/wiki?curid=1882885", "title": "Jacques Brugnon", "text": "Cavaliere della legion d'onore, \u00e8 uno dei nove tennisti di origine francese membro della International Tennis Hall of Fame."}
{"id": "1882886", "revid": "767487", "url": "https://it.wikipedia.org/wiki?curid=1882886", "title": "Golden Globe 1968", "text": "La 25\u00aa edizione della cerimonia di premiazione di Golden Globe si \u00e8 tenuta il 12 febbraio 1968 al \"Cocoanut Grove\" dell\"Ambassador Hotel\" di Los Angeles, California.\nVincitori e candidati.\nVengono di seguito indicati in grassetto i vincitori.\nOve ricorrente e disponibile, viene indicato il titolo in lingua italiana e quello in lingua originale tra parentesi."}
{"id": "1882887", "revid": "2519", "url": "https://it.wikipedia.org/wiki?curid=1882887", "title": "Fl\u00e5m", "text": "Fl\u00e5m \u00e8 un villaggio norvegese di circa 500 abitanti, nella parte finale dell'Aurlandsfjord, una diramazione del Sognefjord. Il villaggio \u00e8 collocato nel comune di Aurland, nella contea di Vestland, in Norvegia. \u00c8 toccato dalla strada europea E16.\nOrigini del nome.\nIl toponimo \"Fl\u00e5m\" compare nel 1340 come \"Flaam\". Esso deriva dal dativo plurale della parola \"fl\u00e1\" che significa \"piana, ampio pezzo di terra\", e si riferisce alle pianure alluvionali create dal fiume Fl\u00e5m.\nStoria.\nAlla fine del XIX secolo, molte navi da crociera provenienti soprattutto da Regno Unito e Germania si spinsero fino a Fl\u00e5m per motivi turistici. L'arrivo dei passeggeri delle navi diede il via alle operazioni per la costruzione di una rete di hotel. Dopo l'apertura della Ferrovia Oslo-Bergen nel 1909, Fl\u00e5m divenne un importante snodo per i passeggeri e le comunicazioni, con collegamenti operanti sul fiordo. La Fl\u00e5msbana (completata nel 1940) segn\u00f2 per sempre la storia di questo villaggio. Essa nacque quando, dopo l'apertura della Ferrovia Oslo-Bergen, si pens\u00f2 di aprire una linea secondaria che collegasse le montagne al fiordo; tale linea era originariamente prevista per il trasporto di prodotti. Oggi, invece, la Fl\u00e5msbana trasporta prevalentemente turisti e soltanto raramente della merce. Dopo la costruzione di un nuovo porto, terminata nel 1999, il traffico navale nel fiordo \u00e8 aumentato fino al numero record di 134 navi da crociera nel 2008.\nGeologia.\nLa vallata di Fl\u00e5m si \u00e8 formata per opera dello spesso strato di ghiaccio che \u00e8 rimasto in questa zona per milioni di anni: l'erosione del ghiacciaio ha fatto sprofondare il terreno, creando le profonde ed ampie vallate che ogni anno attirano un gran numero di turisti.\nPopolazione.\nNel 1960 la popolazione di Fl\u00e5m era composta per la maggior parte da contadini, mentre oggi gli abitanti sono maggiormente impiegati nell'industria del turismo o nelle ferrovie. Gli abitanti del villaggio oggi sono 450, mentre quelli del comune di Aurland (del quale Fl\u00e5m fa parte) ammontano a 1.803.\nInfrastrutture e trasporti.\nIl villaggio di Fl\u00e5m \u00e8 un'importante meta turistica fin dalla fine del XIX secolo. Ogni anno conta circa 450.000 visitatori. La maggior parte di essi viene a Fl\u00e5m per percorrere la Fl\u00e5msbana, la linea ferroviaria definita la pi\u00f9 ripida d'Europa, pendenza 55 per mille(in realt\u00e0 terza dopo la Boppard-Bucholz in Germania, valle del Reno, al 61 per mille e la ferrovia della Valle dell'Inferno in Selva Nera, Germania al 57 per mille) che collega Fl\u00e5m e Myrdal, attraverso un percorso di circa 20 chilometri con tratti spettacolari anche a forma di spirale."}
{"id": "1882888", "revid": "1313191", "url": "https://it.wikipedia.org/wiki?curid=1882888", "title": "Mangia", "text": "Mangia \u00e8 una frazione del comune di Sesta Godano, nella val di Vara in provincia della Spezia. Mangia \u00e8 una sorta di villaggio rurale fortificato, incassato in una stretta valle sul torrente omonimo, costruito con pietre fluviali arrotondate, a vista, tutto archi e volte realizzati con grande maestria architettonica: al di sopra di questi si trovano delle aie pensili.\nIl paese si compone di sei localit\u00e0: Mangia centro, Piano di Mangia, Piano, Peeio, Coggiola e Gea Grande.\nStoria.\nMangia \u00e8 un piccolo centro di origine medioevale che ha una caratteristica unica: non \u00e8 visibile da nessuna parte, se non quando si arriva nella piccola piazza.\nA fondare Mangia, secondo la tradizione, \u00e8 stata nel Trecento la famiglia Cerchi di Firenze, dove ebbe un gran peso politico, fu ricca e potente. Dilaniata da gelosie e lotte interne ai tempi della divisione in Guelfi bianchi e Guelfi neri, la famiglia Cerchi fu esiliata, insieme a Dante legato ai Cerchi, e una parte, oltrepassata la Lunigiana, venne a stabilirsi proprio a Mangia, dove fond\u00f2 un paese invisibile ai nemici ancora assetati di vendetta e di sangue. E buona parte degli abitanti del paese ancora oggi fa di cognome Cerchi.\nNella parte alta del paese, oltre la chiesa parrocchiale di Sant'Anna, costruita intorno al 1650, inizia un'antica mulattiera che si inerpica tra le tipiche \"piane\" coltivate a vitigni; dopo poche centinaia di metri si giunge in un piccolo spiazzo da cui si gode un notevole panorama sulla valle del Mangia (il torrente affluente del Vara che scorre vicino al paese), si arriva nella zona detta \"Z\u00e8tuarda\", un antico insediamento abitativo di cui sono ancora visibili ruderi semi inghiottiti dalla fitta vegetazione. Con molta probabilit\u00e0 si tratta del primo nucleo abitativo della futura Mangia, localizzato in posizione ancora pi\u00f9 nascosta e difendibile dell'attuale. Il nome \"Z\u00e8tuarda\" \u00e8 stato trovato anche in diversi testi dove si parla tra l'altro, di un luogo di culto che potrebbe attribuire al luogo una qualche importanza sia dal punto di vista abitativo che storico. Nella tradizione orale si parla di una catastrofe naturale - terremoto o alluvione- che distrusse il centro abitato trascinandolo pi\u00f9 in basso, dove fu ricostruito. I pavimenti con mosaici, presumibilmente della chiesa, negli anni sessanta erano ancora visibili nelle fasce coltivate a vigna e patate sotto poche decine di centimetri di terra.\nLa chiesa, un tempo riconoscibile almeno nei muri perimetrali per la classica pianta con l'abside, non \u00e8 pi\u00f9 rintracciabile, ingoiata dalla vegetazione spontanea o franata definitivamente. Le poche notizie, tramandate sempre oralmente dagli anziani, parlano di un luogo abitato fino ai primi anni del Novecento, poi abbandonato gradualmente e lasciato scomparire lentamente tra i rovi. \nEventi.\nLa festa patronale cade il 26 luglio in onore di Sant'Anna. Viene anche festeggiata la Madonna delle Grazie il primo luned\u00ec dopo la Pentecoste."}
{"id": "1882889", "revid": "767487", "url": "https://it.wikipedia.org/wiki?curid=1882889", "title": "32 dicembre", "text": "32 dicembre \u00e8 un film a episodi del 1988 diretto e interpretato da Luciano De Crescenzo, ispirato al suo libro \"Oi dialogoi\". Il film \u00e8 diviso in tre episodi: \"Ypocrites\", \"La gialla farfalla\" e \"I penultimi fuochi\".\nTrama.\nYpocrites.\nRoma. Il cavalier Sanfilippo si crede Socrate ed \u00e8 stato appena dimesso dal manicomio; la moglie scrittura due comparse di Cinecitt\u00e0 per impersonare Aristippo e Antistene, discepoli del filosofo. Tutta la famiglia collabora: la moglie si finge Santippe e la domestica Mirto, la concubina; ogni personaggio indossa il costume adatto. Guida l'operazione, da una stanza dell'appartamento, uno strano psichiatra, che si diverte a disorientare i due malcapitati attori, dimostrando loro la relativit\u00e0 del concetto di presente, passato e futuro.\nI discepoli assecondano le stranezze di Socrate fin quando quest'ultimo rivela loro di non essere pazzo affatto: la matta \u00e8 sua moglie, colei che si finge Santippe, ed egli la asseconda per amore. Saverio e Salvatore, disorientati, chiedono lumi allo psichiatra che confessa che i pazzi sono sia il cavaliere che sua moglie; ma non basta, perch\u00e9 alla fine la domestica rivela ai due attori che il vero pazzo \u00e8 lo psichiatra, che \u00e8 in realt\u00e0 il cugino della signora e di giorno in giorno alterna vari travestimenti: da psichiatra, da prete e da astronomo.\nLa gialla farfalla.\nCarlotta, una nonna di 65 anni, ancora bella, ma soprattutto giovane di spirito, col suo coetaneo e innamorato Ferruccio va a trascorrere una vacanza segreta a Capri, poi decide addirittura di sposarlo, gettando nello scompiglio la famiglia (e soprattutto la nuora), che teme di perdere la futura eredit\u00e0 e agisce quindi in modo da privarla dei suoi averi. Per\u00f2 Carlotta, aiutata dalla nipotina Mimma, riuscir\u00e0 con un tranello a farsi dare 50 milioni e partir\u00e0 per Parigi col suo amato.\nI penultimi fuochi.\nA Napoli, un disoccupato, Alfonso, il 31 dicembre \u00e8 molto amareggiato perch\u00e9, non avendo denaro, non pu\u00f2 esaudire il grande desiderio dei figli di comprare, per quella notte, i botti. Egli ha infatti trascorso l'ultima giornata dell'anno alla ricerca di qualcuno che gli prestasse 100.000 lire per comprare i botti. Dopo aver ottenuto una serie di rifiuti da alcuni amici, Alfonso si rivolge al fratello, il quale \u00e8 ben disposto a prestargli 100.000 lire, a patto che Alfonso si faccia umiliare davanti ad amici e parenti raccontando come ha sperperato l'eredit\u00e0 che gli aveva lasciato il defunto padre.\nPoich\u00e9 Alfonso decide di non sopportare l'ennesima umiliazione, torna a casa senza aver comprato i botti per i suoi figli, i quali a mezzanotte, mentre tutta la citt\u00e0 fa festa coi fuochi artificiali, vanno a letto piangendo. Ma il pap\u00e0 ha promesso loro che, non appena egli avr\u00e0 dei soldi, festeggeranno il Capodanno, in un giorno qualsiasi. E il 12 gennaio Alfonso mantiene la promessa e la sua famiglia fa \"i botti\" quella notte. Cosicch\u00e9 lui viene denunciato da un vicino per schiamazzi notturni, ma si salva dal guaio grazie alla sua innata furberia: il vicino che lo aveva denunciato era il questore Caradonna, che la notte di Capodanno aveva anch'egli fatto esplodere dei fuochi d'artificio, cosa teoricamente vietata dal codice penale."}
{"id": "1882890", "revid": "723317", "url": "https://it.wikipedia.org/wiki?curid=1882890", "title": "Libripens", "text": "Il libripens faceva parte delle magistrature minori dell'antica Roma. \nSuo compito era assistere alle compravendite; era dotato di bilancia e pesi (che servivano per quantificare il prezzo in denaro di un determinato prodotto) e di una verga, la festuca, che egli batteva sull'oggetto in questione per formalizzare il passaggio di propriet\u00e0, una volta avvenuta la compravendita. Il libripens (banchiere o cambiavalute) imparava a memoria le parole e i gesti necessari, a tal punto da suggerire ai soggetti coinvolti le parole da pronunciare. Erano dunque muniti di stadera (bilancia) e del raudusculum (pezzetto di bronzo)."}
{"id": "1882892", "revid": "51323", "url": "https://it.wikipedia.org/wiki?curid=1882892", "title": "Trentadue dicembre", "text": ""}
{"id": "1882893", "revid": "1228258", "url": "https://it.wikipedia.org/wiki?curid=1882893", "title": "Paul McCarthy", "text": "Biografia.\nMcCarthy nasce il 4 agosto 1945 a Salt Lake City (Utah), da genitori mormoni di classe medio bassa. Studia arte all'Universit\u00e0 dello Utah nel 1969. Prosegue gli studi al San Francisco Art Institute, laureandosi in pittura. Nel 1972 frequenta un master in film, video e arte all'Universit\u00e0 della California del Sud. Negli anni Settanta vive e lavora a Los Angeles. Nonostante la sua reputazione fra gli artisti sia alta, il suo successo rimane circoscritto nella West Coast e non riesce comunque ad entrare con le sue opere nelle collezioni museali. Si mantiene, facendo il tecnico di ripresa e della fotografia anche negli studi cinematografici di Los Angeles. Hollywood e l'immaginario cinematografico diventano, cos\u00ec, una fonte primaria della sua arte. \nDal 1982 insegna storia dell'arte all'Universit\u00e0 di Los Angeles, poi al California Institute of Arts, continuando a realizzare prevalentemente video e sculture.\nNel 1991, a 45 anni, partecipa a una mostra collettiva di artisti di Los Angeles curata da Paul Schimmel, dove la sua scultura \"The Garden\", viene venduta a Jeffrey Deitch, lanciandolo velocemente ai piani alti del mondo dell\u2019arte. Da allora la sua carriera \u00e8 incredibilmente prolifica.\nEspone nei pi\u00f9 prestigiosi musei del mondo, tra cui il Museum of Contemporary Art di Los Angeles (2000), la Tate Modern di Londra (2003), l\u2019Haus der Kunst di Monaco di Baviera (2005), il Whitney Museum of American Art di New York (2008), il Moderna Museet di Stoccolma (2006), la Whitechapel Gallery di Londra (2005), l\u2019Hamburger Bahnhof Museum f\u00fcr Gegenwart di Berlino (2008) ed il Getty Museum di Los Angeles (2008). Partecipa alle pi\u00f9 grandi kermesse d\u2019arte contemporanea, tra cui la Biennale di Venezia (quattro edizioni: 2001, 1999, 1995, 1993), la Biennale del Whitney Museum di New York, la Biennale di Berlino, la Biennale di Santa Fe, la Biennale di Lione e la Biennale di Sidney.\nCarriera artistica.\nLe opere di McCarthy includono performance, installazioni, film. L\u2019uso della violenza nella sua produzione nasce da una miscela di sessualit\u00e0, rumore, cibo, caos, protesta sociale, simbologie freudiane e nostalgico azionismo viennese, debitore della temperie inquieta e decadente della Mitteleuropa. La sua produzione artistica \u00e8 un processo di sconfinamento verso la pi\u00f9 totale libert\u00e0 espressiva e dal continuo desiderio di superare e travolgere i canoni estetici tradizionali.\n\"Ho iniziato a fare videocassette all'inizio degli anni '70. I primi riguardavano la percezione e l'illusione. La fotocamera era capovolta, o avrei usato specchi, cose del genere. Ma ho anche iniziato a fare pezzi che erano performance nel senso che sarei stato davanti alla telecamera. Lavorerei in studio principalmente da solo con la macchina fotografica. Non c'era molto nella stanza. Farei alcune cose e le registrerei. Spesso erano ripetitivi e intuitivi. \"Ma\" \"Bell\" \u00e8 stata una delle prime azioni che ho fatto che ha coinvolto i liquidi, in questo caso, l'olio motore. Non avevo programmato di realizzare il pezzo. \u00c8 stato spontaneo. \u00c8 stato il primo nastro in cui c'era un personaggio.\"\nRiguardo a \"Whipping a Wall with Paint\" l'artista dichiara:\"In realt\u00e0 c'erano due nastri, uno chiamato \"Whipping a Wall with Paint\" e una seconda versione detta \"Whipping a Wall and a Window with Paint\". I passanti hanno visto l'azione dalla strada, dall'altra parte della finestra. Ho schizzato la vernice contro la finestra per circa un'ora e alla fine le finestre sono state coperte. C'\u00e8 vernice ovunque, su di me, sul pavimento. Immergevo una grande coperta in un grande secchio di una miscela di vernice e olio per motori, la tiravo fuori e la sbattevo contro il muro e la finestra. \u00c8 stato estenuante. Gli schizzi di vernice o il residuo di ketchup come in \"Bossy Burger\" o altri pezzi sembrano suggerire che sia avvenuto un atto di violenza.\"\nAll'inizio degli anni '80 aggiunge al suo repertorio maschere e costumi. Inventa il personaggio di un Babbo Natale impazzito e fa riferimenti osceni sui personaggi dei libri per bambini, come Heidi e Pinocchio. Usando manichini meccanizzati, trasforma il selvaggio West, a lungo un punto fermo dell'identit\u00e0 televisiva americana, in un vaudeville sul sesso e lo sfruttamento. Molto prima che il tema diventi dominante dell'arte negli anni '90, McCarthy presenta la forma umana come un contenitore gassoso, privo di genere, in una condizione fluida.\nRealizza \"Pig Island \u2013 L\u2019isola dei porci\" nel 2010, per la sua prima e omonima mostra personale italiana alla Fondazione Nicola Trussardi, negli spazi di Palazzo Citterio a Milano. L'esposizione \u00e8 la a summa dell'opera dell\u2019artista; come in un enorme collage tridimensionale tutti i personaggi ricorrenti e le forme del lavoro di McCarthy - pop art e performance, minimalismo e Walt Disney - si mescolano. Questo mondo ipertrofico, in cui ogni gerarchia \u00e8 sovvertita, \u00e8 liberamente ispirato a \"La fattoria degli animali\" di George Orwell (1945), in cui la politica si trasforma in una commedia grottesca , animali ed esseri umani si scambiano di ruolo, il caos regna sovrano.\nInstallazioni e opere in Italia.\n\"Castello di Rivoli\"\n\"Castello di Rivara\"\n\"Palazzo Grassi\"\nLe opere di Paul McCarthy sono state presentate negli spazi di Punta della Dogana e Palazzo Grassi in occasione delle mostre \"Untitled, 2020\" (2020), \"Elogio del dubbio\" (2011-13), \"Mapping the Studio\" (2009-11), \"Una selezione Post-pop\" (2006-7) e \"Where are We Going?\" (2006).\n\"Fondazione Nicola Trussardi\"\nAltri progetti.\nDiretto da Paul McCarthy, Damon McCarthy\nStati Uniti, 2019\nAvanguardia, 93 minuti.\nUno pseudo western e meditazione sulla violenza mediata: Paperino, sua moglie Daisy Duck, la loro figlia Bonkers, Nancy Reagan, Andy Warhol, John Wayne, Mini, Heidi, Poncho e i Cartwright si abusano, si torturano e si uccidono a vicenda nel Saloon.\nDiretto da Paul McCarthy, Damon McCarthy\nStati Uniti, 2019\nAvanguardia, 95 minuti.\nCreati nel corso di tre anni, i film fanno parte del progetto pi\u00f9 ampio 'Coach Stage Stage Coach / Donald and Daisy Duck Adventure (CSSC / DADDA)', un'opera multipiattaforma liberamente ispirata al classico film del 1939 'Stagecoach' con protagonista John Wayne.\nDue volumi, documentazione fotografica \u2018Frigate\u2019 e \u2018Houseboat\u2019, accompagnato da \u2018Catching Mayhem by Its Tail\u2019, un testo di John C. Welchman."}
{"id": "1882897", "revid": "228587", "url": "https://it.wikipedia.org/wiki?curid=1882897", "title": "Megliore degli Abati", "text": "Biografia.\nFiglio di Rinaldo degli Abati, visse nel XIII secolo a Firenze. Nel 1270 si rec\u00f2 presso Carlo d'Angi\u00f2 per chiedere la grazia per la sua famiglia di parte guelfa. Sono presenti diverse citazione nei suoi riguardi: nel Novellino viene ricordato come un poeta di ottimi costumi, in grado di parlare un ottimo provenzale. Fu amico di Guittone d'Arezzo, il quale gli dedic\u00f2 la canzone \"Voglia di dir giusta ragion m'ha porta\".\nOpere.\nDi Megliore degli Abati ci rimane un unico sonetto intitolato \"S\u00ec come il buono arciere a la battaglia\" che tratta il tema delle malelingue."}
{"id": "1882898", "revid": "2166030", "url": "https://it.wikipedia.org/wiki?curid=1882898", "title": "Zipoite I", "text": "Succedette al padre, Bas, nel 326 a.C. e regn\u00f2 per 48 anni, guerreggiando con successo con Lisimaco e con Antioco I, il figlio di Seleuco I. Nel 315 a.C. condusse una guerra contro le antiche citt\u00e0 di \"Astakos\" e di \"Chalcedon\", che fall\u00ec a causa dei rinforzi mandati da Antigono Monoftalmo. Fond\u00f2 una citt\u00e0, che dopo la sua morte fu chiamata Zipoition, alle pendici del monte Lypedron; oggigiorno non \u00e8 pi\u00f9 nota l'esatta localizzazione di questa citt\u00e0.\nVisse fino all'et\u00e0 di 76 anni, dopo aver avuto 4 figli, il primo dei quali, Nicomede I di Bitinia, gli succedette.. Fu il primo che assunse formalmente il titolo di \"basileus\" (re), sembra nel 297 a.C."}
{"id": "1882907", "revid": "729019", "url": "https://it.wikipedia.org/wiki?curid=1882907", "title": "Stazione di Acitrezza", "text": "La stazione di Acitrezza era una stazione ferroviaria posta al km 250+700 del vecchio tracciato della linea Messina-Siracusa in prossimit\u00e0 di Aci Trezza, frazione del comune di Aci Castello. Venne dismessa e abbandonata nel 1989.\nStoria.\nLa stazione venne costruita principalmente per le esigenze di movimento della strada ferrata Messina-Catania; il fabbricato infatti era piuttosto distante e in quota, a ovest della frazione marinara di Acitrezza e vi si accedeva dopo un percorso in salita. Venne aperta il 3 gennaio 1867. La stazione fu presenziata da capostazione perch\u00e9 spesso sede di incroci o di precedenze, importante quindi ai fini della circolazione dei treni sulla trafficatissima linea costiera jonica, essendo posta a circa met\u00e0 percorso tra Catania ed Acireale. \nLa stazione originaria fu abbandonata verso la fine degli anni ottanta in seguito all'attivazione del nuovo tratto a doppio binario in variante costruito quasi tutto in galleria.\nStrutture e impianti.\nLa stazione originaria era costituita da un piccolo fabbricato ad una elevazione con annessi servizi. Si trattava di un raddoppio per incroci o precedenze con un terzo binario di ricovero per i treni merci e un tronchino di servizio. Il primo binario era di corretto tracciato. Vi fermavano i treni viaggiatori locali.\nLa posizione della stazione permetteva una visione panoramica del piccolo arcipelago delle Isole dei Ciclopi.\nMovimento.\nIl quadro dell'orario invernale del 1975 riportava la fermata di 7 treni giornalieri di cui 6 provenienti da Messina e uno, a periodicit\u00e0 feriale, proveniente da Taormina. In senso inverso i treni che vi effettuavano fermata erano 5 (di categoria accelerato) e tutti aventi origine a Catania Centrale ."}
{"id": "1882911", "revid": "1543377", "url": "https://it.wikipedia.org/wiki?curid=1882911", "title": "Campionati italiani di ciclismo su strada 2008", "text": "I Campionati italiani di ciclismo su strada 2008 (\"Settimana Tricolore 2008\"), organizzati dal GS Domus, si svolsero in Lombardia nelle province di Bergamo, Brescia e Sondrio dal 21 al 27 giugno 2008."}
{"id": "1882916", "revid": "300067", "url": "https://it.wikipedia.org/wiki?curid=1882916", "title": "Henry Domercant", "text": "Carriera.\nCollege.\nHa frequentato la Eastern Illinois University, risultando il secondo miglior marcatore della NCAA Division I sia nella stagione 2001-02, con una media di 26,4 punti, sia nella stagione 2002-03 con una media di 27,9 punti. Al termine dei suoi quattro anni di college, Domercant ha stabilito il record di punti segnati della Eastern Illinois University e della Ohio Valley Conference con 2.602 punti totali.\nEuropa.\nVenne scelto dagli Yakama Sun Kings al draft della CBA del 2003. Nonostante la scelta, decise di iniziare la propria carriera nel basket professionistico in Turchia tra le file del . Nella stagione successiva, si sposta all' dove gioca per due stagioni. Nella stagione 2005-2006, si sposta in Grecia, firmando un annuale con l'. Nella stagione 2007-08 si trasferisce in Russia tra le file della .\nDal 2008 al 2010 gioca in Italia con la , vincendo in tutte le stagioni la supercoppa italiana, la coppa Italia e il campionato italiano. Nella stagione 2010-2011, Domercant ritorna in Russia per giocare con lo Spartak San Pietroburgo, passando nella stagione successiva all'.\nIl 21 agosto 2012 firma con . Sfortunatamente a fine Novembre, Domercant si infortuna al ginocchio, infortunio che lo obbliga ad un'operazione chirurgica che lo tiene fuori dal campo per sei mesi, giocando una sola partita in tutta la stagione. Nella stagione successiva, Domercant resta al Galatasaray e conclude la stagione regolare con 7,0 punti e 1,2 rimbalzi di media in 19 partite giocate. Nella stessa stagione, Domercant gioca 27 partite di Eurolega, chiudendo con 4,7 punti e 1,2 rimbalzi di media.\nIl 17 gennaio 2015 firma con la per il resto della stagione. In 12 partite con la maglia di Caserta segna 10,9 punti di media, oltre a 2,9 rimbalzi a partita.\nIl 13 febbraio 2016 firma con gli , squadra della NBA Development League. Il 19 febbraio, fa il suo debutto in D-League nella sconfitta 99-96 contro i , segnando tre punti e catturando un rimbalzo in 11 minuti di utilizzo. Domercant chiude la stagione con 6,1 punti e 1,8 rimbalzi di media nelle 12 partite giocate.\nL'8 agosto 2017 firma con l'U-Mobitelco Cluj, ma a causa di un infortunio al piede abbandona la squadra dopo solo sedici giorni dall'annuncio."}
{"id": "1882919", "revid": "117688732", "url": "https://it.wikipedia.org/wiki?curid=1882919", "title": "Riforma del diritto di famiglia italiano del 1975", "text": "La riforma del diritto di famiglia italiano del 1975 \u00e8 una riforma del diritto di famiglia italiano. Le norme modificarono sostanzialmente la disciplina del diritto di famiglia attraverso la modifica e l'integrazione di alcuni articoli del codice civile italiano.\nInnovazioni principali.\nTra le modifiche sostanziali apportate, vi furono:"}
{"id": "1882920", "revid": "1543377", "url": "https://it.wikipedia.org/wiki?curid=1882920", "title": "Illja Kabakov", "text": "Biografia.\nKabakov ha studiato dal 1951 alla \"Moscow School of painting, sculpture and architecture\" (l'istituto Surikov) in seguito ha studiato grafica alla \"Moscow Polygraphic Institute\", entrambe a Mosca. Fin\u00ec gli studi nel 1957.\nTra gli anni settanta e ottanta prese parte al gruppo \"The Moscow Conceptualist Movement\".\nNel 1987 emigr\u00f2 nell'occidente prima a Graz in Austria e in seguito negli Stati Uniti. Dal 1989 Kabakov inizia una collaborazione con la sua nipote e la futura moglie Emilia. Nel 1992 si trasferirono a New York.\nOpera.\nLa sua opera viene indicata come uno degli esempi pi\u00f9 significativi dell'arte installativa e dell'arte concettuale. Kabakov ha realizzato centinaia di opere installative in musei e mostre in tutto il mondo."}
{"id": "1882922", "revid": "1728", "url": "https://it.wikipedia.org/wiki?curid=1882922", "title": "Conte di Arundel", "text": "Il titolo di conte di Arundel \u00e8 uno dei pi\u00f9 antichi titoli comitali della Par\u00eca d'Inghilterra. Attualmente il titolo \u00e8 assegnato al duca di Norfolk ed \u00e8 utilizzato (insieme al titolo di conte del Surrey) dall'erede del duca come titolo di cortesia. \nFu creato nel 1138 per il barone normanno Sir William d'Aubigny. Fino alla met\u00e0 del XIII secolo i conti erano spesso noti come \"conti del Sussex\" (conte di Sussex) fino a quando questo titolo cadde in disuso. Nella stessa epoca il titolo fin\u00ec alla famiglia FitzAlan di origini bretoni, un ramo della quale divenne la casata degli Stuart che in seguito regn\u00f2 sulla Scozia. \nVenne consolidandosi che il proprietario del Castello di Arundel fosse anche detentore del titolo comitale; questo uso venne formalmente consolidato da Enrico VI. Ciononostante la regola non fu sempre seguita alla lettera, alcuni dei Lord Arundel non ebbero mai il titolo di conte bench\u00e9 qui siano elencati come tali. Altre fonti non riportano gli stessi nomi del presente elenco e considerano il titolo creato pi\u00f9 volte. \nL'ultimo dei FitzAlan detentore del titolo fu il XIX conte; alla sua morte (1580) il titolo and\u00f2 a Philip Howard, figlio maggiore di Thomas Howard, IV duca di Norfolk per via della madre, unica figlia dell'ultimo conte FitzAlan. Anche il nuovo conte fu accusato di complotto ai danni di Elisabetta I e il titolo fu restaurato solo con l'ascesa al trono di Giacomo I. Il XXIII conte fu restaurato duca di Norfolk nel 1660 e da allora i due titoli seguono la medesima linea di successione.\nConti di Arundel.\nIn seguito la contea di Arundel fu unito al ducato di Norfolk. Il diciottesimo duca di Norfolk fu il trentaseiesimo conte di Arundel.\nL'erede al titolo \u00e8 Henry Miles Fitzalan-Howard, conte di Arundel (b. 1987)."}
{"id": "1882923", "revid": "287204", "url": "https://it.wikipedia.org/wiki?curid=1882923", "title": "Felix Trinidad", "text": ""}
{"id": "1882924", "revid": "767487", "url": "https://it.wikipedia.org/wiki?curid=1882924", "title": "Croce e delizia (film 1995)", "text": "Croce e delizia \u00e8 un film commedia italiano del 1995 diretto da Luciano De Crescenzo e Marco Colli. La pellicola \u00e8 basata sull'omonimo romanzo di De Crescenzo. Tra i principali interpreti si ricordano Marina Confalone, Sergio Solli, Teo Teocoli, Renato Scarpa, Riccardo Pazzaglia, Isabella Rossellini, Massimo Colatosti.\nTrama.\nA Parigi una piccola troupe sta girando il film La Traviata. Alfredo \u00e8 l'attore Alberto Sanna e la sarta di scena \u00e8 Rosa, che anni prima ebbe con lui una breve avventura \u00e8 in estasi e lacrima sulla protagonista Violetta che rinuncia all'amore. Per la donna, non pi\u00f9 giovane, l'identificazione con Violetta \u00e8 totale, anche se le \u00e8 stato detto che costei nella \"Signora delle camelie\" di Dumas si chiamava Margherita.\nFrattanto tre tecnici romani della troupe organizzano una seduta spiritica, dove Madame X, una maga francese, fa credere a Rosa, tanto per beffarsi di lei, di essere senz'altro la reincarnazione di Violetta. La parrucchiera consulta le sue carte, conferma e aggiunge che l'eroina verdiana non vuole dall'aldil\u00e0 che il dramma suo si ripeta.\nRosa \u00e8 sempre pi\u00f9 emozionata (va perfino a visitare nel cimitero di Montmartre la tomba di Alphonsine Plessis), per cui, mentre un giorno si gira sul set il celebre duetto dell'addio, Rosa irrompe in scena ma \u00e8 colta da un infarto e finisce in ospedale. La lavorazione del film prosegue con molte difficolt\u00e0: il regista accetta passivamente i battibecchi con il consulente storico; i tecnici entrano in sciopero e il produttore, che \u00e8 in arretrato con le paghe, pensa che l'impresa sia sfortunata per i troppi incidenti (la pioggia, lampadari che piombano a terra).\nRosa fugge dall'ospedale perch\u00e9 ha appreso che Sanna, gran seduttore, ha avuto rapporti con una giovane francese, Juliette. Per la sarta, ancora innamorata di Alberto, il colpo \u00e8 fatale. C'\u00e8 un secondo infarto e lei muore in scena come la Signora delle camelie, circondata da tutta la troupe, muta e commossa."}
{"id": "1882925", "revid": "1573940", "url": "https://it.wikipedia.org/wiki?curid=1882925", "title": "Alouatta palliata", "text": "L'aluatta dal mantello (Alouatta palliata ) \u00e8 un primate platirrino appartenente alla famiglia Atelidae.\nDescrizione.\nDimensioni.\nMisura fino a 70\u00a0cm di lunghezza, pi\u00f9 altrettanti di coda, per un peso che raggiunge i 9\u00a0kg.\nAspetto.\nSi tratta di animali dall'aspetto massiccio, dal pelo uniformemente nero fra il quale spiccano (anche se alcuni individui ne sono sprovvisti) delle setole brune o giallastre. Sui fianchi il pelo \u00e8 pi\u00f9 lungo (da qui il nome comune): la faccia \u00e8 nera e nuda, con una barba anch'essa nera.\nDimorfismo sessuale.\nI maschi sono solitamente pi\u00f9 grandi (peso medio 6\u20137\u00a0kg contro i 4-5 delle femmine) e ben riconoscibili per il loro scroto bianco: hanno inoltre una barba pi\u00f9 lunga.\nBiologia.\nIn generale, questi animali hanno uno stile di vita molto pacato e lento, incentrato sulla ricerca di cibo. Rispetto alle femmine, i maschi tendono a saltare di pi\u00f9 durante i loro movimenti fra i rami, mentre le femmine sono pi\u00f9 arrampicatrici. Vivono in gruppi che contano all'incirca quindici individui, con almeno tre femmine per ogni maschio presente, fra i quali vige una rigida gerarchia lineare che dimostra una complessa rete di interazioni fra i vari membri: ad esempio, durante il \"grooming\" il ricevente \u00e8 sempre un individuo subordinato, mentre il datore \u00e8 l'individuo dominante nella scala gerarchica.\nUna volta entrate in un gruppo, le femmine tendono a non allontanarsene pi\u00f9, mentre i maschi possono allontanarsi qualora il rapporto minimo 1:4 fra maschi e femmine venga meno. I vari gruppi sono posizionati a differenti distanze a seconda della distanza che i suoni emessi dai maschi possono coprire: i caratteristici ruggiti vengono emessi soprattutto all'alba, ma vengono in generale utilizzati ogniqualvolta vi sia una qualsiasi fonte di disturbo diretto per il gruppo.\nAlimentazione.\nSi nutrono principalmente di foglie, preferendo quelle giovani e tenere, ma non disdegnano altro materiale vegetale come frutta e fiori, a seconda della disponibilit\u00e0 stagionale di cibo: durante la stagione secca, infatti, mangiano praticamente solo foglie, mentre durante la stagione delle foglie non \u00e8 raro osservarle mentre sono intente a mangiare frutta matura. Ogni giorno deve mangiare una quantit\u00e0 di cibo pari al 15% del proprio peso.\nLa dieta \u00e8 piuttosto selettiva (34 specie di piante in 21 famiglie): le specie di cui l'animale decide di nutrirsi devono passare un severo esame in cui viene presa in considerazione la digeribilit\u00e0, la quantit\u00e0 di nutrienti, il sapore (dovuto principalmente alla presenza di tannino) in base a criteri individuali.\nLa dieta folivora da un lato si rivela vantaggiosa poich\u00e9 nel Nuovo Continente le scimmie urlatrici sono fra i pochissimi animali arboricoli che hanno occupato questa nicchia: d'altro canto, per\u00f2, una dieta a base di foglie \u00e8 assai povera di nutrienti, sicch\u00e9 questi animali sono costretti a mangiare quasi continuamente ed a tenere un regime di vita piuttosto lento.\nRiproduzione.\nLe femmine hanno un ciclo estrale di circa due settimane: la fase d'estro si traduce in un cambiamento di colore (da bianco a rosa) delle piccole labbra, ad indicare la ricettivit\u00e0 sessuale. La femmina si accoppia con numerosi maschi, i quali a loro volta si accoppiano con numerose femmine. Prima dell'accoppiamento avviene una particolare sequenza, in cui la femmina si pone a circa un metro di distanza dal maschio ed inizia una serie di movimenti ritmici della lingua, ai quali quest'ultimo risponde con movimenti simili: a questo punto la femmina si gira e si mette in posizione copulatoria. L'accoppiamento dura un minuto in tutto: dopo l'eiaculazione, i due \"partner\" si siedono a poca distanza e rimangono immobili per qualche minuto, per poi allontanarsi. La gestazione dura circa 6 mesi: viene solitamente partorito un unico cucciolo, il quale appena nato \u00e8 di colore argentato. La femmina, dopo il parto, si accoppier\u00e0 nuovamente dopo 22 mesi, anche se il tempo pu\u00f2 diminuire qualora il cucciolo muoia prima del quarto mese di vita.\nLa maturit\u00e0 sessuale viene raggiunta attorno ai tre anni dalle femmine, sei mesi dopo dai maschi: i giovani maschi possono provare ad accoppiarsi gi\u00e0 appena dopo raggiunta la maturit\u00e0, ma i loro tentativi raramente hanno successo prima che essi riescano a raggiungere una posizione all'interno di un gruppo, il che avviene attorno ai 6 anni d'et\u00e0.\nAmbedue i sessi (il 76% dei maschi ed il 96% delle femmine) si allontanano dal gruppo in cui sono nati non appena possono rendersi indipendenti: i maschi hanno un regime di vita solitario per almeno 4 anni, fino a che non possono sfidare con successo un maschio dominante, anche se spesso i giovani maschi si riuniscono in gruppi. Le femmine invece non passano pi\u00f9 di un anno in solitudine, ma spesso entrano in un gruppo accoppiandosi col maschio dominante e non si spostano pi\u00f9.\nSperanza di vita.\nI maschi vivono attorno ai sette anni, mentre le femmine sono pi\u00f9 longeve e raggiungono gli 11-12 anni d'et\u00e0.\nDistribuzione.\nCon tre sottospecie (\"Alouatta palliata aequatorialis\", \"Alouatta palliata mexicana\", \"Alouatta palliata palliata\") abita la maggior parte degli habitat forestali fino ai 2500 m d'altitudine dell'area compresa fra il Messico meridionale (stati di Veracruz, Campeche, Oaxaca, Chiapas e Tabasco) e l'Ecuador occidentale.\nLe recenti analisi del DNA mitocondriale della congenere \"Alouatta coibensis\" hanno dimostrato che quest'ultima \u00e8 considerabile una sottospecie di \"A. palliata\" piuttosto che una specie a s\u00e9 stante: se questa scoperta venisse accettata dalla comunit\u00e0 scientifica, la sottospecie \"A. coibensis coibensis\" diverrebbe \"A. palliata coibensis\", mentre la sottospecie \"A. coibensis trabeata\" diverrebbe \"A. palliata trabeata\", portando cos\u00ec il numero di sottospecie da tre a cinque."}
{"id": "1882927", "revid": "339392", "url": "https://it.wikipedia.org/wiki?curid=1882927", "title": "Settimana tricolore 2008", "text": ""}
{"id": "1882928", "revid": "2153076", "url": "https://it.wikipedia.org/wiki?curid=1882928", "title": "Grease (colonna sonora)", "text": "Grease: The Original Soundtrack from the Motion Picture \u00e8 la colonna sonora originale dell'omonimo film del 1978.\nLe canzoni di maggior successo dell'album furono quelle scritte appositamente per il film, e cio\u00e8 \"You're the One That I Want\", \"Grease\" ed \"Hopelessly Devoted to You\" nominata all'oscar per la migliore canzone.\nL'album arriv\u00f2 al primo posto della classifica degli album pi\u00f9 venduti negli Stati Uniti nell'estate del 1978 per dodici settimane, detronizzando \"Some Girls\" dei Rolling Stones, nel Regno Unito per tredici settimane ed in Australia per nove settimane nel 1978, quattro nel 1990, tre nel 1991 ed una nel 1998. In altri paesi \u00e8 arrivato primo in Austria, Paesi Bassi, Svezia, Norvegia e Nuova Zelanda e terzo in Francia.\nIl singolo Summer Nights arriva in prima posizione nel Regno Unito per sette settimane vincendo il disco di platino ed in Irlanda per quattro settimane. In altri paesi raggiunge la prima posizione in Austria ed Olanda, la seconda in Norvegia, la terza in Svezia e Nuova Zelanda, la quinta nella Billboard Hot 100 con il disco d'oro e la settima in Svizzera.\nIl brano Hopelessly Devoted to You arriva primo in Irlanda, Paesi Bassi e Canada, secondo nel Regno Unito ed Australia, terzo negli Stati Uniti e sesto in Nuova Zelanda.\nIl singolo Sandy raggiunge la seconda posizione nel Regno Unito e la quinta in Olanda.\nIl brano Greased Lightnin' arriva al quarto posto in Olanda."}
{"id": "1882932", "revid": "599013", "url": "https://it.wikipedia.org/wiki?curid=1882932", "title": "Malik Fathi", "text": "Biografia.\nSuo padre \u00e8 turco, mentre la madre \u00e8 tedesca.\nCarriera.\nClub.\nLa sua carriera incomincia nell', in cui ha militato dal 2001 al 2008. Il 12 marzo del 2008 si \u00e8 trasferito allo Spartak Mosca.\nNazionale.\nFathi \u00e8 stato convocato per i Campionato mondiale di calcio Under-20 dalla Germania. Ha partecipato anche con la Germania Under-21 al campionato di calcio europeo Under-21 nel 2006.\nIl 16 agosto del 2006 ha fatto la sua prima presenza nella nazionale tedesca in una amichevole contro la Svezia."}
{"id": "1882934", "revid": "1318658", "url": "https://it.wikipedia.org/wiki?curid=1882934", "title": "Disfunzione sessuale post-SSRI", "text": "La disfunzione sessuale post-SSRI (Post-SSRI Sexual Dysfunction, PSSD) \u00e8 una patologia iatrogena (dovuta ad un farmaco) causata dagli inibitori della ricaptazione della serotonina (SSRI) e inibitori della ricaptazione di serotonina-noradrenalina (SNRI) caratterizzata da disfunzioni sessuali ed emotive che insorgono durante l'assunzione del farmaco e che persistono per un tempo indefinito (mesi, anni o irreversibilmente) dopo la sospensione degli SSRI\\SNRI. Pu\u00f2 altres\u00ec comparire alla sospensione del trattamento, rappresentando uno specifico sottotipo di sindrome da sospensione degli SSRI\\SNRI. Questa condizione non \u00e8 stata ancora ben definita e studiata.\nSintomi.\nAl di l\u00e0 del nome, la patologia non consiste solo in un insieme di sintomi che colpiscono la sfera sessuale ma \u00e8 spesso caratterizzata da una pi\u00f9 ampia difficolt\u00e0 a provare esperienze edoniche ed emotive in genere, di cui i disturbi sulla sessualit\u00e0 sono solo i riflessi pi\u00f9 evidenti.\nI sintomi pi\u00f9 comuni, che possono essere presenti contemporaneamente o meno, consistono in:\nGeneralmente non sembrerebbero essere presenti sintomi psicologici residui di depressione ed ansia mentre \u00e8 spesso descritto in senso generale di \"distacco\" e alienazione.\nTali sintomi possono comparire durante l'assunzione e persistere dopo l'interruzione, oppure peggiorare o comparire con la sospensione del trattamento.\nPrevalenza.\nLa prevalenza della PSSD deve ancora essere determinata, anche se sono stati pubblicati inviti per studi epidemiologici post-marketing.\nSembra che la maggior parte delle persone ritrovino la loro normale funzione sessuale dopo l'arresto del SSRI\\SNRI. Alcuni studi sembrano per\u00f2 indicare che una significativa parte di assuntori possa sperimentare, almeno in forma leggera, una qualche forma di disfunzione persistente.\nIn 3 ampi studi vs. placebo effettuati secondo il metodo del doppio cieco, con lo scopo di evidenziare gli effetti benefici degli SSRI nel trattamento dell'eiaculazione precoce, \u00e8 stato rilevato che l'effetto ritardante sull'eiaculazione persisteva nel tempo (per oltre 6 mesi) dopo l'interruzione del farmaco su un'ampia percentuale dei pazienti trattati (oltre il 60%), segno che forse il farmaco ha indotto dei cambiamenti persistenti nella funzionalit\u00e0 sessuale.\nIn altri studi si \u00e8 misurata la sensibilit\u00e0 tattile della cute genitale mediante delle stimolazioni elettriche e si \u00e8 visto che questa era significativamente diminuita durante la somministrazione di SSRI e ci\u00f2 non era spiegabile con cause psicologiche.\nIn uno studio del 1999 ad un gruppo di pazienti in cura per depressione con un SSRI che stavano sperimentando qualche genere di disfunzione sessuale dovuto al farmaco \u00e8 stato chiesto di passare all'antidepressivo \"amineptina\", noto per avere una bassissima incidenza di effetti collaterali sulla sfera sessuale. Dopo 6 mesi, il 55% di questi pazienti aveva ancora qualche tipo di disfunzione sessuale, mentre nei pazienti depressi trattati da subito con amineptina e non esposti ad un SSRI la percentuale di disfunzioni sessuali era solo del 4%.\nUno studio di Tanrikut et al. del 2010, che aveva lo scopo di indagare gli effetti della paroxetina sullo sperma, ha valutato anche la funzione sessuale prima, durante e dopo il trattamento di cinque settimane. \u00c8 stato rivelato che dopo 4 settimane dalla sospensione del farmaco i punteggi del Brief Sexual Function Inventory for Urology (BSFI), un questionario standardizzato per valutare la funzionalit\u00e0 erettile ed eiaculatoria, non erano tornati ai livelli pretrattamento ed il 9% dei pazienti trattati lamentava ora una disfunzione non trascurabile.\nNel 2019 \u00e8 stato pubblicato il primo studio volto ad indagare specificatamente la prevalenza di disfunzioni sessuali persistenti in pazienti adulti precedentemente trattati con SSRI. I risultati indicano che il 52,6% dei soggetti esaminati (attraverso questionari standardizzati) lamentano disfunzioni sessuali significative di cui non soffrivano prima del trattamento con il farmaco. I ricercatori sottolineano che alcuni fattori confondenti quali il campione limitato e il design sperimentale potrebbero aver fortemente influenzato il risultato, che rappresenta perci\u00f2 un primo tentativo di stima su cui basare successive ricerche; tuttavia evidenziano che il 23,6% dei soggetti riportano insensibilit\u00e0 ai genitale e ai capezzoli, un sintomo caratteristico che non \u00e8 stato associato ad altre patologie dei soggetti esaminati.\nAttualmente non esistono studi che hanno indagato in maniera sistematica se e quanto le disfunzioni sessuali in corso di trattamento siano reversibili con la sospensione dello stesso.\nDisfunzioni in corso di trattamento.\nAccade molto comunemente che chi assume antidepressivi SSRI (e anche SNRI) lamenti effetti collaterali sulla sfera sessuale che si configurano in disfunzione erettile nell'uomo e difficolt\u00e0 nella lubrificazione nella donna, incapacit\u00e0 di raggiungere l'orgasmo, calo della libido e del piacere legato alla sessualit\u00e0 e pi\u00f9 raramente diminuzione della sensibilit\u00e0 genitale.\nLa percentuale di persone che sperimenta questo tipo di effetti collaterali varia molto in base agli studi: i primi ne stimavano una prevalenza attorno al 8-14% (ma ci\u00f2 si \u00e8 rivelato un dato sottostimato perch\u00e9 i pazienti non erano propensi a riportare spontaneamente tali effetti e i medici evitavano di chiederlo a causa dello stigma sociale legato alle disfunzioni sessuali) mentre le attuali indagini post-marketing portano tale percentuale al 70%. Alcuni studi arrivano ad una prevalenza del 100%.\nUno studio del 2009 condotto da un team di ricercatori dell'universit\u00e0 di Oxford ha trovato che gli SSRI causano nella maggior parte dei pazienti trattati ottundimento emotivo, espresso come apatia e una minore capacit\u00e0 di provare empatia ed emozioni positive in genere. A causa di ci\u00f2 alcuni pazienti hanno sviluppato ideazioni suicidarie ed uno \u00e8 arrivato ad azioni di autolesionismo nella speranza di provare \"emozioni\". In questo studio \u00e8 risultato che i pazienti erano in grado di distinguere tra i deficit emozionali causati dal trattamento e quelli dovuti alla loro patologia depressiva. In un altro studio pubblicato nel 2014 si \u00e8 evidenziato come gli SSRI (ed anche i TCA anche se in misura minore) abbiano un impatto negativo significativo sui sentimenti di \"amore\" e \"attaccamento\" verso la partner, in particolare negli uomini.\nLa diminuzione della pulsione, la disfunzione erettile e il diminuito interesse per le attivit\u00e0 piacevoli e quotidiane sono un sintomo tipico anche di diverse patologie ansioso-depressive specie di grado severo, tuttavia la perdita della libido, delle reazioni automiche (quali erezioni spontanee), la difficolt\u00e0 a raggiungere l'orgasmo, l'anestesia genitale, l'ottundimento emotivo sembrano invece essere speciale caratteristica degli antidepressivi serotoninergici.\nFarmaci SSRI/SNRI.\nSembra che a provocare questa sindrome siano solo gli Inibitori selettivi del Reuptake della Serotonina (SSRI) e della serotonina-noradrenalina (SNRI). Per la similarit\u00e0 con il meccanismo d'azione, anche alcuni triciclici possono essere in grado di indurre tale sindrome.\nIn Italia i farmaci SSRI in commercio sono:\nmentre gli SNRI\nPossono essere prescritti sia dagli specialisti che dai medici di medicina generale e sono tutti totalmente rimborsati dal SSN, anche ci\u00f2 ne spiega la loro elevata diffusione e la prolungata assunzione: capita spesso che chi comincia un trattamento con antidepressivo lo porti avanti anche per anni nell'ottica di una terapia di mantenimento e di prevenzione delle ricadute. Negli USA il 60% delle persone che inizia un trattamento antidepressivo lo continua per almeno 2 anni, il 14% per 10 anni (anche se secondo alcuni studi l\u2019uso a lungo termine di antidepressivi SSRI\\SNRI pu\u00f2 avere un effetto pro depressivo).\nRapporti pubblicati.\nIl primo caso segnalato in letteratura risale al 2006 e descrive i sintomi di disfunzione sessuale persistente in un uomo di 26 anni a seguito di un trattamento con sertralina. I sintomi (costituiti da anestesia genitale, orgasmo senza piacere, difficolt\u00e0 a raggiungere l'orgasmo e perdita della libido), erano comparsi all'inizio del trattamento antidepressivo, che \u00e8 stato portato avanti per alcuni mesi, e proseguivano tal quali dopo sei anni dalla sospensione del farmaco. Il soggetto non aveva dubbi sul fatto che la sertralina fosse la responsabile dei perduranti sintomi e gli stessi autori del rapporto hanno riconosciuto di non poter escludere questa inusuale causa farmacologica, tuttavia non essendo allora presenti in letteratura studi che supportassero tale ipotesi hanno provvisoriamente optato per un'interpretazione psicodinamica dei sintomi.\nSempre nello stesso anno, il noto genetista Csoka ha descritto in un case-report altri tre casi, tra cui quello di una giovane donna, di disfunzione sessuale persistente seguente all'uso di SSRI.\nDel 2006 \u00e8 anche un articolo comparso su una rivista americana e firmato da Bahrick in cui viene descritta la disfunzione sessuale post-SSRI (PSSD) come una condizione iatrogena in cui gli effetti collaterali sessuali non riescono a risolversi con la sospensione di un SSRI/SNRI, spesso caratterizzato da aspetti di anestesia genitale e orgasmo senza piacere, facendo notare inoltre che tali sintomi non sono attribuibili ad alcuna particolare forma di disfunzione sessuale nota o forma di depressione.\nUn case-report, pubblicato alla fine del 2007, descrive un caso di PSSD insorto dopo sole 4 settimane di assunzione di un SSRI, indicando che la sindrome si potrebbe sviluppare anche dopo un trattamento molto breve con gli SSRI. Il soggetto, una donna di 32 anni che aveva sviluppato anestesia genitale, diminuita intensit\u00e0 orgasmica, difficolt\u00e0 a raggiungere l'orgasmo e una sostanziale riduzione della libido dopo pochi giorni dall'inizio della terapia con citalopram, ha descritto la sua regione genitale come \"totalmente insensibile\". I test fisici e psicologici non hanno rivelato dati significativi.\nNel 2008 \u00e8 stata pubblicata una review in cui si discutono le allora emergenti prove dell'esistenza della PSSD ed in cui si afferma come medici e pazienti possano non attribuire le disfunzioni ad un farmaco che non assumono pi\u00f9 e che queste possono essere erroneamente attribuite a cause psicologiche. Sempre nel 2008 altri tre casi sono stati pubblicati sul Journal of Sexual Medicine, selezionati da un gruppo Yahoo dedicato alla PSSD con oltre 3500 membri, evidenziando come nessuno dei numerosi specialisti a cui i soggetti si erano rivolti fosse stato in grado di trovare cause fisiche o mentali ai loro sintomi.\nUn altro articolo \u00e8 stato pubblicato nel 2009.\nNel 2012, l'agenzia per la farmacovigilanza olandese (LAREB) ha pubblicato un rapporto sulla base di 19 segnalazioni pervenute al loro ufficio riguardanti disfunzioni sessuali persistenti a seguito dell'assunzione di SSRI/SNRI evidenziando come tali sintomi potessero essere conseguenza del trattamento farmacologico ed invitando ad approfondire il fenomeno, riconoscendo di fatto ufficialmente l\u2019esistenza della sindrome. I dati proveniente da queste segnalazioni sono stati poi pubblicati in letteratura da Ekhart e van Puijenbroek. Dallo stesso anno nella versione americana del foglietto illustrativo del Prozac \u00e8 riportato che \"sintomi di disfunzione sessuale possono occasionalmente persistere dopo l'interruzione del trattamento con Fluoxetina\".\nNel 2013 \u00e8 stato pubblicato uno studio qualitativo su 9 soggetti affetti da PSSD in cui si esaminava l'impatto della sindrome sulla loro qualit\u00e0 di vita. L'ultima versione del Manuale Diagnostico e Statistico dei Disturbi Mentali (DSM-5), pubblicata nello stesso anno, riporta che \"sintomi di disfunzione sessuale possono occasionalmente persistere dopo l'interruzione del trattamento con SSRI/SNRI\".\n2014.\nNel 2014 Hogan et al. (tra cui il noto psichiatra irlandese David Healy) hanno descritto 120 casi di disfunzione sessuale persistente a seguito dell'uso di un farmaco (di cui 91 a seguito dell'uso di un SSRI/SNRI), dimostrando per la prima volta la similarit\u00e0 tra i sintomi descritti da un ampio numero di soggetti, pur se esposti a diversi tipi di SSRI/SNRI, la similarit\u00e0 dei sintomi tra la PSSD, la Sindrome Post-Finasteride e la Sindrome Post-Isotretinoina ed invocando lo studio ed il riconoscimento della sindrome.\nE' dello stesso anno un rapporto che descrive un caso di disfunzione persistente in cui si ipotizza il ruolo dei canali ionici nella genesi dell'anestesia genitale, che \u00e8 stata trattata con tecniche di irradiazione laser a bassa potenza e che ha permesso un parziale ripristino della sensibilit\u00e0 tattile, sebbene non vi sia stato alcun miglioramento nella risposta sessuale. \u00c8 stato perci\u00f2 ipotizzato che gli SSRI potrebbero interferire col funzionamento dei canali ionici transient receptor potential (TRP).\n2015 - 2016.\nNel 2015 Ben-Sheetrit ha condotto un ampio studio (pubblicato sull\u2019importante rivista Journal of Clinical Psychopharmacology) in cui si descrivono 532 casi di sospetta disfunzione sessuale persistente raccolti tramite questionari e selezionandone in particolare 183 (perch\u00e9 privi di fattori confondenti). In questo studio si conferma come non sembra esserci una correlazione tra sviluppo della sindrome e dose di farmaco assunta e come i classici parametri ormonali la cui alterazione \u00e8 associata a disfunzioni sessuali (testosterone, prolattina, estrogeni) risultino nella norma.\nNel 2016 \u00e8 stata pubblicata una review di studi su animali sull\u2019effetto della somministrazione neonatale di SSRI, nota per causare disfunzioni sessuali persistenti, ed in cui si evidenzia come simili osservazioni sono state fatte su pazienti.\n2017.\nNel corso del 2017 sono state pubblicate due differenti review degli studi pubblicati fino a quel momento: in entrambe si riporta come sia una condizione sotto segnalata e studiata e vengono discusse le ipotesi sulle cause e i trattamenti, giungendo a simili conclusioni. In particolare in una di queste review si sottolinea come questa condizione spesso comprenda anche delle difficolt\u00e0 emotive, non solo sulla sfera sessuale, che vanno ulteriormente a ledere la qualit\u00e0 di vita dei pazienti e del rapporto di coppia, tant'\u00e8 che viene ridefinita come una pi\u00f9 generale \"Sindrome Post-SSRI\"; sottolinea inoltre come sia sorprendentemente poco studiata e caratterizzata attraverso studi dedicati.\nUna circolare interna della casa farmaceutica Sanofi, del Dott. A. Nathwani (Chief Medical Officer/Vicepresidente esecutivo di Sanofi) datata 4 dicembre 2017, riferisce che a seguito di un'indagine interna che comprende una revisione del Database Sanofi Global Safety, della letteratura disponibile, libri di testo, dati della farmacovigilanza, \u00e8 stato determinato che:\n\"Le prove ponderate cumulative raccolte per gli SSRI citati erano sufficienti a concludere che questi prodotti\" \"possono\" \"essere associati a persistenti disturbi sessuali dopo l'interruzione del trattamento.\"\nGli \"SSRI citati\" erano fluoxetina, paroxetina, citalopram, escitalopram e sertralina.\n2018.\nIn una lettera datata 15 gennaio 2018, l'Agenzia britannica per la regolamentazione dei prodotti medicinali e sanitari (MHRA) ha confermato che fino al 5 gennaio 2018, aveva ricevuto un totale di 1475 segnalazioni spontanee dal Regno Unito di sospette disfunzioni sessuali associate agli SSRI. Di queste, 309 hanno indicato che la disfunzione sessuale persisteva dopo l'interruzione del farmaco, e in 963 casi non era noto se la reazione continuasse dopo che il farmaco era stato sospeso.\nA gennaio 2018 \u00e8 stata pubblicata un'ulteriore review delle evidenze raccolte fino a quel momento in cui si ribadisce come nonostante siano presenti numerosi studi che evidenziano gli effetti aversi permanenti sulla funzionalit\u00e0 sessuale delle cavie sottoposte a trattamento con SSRI/SNRI, non siano stati condotti studi sull'uomo per caratterizzare e trattare tale sindrome, sollevando in particolare preoccupazioni sulla possibilit\u00e0 di conseguenze sessuali a lungo termine per le persone esposte agli SSRI durante la gravidanza o in giovane et\u00e0.\nAd aprile 2018, un gruppo di ricerca dell\u2019Universit\u00e0 statale di Milano, ha pubblicato una review degli studi volta a mettere a confronto la sindrome post SSRI e la sindrome post Finasteride, evidenziando l\u2019estrema similarit\u00e0 della sintomatologia riportata e ipotizzando quindi una base patogenica comune. Ancora una volta sottolinea come l\u2019incidenza reale possa essere sottostimata a causa di un\u2019errata diagnosi di disfunzione ad origine psicologica.\nA maggio 2018, il gruppo di ricerca indipendente sugli effetti collaterali dei farmaci \u201cRxIsk\u201d gestito dal noto psichiatra irlandese David Healy, ha pubblicato i risultati di un\u2019indagine su 300 nuovi sospetti casi di disfunzione sessuale persistente a seguito della somministrazione di farmaci, indagando la frequenza e la gravit\u00e0 dei sintomi riportati e mostrandone la similarit\u00e0 anche se causati da farmaci molto diversi tra loro, evidenziando poi come in diversi casi la sindrome ha portato a perdita di lavoro, difficolt\u00e0 lavorative e relazionali, nonch\u00e9 divorzi. Alla luce delle nuove evidenze e degli studi sul meccanismo d\u2019azione dei farmaci ha esteso le ipotesi sulla patogenesi della sindrome non solo a livello del sistema nervoso centrale ma anche di quello periferico nonch\u00e9 di squilibri endocrini. Dall\u2019indagine \u00e8 poi risultato come i professionisti attribuiscano spesso i sintomi della sindrome a delle non meglio specificate diatesi nervose, anche se alcuni sintomi tipici come l\u2019orgasmo senza piacere e l\u2019anestesia genitale \u00e8 risaputo non essere causati da alcuna forma di depressione o disturbo somatoforme.\nLo stesso gruppo di ricerca ha inoltre inviato una petizione alle maggiori agenzie governative di farmacovigilanza (tra cui FDA ed EMA) per richiedere l'immediato aggiornamento dei foglietti illustrativi degli SSRI/SNRI affinch\u00e9 includano effetti collaterali sessuali noti da decenni spesso non citati (anestesia genitale, orgasmo senza piacere, anedonia) nonch\u00e9 i danni persistenti alla sessualit\u00e0.\n2019.\nUno studio pubblicato nel 2019 ha evidenziato come nel corso dei trial clinici, le disfunzioni sessuali siano in genere un effetto collaterale poco indagato e perci\u00f2 trascurato, perch\u00e9 la loro indagine sistematica non rientra tra gli obiettivi di osservazione primari (\"primary outcome\") al punto che in alcuni casi non sono stati riportati tra gli effetti avversi.\nSottolinea poi come, dai risultati di una indagine, frequentemente siano gli stessi prescrittori a non comunicare questo tipo di effetti collaterali, sia per lo stigma legato ad essi che per non suggestionare i pazienti nonostante, come si sottolinea nello studio, le disfunzioni sessuali possano pesare quanto la malattia stessa (come dimostrato nel caso della schizofrenia).\nNel settembre 2019, il gruppo di ricerca sugli effetti collaterali dei farmaci \"RxIsk\" guidato dal noto psichiatra britannico David Healy, tra i pi\u00f9 attivi nel campo, ha pubblicato uno studio frutto di una indagine su 62 pazienti con PSSD, in cui si indagava il rapporto tra medico e paziente nel momento in cui questo si presentava lamentando i sintomi caratteristici: in generale, \u00e8 stato rilevato che, mentre alcuni medici mostrano comprensione, altri mostrano riluttanza e osteggiano l'attribuzione dei sintomi alla PSSD, adducendo l'assenza di ampi studi e trial che definiscano criteri univoci di diagnosi. Lo studio evidenzia poi come questa divisione di opinioni sia storicamente ricorsa in altri casi in cui effetti collaterali non ordinari di farmaci hanno richiesto decenni prima di essere accettati dalla comunit\u00e0 medica e scientifica.\n2020.\nNel gennaio 2020, il professor Healy della Bangor University, pubblica un articolo in cui ripercorre la storia della diagnosi delle disfunzioni sessuali in pazienti trattati con antidepressivi. Riporta che la prima segnalazione all'autorit\u00e0 di farmacovigilanza del Regno Unito (MHRA) di disfunzioni sessuali persistenti dopo la sospensione di un trattamento con SSRI risale al 1991.\nAd Aprile 2020, viene pubblicato uno studio del Dr. Waraich in cui si riportano i risultati di una batteria di test a cui sono stati sottoposti 42 pazienti maschi con diagnosi di disfunzioni sessuali persistenti (da pi\u00f9 di 6 mesi) a seguito dell'interruzione del trattamento con SSRI. \u00c8 riportato che i pazienti raccolgono i criteri per la diagnosi di Disturbo da Desiderio Sessuale Ipoattivo (HSDD) nell'86% dei casi, lamentano una disfunzione orgasmica nel 79% dei casi ed erettile nel 91% dei casi (diagnosticata attraverso il questionario IIEF-EF 5); si riportano poi alterazioni nel Quantitative Sensory Testing (QST), un test strumentale volto a determinare quantitativamente alterazioni nella sfera sensoriale, e fibrosi dei tessuti erettili associata ad una loro diminuita espandibilit\u00e0 diagnosticati attraverso ecografie peniene. Conclude quindi che i sintomi di anestesia genitale derivano probabilmente da una disfunzione di tipo neurologico mentre la disfunzione erettile ha probabilmente una patofisiologia di tipo vascolare, gettando le basi per una caratterizzazione di tipo strumentale della sindrome.\n2021.\nA Febbraio 2021, la Proff.sa Cosci dell'Universit\u00e0 di Firenze, pubblica i risultati di una indagine su 135 soggetti affetti da sintomi riconducibili alla sindrome a seguito della sospensione di un trattamento con SSRI\\SNRI, volta ad indagare storia clinica, sintomi e qualit\u00e0 di vita. I risultati depongono prove a favore dell'origine iatrogena della sindrome, evidenziando come la severit\u00e0 dei sintomi sessuali ed emotivi sia in relazione al senso di benessere percepito.\nAd Ottobre \u00e8 stato pubblicato uno studio da parte di un ampio gruppo di ricerca internazionale volto a fissare un criterio diagnostico per la patologia, tracciando un parallelo con altre sindromi iatrogene dalle caratteristiche simili. Lo studio evidenzia come i sintomi pi\u00f9 comuni siano anestesia genitale, perdita della libido, appiattimento emotivo, deterioramento cognitivo, disfunzioni sessuali di varia natura.\nUn gruppo di ricerca israeliano ha pubblicato ad Ottobre una review di studi volta a raccogliere informazioni sui meccanismi biologici alla base della sindrome e a proporre i futuri indirizzi di ricerca, evidenziando per\u00f2 come numerosi report pubblicati in letteratura richiamino alla necessit\u00e0 di ricerche pi\u00f9 ampie e strutturate.\nNello stesso anno un gruppo di ricerca ha condotto una investigazione sistematica della letteratura pubblicata fino a quel momento, raccogliendo in totale 237 articoli. Gli autori sottolineano ancora una volta la mancanza di consapevolezza da parte dei prescrittori che tendono a confondere i sintomi con una ricaduta depressiva.\nSono stati pubblicati anche diversi casi di Disturbo da Eccitazione Sessuale Persistente (PGAD, un disturbo che non deve essere confuso con l'ipersessualit\u00e0) e di eiaculazione precoce che iniziano e durano a lungo dopo la sospensione di farmaci che inibiscono la ricaptazione della serotonina. Sandra Leiblum ha descritto i disturbi sessuali di eccitazione persistente in un caso in cui era stata confermata la PSSD.\nSi giunge quindi ad un totale di oltre 900 casi descritti (attraverso pubblicazioni scientifiche). Per confronto, l\u2019antidepressivo nefazodone \u00e8 stato ritirato dal commercio in Canada nel 2003 perch\u00e9 dalla sua commercializzazione, avvenuta nel 1994, ha causato 51 casi di epatotossicit\u00e0 (cio\u00e8 1 su 250-300.000 pazienti/anno trattati) di cui 2 risultati in trapianto.\nDiagnosi e segnalazione.\nNel maggio 2019, il Pharmacovigilance Risk Assessment Committee (PRAC) dell'Agenzia Europea per i medicinali (EMA), in seguito ad una revisione della letteratura sulla PSSD, nonch\u00e9 delle segnalazioni spontanee, pubblica una raccomandazione, per tutte le case farmaceutiche di SSRI e SNRI, di aggiornare i foglietti illustrativi con la dicitura che \"In alcuni casi i sintomi di disfunzione sessuale possono persistere in seguito all'interruzione del trattamento\" riconoscendo di fatto la patologia.\nTuttavia la possibilit\u00e0 della comparsa di disfunzioni sessuali persistenti a seguito dell'uso di un SSRI/SNRI non \u00e8 ancora diffusamente riconosciuta dalle autorit\u00e0 sanitarie, per cui non \u00e8 generalmente riportata nelle linee guida e non sono stati diramati bollettini volti ad informare specialisti e medici di famiglia di tale eventualit\u00e0. Ci\u00f2 contribuisce a generare erronee diagnosi di disfunzioni sessuali con causa psicologica, che vengono perci\u00f2 affrontate in maniera inadeguata, e alla mancata segnalazione alle autorit\u00e0 di farmacovigilanza dei casi con grave sottostima del fenomeno (\u00e8 per questo importante che in caso di sospetta presenza della sindrome venga inviata l'apposita segnalazione di sospetta reazione avversa alla autorit\u00e0 di farmacovigilanza).\nNon \u00e8 stato attualmente individuato un fattore diagnostico (test di laboratorio) in grado di confermare la presenza della patologia: i classici parametri ormonali ematici comunemente associati alla comparsa di disfunzioni sessuali (abbassamento testosterone, innalzamento prolattina) risultano nella norma. Alcuni studi indicano la presenza di iperalgesia genitale con diminuzione/assenza di riflesso cremasterico e bulbocavernoso, una assenza o notevole riduzione di erezioni spontanee e notturne, diagnosi di disfunzione erettile quantificabile attraverso il questionario standardizzato IIEF-5, diagnosi di disturbo sessuale ipoattivo (HSDD), alterazioni nel Quantitative Sensory Testing (QST, un test volto a studiare la sensibilit\u00e0 a vari stimoli sensoriali), appiattimento della sfera emotiva (anedonia) e fibrosi dei tessuti erettili associata ad una loro diminuita espandibilit\u00e0 diagnosticata attraverso ecografie.\nPer stabilire la presenza, controllare e regolare la causalit\u00e0 della PSSD nei singoli pazienti, un approccio utilizzabile \u00e8 la consultazione medica e psicologica atta a testare parametri misurabili della salute del paziente (livelli ormonali, funzionamento sessuale) con sondaggi o test di laboratorio prima e dopo la somministrazione di un farmaco psichiatrico, escludendo eventuali fattori patologici o concause psicologiche.\nNegli studi \u00e8 invocato un miglioramento della comunicazione delle informazioni tra medico e paziente circa la possibilit\u00e0 di effetti collaterali sulla sfera sessuale (consenso informato).\nEziologia.\nNon \u00e8 attualmente noto ci\u00f2 che provoca la PSSD. Essendo generata (sembra) esclusivamente dalle molecole che bloccano il reuptake della serotonina, la sindrome sembra essere meccanismo d'azione specifica. Non sono stati per\u00f2 svolti molti studi per valutare quanto e quali delle numerose modificazioni nella chimica neuronale e nella struttura cerebrale indotta dagli SSRI/SNRI siano reversibili con la sospensione del trattamento.\nLa Fluoxetina (Prozac), il prototipo di SSRI, \u00e8 stata classificata come una tossina riproduttiva dal Centro per la Valutazione dei Rischi sulla Riproduzione Umana (CERHR), un gruppo di esperti presso il National Institute of Environmental Health Sciences del National Institutes of Health.\nDato che c'\u00e8 una parziale riduzione dei sintomi con l'uso di metilfenidato si ipotizza una disfunzione del sistema dopaminergico e\\o noradrenergico. Si ipotizza poi una alterazione del bilancio serotonina-dopamina, della sensibilit\u00e0 recettoriale, della sintesi dell'ossido nitrico e del sistema melanocortinico.\nVista la capacit\u00e0 degli SSRI di alterare la neurosteroidogenesi, si ipotizza che nella PSSD, cos\u00ec come la Sindrome Post Finasteride (PFS) con cui la PSSD condivide un'ampia gamma sintomatologica, siano coinvolte modificazioni nella sintesi e nella sensibilit\u00e0 a particolari neurormoni steroidei. Il professor Healy sostiene che almeno parte della sintomatologia possa essere dovuta ad un effetto tossico di questi farmaci nei confronti dei fasci nervosi spinali; altri studiosi ipotizzano possa esserci un effetto neurotossico in analogia ad altre sostanze psicoattive in grado di generare sintomi simili. Si \u00e8 evidenziato come l'assunzione di farmaci inibitori della ricaptazione della serotonina induca modificazioni epigenetiche del substrato neurale: il controllo dell'espressione genetica, mediato tra l'altro anche dagli ormoni steroidei, potrebbe spiegare la persistenza dei sintomi a lungo termine dopo la sospensione del farmaco.\nStudi sugli animali.\nEsperimenti con i roditori hanno dimostrato che un trattamento cronico con SSRI in giovane et\u00e0 provoca una diminuzione permanente del comportamento sessuale, anche in et\u00e0 adulta. Questi studi hanno evidenziato profonde alterazioni del funzionamento cerebrale come la riduzione dell'enzima limitante la velocit\u00e0 di sintesi della serotonina (la triptofano idrossilasi) nel rafe dorsale e dell'espressione del trasportatore della serotonina (SERT) nella corteccia.\nSembra che la PSSD possa essere trasmessa ereditariamente da una generazione all'altra, almeno nei roditori, dal momento che l'esposizione materna alla fluoxetina altera la motivazione sessuale nei topi maschi adulti. Ci\u00f2 potrebbe essere dovuto ad alterazioni epigenetiche ereditabili.\nNon \u00e8 noto se i risultati nei roditori possano essere ricondotti alla condizione umana ma le conseguenze possono essere simili.\nEffetti a breve termine degli SSRI.\nDurante l'assunzione di un SSRI sono state evidenziate, attraverso studi su animali e pazienti, numerose alterazioni neuroendocrine, della struttura cerebrale, del funzionamento e nella chimica dei neuroni, alcune delle quali potrebbero essere direttamente coinvolte nella genesi delle disfunzioni sessuali.\nTra queste, si citano ad esempio:\nPochi studi sono stati per\u00f2 svolti per cercare di capire se queste alterazioni sono reversibili con la sospensione e quali sono legate alla persistenza delle disfunzioni sessuali. Altri studi hanno addirittura messo in evidenza come gli SSRI possano esercitare effetti epigenetici cio\u00e8 alterazioni nell'espressione genica.\nEffetti a lungo termine.\nIl trattamento con Fluoxetina (Prozac) ha dimostrato causare persistente desensibilizzazione dei recettori 5HT1A della serotonina, con conseguente diminuzione di circa il 30% della secrezione di ossitocina, dopo la rimozione di SSRI nei ratti. Inoltre, il loro uso \u00e8 stato dimostrato causare alterazioni nella struttura cerebrale e nella struttura dei neuroni serotoninergici, in particolare in alcune aree direttamente implicate nella risposta agli stimoli sessuali, che potrebbero essere molto lentamente reversibili.\nQueste modifiche di adattamento a lungo termine dei recettori 5-HT, cos\u00ec come pi\u00f9 complessi cambiamenti globali, si pensa siano mediati da alterazioni dell'espressione genica. Alcuni di questi cambiamenti di espressione genica sono il risultato di strutture alterate del DNA a causa del rimodellamento della cromatina (in particolare la modificazione epigenetica degli istoni) e il silenziamento genico indotto dalla metilazione del DNA (a causa della maggiore espressione delle proteine trasportatrici di metile \"MeCP2\" e \"MBD1\"). \u00c8 stato osservato che durante l'assunzione di un SSRI/SNRI, l'induzione del suddetto metile legante le proteine \u00e8 accompagnata ad una maggiore sintesi dell'mRNA del gene che codifica per l'enzima \"HDAC2\" (uno degli enzimi preposti a deacetilare gli istoni) e ad una contemporanea diminuita acetilazione dell'istone \"H3\" in tre aree di proiezione della serotonina: il caudato-putamen (corpo striato), la corteccia frontale e il giro dentato dell'ippocampo. Nel loro insieme sembra che questa aumentata espressione di \"MDB1\", \"MeCP2\", \"HDAC2\" giochino un ruolo nella regolazione dell'acetilazione degli istoni e nella metilazione del DNA; la repressione dell'espressione genica \u00e8 una risposta generalizzata al trattamento con fluoxetina.\nL'espressione genica alterata e il rimodellamento della cromatina possono essere coinvolti anche nella eziologia di diverse patologie psichiatriche e la modificazione dell'espressione genica sembra avere un ruolo nell'effetto terapeutico di alcuni farmaci nel meccanismo d'azione della terapia elettroconvulsiva (ECT).\nPoich\u00e9 i descritti cambiamenti dell'espressione genica sono complessi, e possono comportare modifiche persistenti, \u00e8 stato suggerito che l'uso di SSRI pu\u00f2 provocare una alterazione persistente dell'espressione genica cerebrale che porta a una compromissione della neurotrasmissione catecolaminergica e disturbi neuroendocrini.\nTuttavia, senza ricerca neuropsicofarmacologica, farmacogenomica e tossicognomica, la causa definitiva rimane sconosciuta.\nTeoria dello \"squilibrio chimico\".\nAlcuni critici sostengono che le pubblicit\u00e0 dei farmaci SSRI ampiamente diffuse su televisione e stampa, promuovono un messaggio inesatto, banalizzando ci\u00f2 che questi farmaci fanno effettivamente. La critica deriva dalla messa in discussione delle affermazioni secondo cui gli SSRI, ed in generale gli psicofarmaci, lavorino correggendo presunti squilibri chimici nel cervello che sarebbero la causa della depressione.\nNon esistono per\u00f2 strumenti per misurare i livelli dei neurotrasmettitori in un cervello e per consentire un monitoraggio continuo durante il trattamento, rimane quindi difficile se non impossibile sapere se la causa di un disturbo psichiatrico sia dovuta ad un reale squilibrio chimico e se il trattamento sia in grado di ripristinare il livello di un neurotrasmettitore carente (cio\u00e8 correggere uno squilibrio). Senza questa conoscenza per ogni paziente, gli psicofarmaci possono effettivamente causare squilibri chimici e stati cerebrali anormali.\nAltri farmaci.\nGli antipsicotici sono noti per causare, in corso di trattamento, disfunzioni sessuali simili alla PSSD, soprattutto a causa dei loro effetti antagonisti sui recettori D2 della dopamina, cos\u00ec come l'antagonismo di H1, \u00ce \u00b1 1 e \u00ce \u00b1 2.\nIl farmaco finasteride, che viene utilizzato nel trattamento della calvizie maschile e dell'ipertrofia prostatica benigna, \u00e8 stato mostrato causare anch'esso disfunzione sessuale persistente in un sottogruppo di pazienti trattati.\nL'isotretinoina, un farmaco usato per curare l'acne, sembra causare una sindrome dalla sintomatologia molto simile.\nAnche gli assuntori di MDMA (ecstasy), una neurotossina in grado di aumentare notevolmente le quantit\u00e0 cerebrali di serotonina, possono sviluppare una sintomatologia molto simile caratterizzata da anedonia, apatia e disfunzioni sessuali.\nTrattamento.\nNon esiste una cura nota per la PSSD, soprattutto perch\u00e9 la sua eziologia \u00e8 ancora sconosciuta. Le possibili opzioni di trattamento sono state esaminate solo teoricamente sulla base degli approcci utilizzati per la disfunzione sessuale indotta da SSRI durante il trattamento e sulla base di ipotesi teoriche.\nVi \u00e8 evidenza per le seguenti strategie di gestione: per la disfunzione erettile, l'aggiunta di un inibitore PDE5 come il sildenafil o altri farmaci approvati allo scopo (come soluzioni topiche di alprostadil, iniezioni intracavernose di prostaglandina E1, trattamenti orali a base di apomorfina); per la diminuzione della libido, un farmaco che agisce sulla trasmissione dopaminergica o farmaci volti a ripristinare eventuali scompensi ormonali, anche se non sono stati condotti studi in merito per verificarne l'efficacia.\nIn un case-report \u00e8 riportato che la somministrazione di metilfenidato, uno stimolante dopaminergico, ha causato un parziale miglioramento dei sintomi in un paziente. In un altro case-report si \u00e8 descritto il parziale miglioramento della anestesia genitale in un uomo grazie al trattamento con laser freddo. Un case reports riporta la possibile efficacia di prodotti nutraceutici.\nAlcune prescrizioni off-label di molecole che aumentano la trasmissione dopaminergica sono agonisti dopaminergici come pramipexolo o ropinorolo, stimolanti come metilfenidato o amfetamina, altri farmaci come selegilina e levodopa. La maggior parte degli studi sulla disfunzione sessuale sono stati fatti sugli uomini, anche se alcuni studi condotti sulle donne hanno mostrato benefici dal bupropione (a dosi &gt; 300\u00a0mg/die a causa della sua debole azione dopaminergica). Uno studio mostra il beneficio sulla funzione orgasmica con il sildenafil, anche se nessun cambiamento nel desiderio o nell'eccitazione.\nIn degli studi volti a trattare le disfunzioni indotte dagli SSRI/SNRI durante la loro assunzione, sono stati utilizzati agonisti dei recettori 5HT-1A (come il buspirone), antagonisti dei recettori 5HT-2 e 5HT-3 (come trazodone e mirtazapina) e il naltrexone (un antagonista oppioide) che sarebbero in grado di agevolare la trasmissione dopaminergica ed alleviare i disturbi sessuali nei pazienti in trattamento con SSRI\\SNRI. La cabergolina, che \u00e8 un agonista dei recettori D2, che a sua volta diminuisce la prolattina, nei soggetti che stavano sperimentando una disfunzione sessuale durante il trattamento con un SSRI\\SNRI, ha completamente restaurato l'orgasmo in un terzo dei soggetti anorgasmici, e parzialmente ripristinato l'orgasmo in un altro terzo dei soggetti. Tuttavia non sono stati svolti studi volti a verificarne l'efficacia nel trattamento della sindrome."}
{"id": "1882941", "revid": "109197864", "url": "https://it.wikipedia.org/wiki?curid=1882941", "title": "Mazda Tribute", "text": "La Mazda Tribute \u00e8 un fuoristrada medio costruito dalla casa automobilistica giapponese Mazda sul pianale della berlina media 626, in collaborazione con la Ford. \u00c8 in vendita anche con i marchi Ford e Mercury nel Nord America e in Asia. La Tribute costa meno delle \"gemelle\" Ford Escape e Mercury Mariner negli Stati Uniti d'America. Inoltre ha sospensioni pi\u00f9 rigide, in linea con l'immagine sportiva della Mazda.\nPrima serie (2001-2006).\nLa Tribute debutt\u00f2 nel 2000 al Los Angeles Auto Show. Negli Stati Uniti colm\u00f2 il vuoto lasciato dalla Mazda Navajo (una Ford Explorer rimarchiata) nel 1994, in Giappone sostitu\u00ec la Mazda Proceed Levante (rimarchiatura della Suzuki Vitara prima e seconda serie), venduta dal 1994 al 2005; mentre negli altri paesi rappresent\u00f2 il primo fuoristrada della Mazda. Lo stabilimento Ford di Claycomo (Missouri) assemblava i modelli per il Nord America e l'Europa, mentre quelli di Hofu (Giappone) e Lio Ho (Taiwan) provvedevano al mercato interno.\nRestyling (2005).\nSia l'Explorer che la Tribute furono restilizzate nel 2005, mentre la Mariner entrava in produzione. Le novit\u00e0 pi\u00f9 importanti, per\u00f2 sono sotto il cofano, dove il 2,3 MZR sostituisce il 2,0 Zetec, solo qualche modifica marginale, invece, per il 3,0.\nIl comando del cambio passa dalla colonna del volante al pavimento in tutti i modelli prodotti negli Stati Uniti, invece nei modelli prodotti in Giappone il cambio rimane al volante.\nRestyling (2006) Asia/Oceania.\nNella seconda met\u00e0 del 2006 fu messa in commercio una versione restilizzata della Tribute prima serie unicamente nei mercati dell'Asia e dell'Oceania. Il restyling comprendeva: \nIn alcuni paesi la Tribute, come l'Australia e il Giappone, \u00e8 stata sostituita nel 2007 dalla nuova CX-7. Anche se rivisti i motori sono gli stessi della versione restilizzata.\nSeconda serie (2007).\nLa Tribute seconda serie \u00e8 stata introdotta nel 2007 sul mercato Nordamericano come Model Year 2008 come le due \"gemelle\". Inizialmente avrebbe dovuto assumere il nome CX-5 ma la Mazda ha preferito continuare a chiamarlo Tribute. Questo modello non \u00e8 in vendita in Europa.\nMeccanicamente la seconda serie \u00e8 un passo indietro rispetto alla prima infatti i freni posteriori sono tornati a tamburo e le sospensioni sono state ammorbidite, peggiorando il piacere di guida. La seconda serie \u00e8 solo un profondo restyling della prima, infatti il pianale \u00e8 lo stesso e i motori sono quelli del 2005. Gli interni sono stati unificati a quelli delle due \"gemelle\". In futuro sar\u00e0 aggiunta una versione Ibrida e il 2,3 MZR sar\u00e0 sostituito dal 2,5 montato sulla Mazda 6."}
{"id": "1882942", "revid": "298229", "url": "https://it.wikipedia.org/wiki?curid=1882942", "title": "CUS Pisa Volley", "text": "La CUS Pisa Volley \u00e8 la sezione di pallavolo del Centro Universitario Sportivo di Pisa.\nStoria della societ\u00e0.\nSorta all'interno del Centro Universitario Sportivo dell'Universit\u00e0 degli Studi di Pisa, il club esord\u00ec in Serie A nei primi anni settanta: nel 1971 la \"Polisportiva Emilio Zoli\" di Pontedera, squadra dal fiorente vivaio (vinse uno scudetto Juniores nel 1969) che militava in Serie B, travolta da una crisi economica, fu assorbita dal CUS. Nel 1972 la squadra ottenne cos\u00ec la promozione in massima categoria.\nNell'anno dell'esordio, 1972-73, la squadra gialloblu vinse il Campionato Juniores. Per otto stagioni, inframezzate da una retrocessione, la squadra universitaria milit\u00f2 in Serie A, ottenendo il miglior piazzamento nel 1974-75 (quarto posto). Nel 1980-81 retrocesse in A2, categoria nella quale milit\u00f2 per tre stagioni prima di cadere in B nel 1983-84.\nAnni 2000.\nNella stagione 2006/2007 ottiene una meritata promozione dopo aver vinto il campionato di Serie C Toscana. Seguono 2 stagioni interlocutorie nel campionato nazionale di B2: la prima termina con una retrocessione sul campo, il quartultimo posto di fine stagione permette per\u00f2 il ripescaggio; la seconda, cominciata con l'acquisizione dello sponsor Teseco e gli acquisti del centrale Dario Castelli e dell'attaccante Luca Dossena, si conclude con una sofferta salvezza e l'addio del palleggiatore Ceccherini e dell'opposto Cervelli.\nLa stagione 2009-2010 si inaugura con gli acquisti dell'esperto play Andrea Masini, lo schiacciatore labronico Massimiliano Piccinetti e il prestito dal Migliarino Volley dello schiacciatore Lorenzo Lusci: l'annata si rivela positiva e la squadra riesce a concludere il campionato con un quinto posto frutto di 13 vittorie e altrettante sconfitte.\nAnni 2010.\nA seguito di un altro quinto posto nel 2010-2011, con la partenza di Masini per la Serie A2 con i Volley Lupi Santa Croce, in quell'estate la societ\u00e0 si muove sul mercato e perfeziona importanti acquisti: dall'Arno Vitalchimica Castelfranco arriva il forte e navigato opposto Matteo Sabatini, dall'Invicta Grosseto neopromossa in B1 il libero Daniele Ferraro e dalla Folgore San Miniato il giovanissimo alzatore Alessio Signorini che insieme ai senatori Castelli e Piccinetti, i giovani Da Prato, Lumini e Croatti, vanno a completare un roster sulla carta assai competitivo.\nIl campionato 2011-2012 inizia il 15 ottobre 2011 con la trasferta di Castelfranco di Sotto, squadra, quella conciaria, che si \u00e8 anch'essa molto rafforzata durante il mercato estivo. Dopo un inizio di partita brillante gli universitari si fanno irretire dal gioco della formazione di casa e cadono inesorabilmente sotto i colpi degli avversari per 3-1; nelle settimane successive lo scenario per\u00f2 cambia: Il Cherubino comincia a carburare inanellando una serie impressionante di successi che lo portano a stravincere il campionato (alla fine i successi consecutivi sono ben 23, record assoluto). In questa striscia positiva di risultati sono da segnalare: la secca vittoria per 3-0 sul campo della quotata Carife Ferrara Volley, il 3-2 casalingo in rimonta contro il Centro Incontri Firenze (che al termine del campionato giunger\u00e0 secondo), la rivincita sportiva col Castelfranco per 3-1 il 29 gennaio 2012 al Palacus, in una partita condita da numerose polemiche sull'arbitraggio e infine la meritata vittoria interna per 3-0 contro gli stessi estensi della Carife che sancisce il passaggio di categoria con ben 4 giornate di anticipo.\nNel campionato 2012-2013 ottiene la salvezza posizionandosi decimo in classifica del girone B.\nAttualmente nel campionato 2019-2010 milita in Serie C Toscana Girone B sotto la guida dell'allenatore Rudy Baldacci."}
{"id": "1882947", "revid": "89688", "url": "https://it.wikipedia.org/wiki?curid=1882947", "title": "Stravinski", "text": ""}
{"id": "1882948", "revid": "123179861", "url": "https://it.wikipedia.org/wiki?curid=1882948", "title": "Tarquito", "text": "Tarquito (lat. \"Tarquitus\") \u00e8 un personaggio citato nel decimo libro dell\"Eneide\" di Virgilio tra i nemici di Enea nella guerra combattuta nel Lazio che vede opposti i profughi Troiani alle popolazioni italiche.\nIl mito.\nLe origini.\n&lt;poem&gt;\" \"Tarquitus exultans contra fulgentibus armis,\"\n\"silvicolae Fauno Dryope quem nympha crearat,\"\n\"obvius ardenti sese obtulit\" \" &lt;/poem&gt;\n&lt;poem&gt; \" \"Poscia T\u00e0rquito ardente, e d'armi cinto\"\n\"Fulgenti e ricche, incontro gli si fece.\"\n\"Era costui di Fauno montanaro\"\n\"E de la ninfa Dr\u00efope creato,\"\n\" Giovine fiero\" \" &lt;/poem&gt;\nTarquito \u00e8 un semidio italico, essendo figlio della ninfa Driope. In apparenza entrambi i genitori risultano esseri divini, poich\u00e9 il poeta dice che il padre \u00e8 Fauno; ma molto probabilmente si deve intendere che il padre di Tarquito \u00e8 solo un italico omonimo del dio, in quanto l'eroe non \u00e8 certo immortale. Tarquito compare tra i nemici di Enea: non \u00e8 dato sapere a quale popolo appartenga, anche se la forma del nome, molto vicina a Tarquinio, fa propendere per un'origine etrusca. In tal caso il guerriero sarebbe uno dei sostenitori di Mezenzio.\nLa morte.\nGiovane orgoglioso e pieno di coraggio, Tarquito, che \u00e8 semidio come Enea, sfida a duello il capo troiano che sta facendo scempio di italici per tutto il campo. Tarquito affronta Enea, ma viene subito atterrato, poi disarmato completamente per subire quindi la decapitazione nonostante le suppliche; Enea infine fa ruzzolare la testa e il busto del nemico nella foce del fiume Tevere, impedendo cos\u00ec alla sua anima l'accesso immediato all'Ade, essendo questa la sorte riservata ai morti insepolti secondo la credenza del tempo, come del resto \u00e8 detto nelle parole di scherno che il capo troiano rivolge alla sua vittima dopo averne gettato i resti in acqua:\n&lt;poem&gt; \" \"Ille reducta\"\n\"loricam clipeique ingens onus impedit hasta;\"\n\"tum caput orantis nequiquam et multa parantis\"\n\"dicere deturbat terrae truncumque tepentem\"\n\"provolvens super haec inimico pectore fatur:\"\n\" - Istic nunc, metuende, iace. Non te optima mater\"\n\"condet humi patrioque onerabit membra sepulchro:\"\n\"alitibus linquere feris aut gurgite mersum\"\n\"unda feret piscesque impasti volnera lambent\" -. \" &lt;/poem&gt;\n&lt;poem&gt;\" \"Enea parossi avanti\"\n\"a la sua furia, e pinse l'asta in guisa\"\n\"che lo scudo impedigli e la corazza.\"\n\"Allora indarno il misero a pregarlo\"\n\"si diede. E mentre a dir molto s'affanna\"\n\"per lo suo scampo, ei con un colpo a terra\"\n\"gittogli il capo; e travolgendo il tronco\"\n\"tiepido ancor, sopra gli stette e disse:\"\n\" - Qui con la tua bravura te ne stai,\"\n\"tremendo e formidabile guerriero:\"\n\"n\u00e9 di terra tua madre ti ricuopra,\"\n\"n\u00e9 di tomba t'onori. Ai lupi, ai corvi\"\n\"ti lascio, o che la piena in alcun fosso\"\n\"ti tragga, o che nel fiume, o che nel mare\"\n\"ai famelici pesci esca ti mandi -\" \". &lt;/poem&gt;\nInterpretazione e realt\u00e0 storica.\nNotevole, nell'episodio, il venir meno della proverbiale \"pietas\" di Enea, che per la prima e unica volta nega gli onori funebri a una sua vittima: un atteggiamento che contrasta fortemente col dolore da lui provato in passato per la sorte di Palinuro, il suo timoniere rimasto senza tomba. D'altra parte il duello tra i due semidei avviene mentre Enea \u00e8 ancora sconvolto per aver appreso dell'uccisione, ad opera di Turno, del diletto amico Pallante; \u00e8 inoltre plausibile che l'eroe troiano veda in Tarquito esultante uno di quei \"superbi\" che l'anima di suo padre Anchise gli aveva imposto di non risparmiare (\" \"Parcere subiectis et debellare superbos\" \")\nVanno rilevati alcuni parallelismi con passi dell' \"Iliade\". Tarquito muore decapitato al pari del troiano Ippoloco, vittima di Agamennone, che gli mozza anche le braccia per poi far ruzzolare busto e testa per tutto il campo di battaglia: un ulteriore elemento di contatto tra i due episodi \u00e8 dato dal fatto che i vinti supplicano invano di essere risparmiati. Non subiscono invece la decollazione due guerrieri che come Tarquito vengono gettati in pasto ai pesci, ovvero il condottiero peone Asteropeo e Licaone (ad ucciderli \u00e8 Achille sulle rive del fiume Scamandro)."}
{"id": "1882959", "revid": "287204", "url": "https://it.wikipedia.org/wiki?curid=1882959", "title": "Fascia pelvica", "text": "La fascia pelvica \u00e8 una formazione connettivale. Si divide in viscerale e parietale.\nAnatomia.\nIl fondo della cavit\u00e0 pelvica si viene a formare grazie a lamine muscolari che rendono la forma di un cono con apice volto in basso e base sullo stretto inferiore circa. I muscoli sono due ed entrambi pari: l\"elevatore dell'ano\" e l\"ischio-coccigeo\".\nL\"elevatore dell'ano\" anteriormente nasce dal corpo del pube, postero-lateralmente dalla spina ischiatica e da un arco tendineo interposto fra questi luoghi, corrispondente ad ispessimento della fascia pelvica stessa. Un setto divide il muscolo in due componenti, che corrispondono ai fasci pubo-coccigei e ileo-coccigei. I pubo-coccigei sono i pi\u00f9 vasti del diaframma pelvico e sostengono i visceri pelvici. Volgono posteriormente e nella donna formano il m. sfintere della vagina. Le fibre di ciascun lato si vanno ad incrociare. Alcune vanno al canale anale, ma la maggior parte si portano al rafe, che si tende tra canale anale e coccige. Altre ancora vanno nella giunzione ano-rettale costituendo un'importantissima ansa che allontana l'ano dal pube, dando luogo alla formazione di un importantissimo sfintere. Le fibre ileo-coccigee si dirigono in basso, medialmente e all'indietro per inserirsi sul coccige. L'elevatore dell'ano \u00e8 innervato da II e III ramo anteriore sacrale.\nL\"ischio-coccigeo\" ha forma triangolare, \u00e8 piatto, dunque, ed ha inserzione sulla spina ischiatica per volgere poi verso il sacro ed il coccige. Con la sua contrazione sposta anteriormente il coccige stesso permettendo l'evacuazione fecale. L'ischio-coccigeo \u00e8 innervato dal III e IV nervo anteriore sacrale.\nVoci correlate.\nPerineo"}
{"id": "1882960", "revid": "2036605", "url": "https://it.wikipedia.org/wiki?curid=1882960", "title": "Fortezza legionaria", "text": ""}
{"id": "1882962", "revid": "120282573", "url": "https://it.wikipedia.org/wiki?curid=1882962", "title": "Convenzione sul genocidio", "text": "La Convenzione per la prevenzione e la repressione del delitto di genocidio, nota sinteticamente come \"Genocide Convention\", \u00e8 stata adottata dall'Organizzazione delle Nazioni Unite a New York il 9 dicembre 1948 con la risoluzione 260 A (III).\nContenuto della Convenzione.\nLa Convenzione stabilisce che il genocidio \u00e8 atto vietato dal Diritto internazionale, con la conseguenza che la sua perpetrazione pu\u00f2 far scaturire sia la responsabilit\u00e0 internazionale dello Stato, sia la responsabilit\u00e0 penale degli individui autori di atti di genocidio o in qualche modo coinvolti in essi. Tale responsabilit\u00e0 penale si determina anzitutto all'interno degli ordinamenti degli Stati contraenti; ma pu\u00f2 anche sorgere nel quadro dell'ordinamento internazionale.\nIl principale merito della Convenzione \u00e8 quello di aver formulato per la prima volta una definizione precisa degli atti di genocidio proibiti. Pi\u00f9 specificamente, la Convenzione individua tre elementi: \nNon rientrano invece nel concetto di genocidio n\u00e9 lo sterminio di gruppi politici, n\u00e9 il cd. \"genocidio culturale\", ossia la distruzione della cultura di un gruppo umano. La necessit\u00e0 di escludere il genocidio politico fu insistentemente sostenuta dall'Unione Sovietica, la quale rilev\u00f2 non solo che i gruppi in questione non presentano caratteristiche stabili e permanenti, ma anche che vi era il rischio di una intromissione delle Nazioni Unite o di Stati terzi nella lotta politica interna. Anche la proposta di includere nella definizione il genocidio culturale fu respinto, soprattutto perch\u00e9 fu ritenuta troppo vaga e perch\u00e9 si temeva una interferenza negli affari interni degli Stati.\nMeccanismi di garanzia.\nLa Convenzione prevede quattro diversi meccanismi di garanzia a tutela dei diritti da essa sanciti:"}
{"id": "1882963", "revid": "84184", "url": "https://it.wikipedia.org/wiki?curid=1882963", "title": "Primera Divisi\u00f3n 2008-2009 (Spagna)", "text": "La Primera Divisi\u00f3n 2008-2009 che, per ragioni di sponsorizzazione prese il nome di \"Liga BBVA 2008-2009\", \u00e8 stata la 78\u00aa edizione della massima serie del campionato spagnolo di calcio, disputato tra il 30 agosto 2008 e il 31 maggio 2009 e concluso con la vittoria del , al suo diciannovesimo titolo.\nCapocannoniere del torneo \u00e8 stato Diego Forl\u00e1n () con 32 reti.\nSquadre partecipanti.\nClassifica finale.\nLegenda:\nRegolamento:\nStatistiche.\nSquadre.\nPrimati stagionali.\nSquadre\nPartite"}
{"id": "1882966", "revid": "712828", "url": "https://it.wikipedia.org/wiki?curid=1882966", "title": "Kureha", "text": ""}
{"id": "1882967", "revid": "123172268", "url": "https://it.wikipedia.org/wiki?curid=1882967", "title": "San Cristoforo al Lago", "text": "San Cristoforo al Lago (\"St. Christof am See\" in tedesco) \u00e8 una frazione del comune di Pergine Valsugana in Trentino.\nGeografia fisica.\nSi trova sulla riva settentrionale del lago di Caldonazzo.\nIl primitivo nucleo abitato, il \"Doss\", si trova ad est del pi\u00f9 recente insediamento turistico ed \u00e8 situato su uno scoglio di roccia anticamente circondato dall'acqua. Le spiagge del paese confinano con il biotopo Canneti di San Cristoforo, un'area naturalistica protetta che occupa una superficie di 9,4 ettari ed \u00e8 caratterizzata da elementi botanici e faunistici di notevole interesse.\nArte.\nSulla sommit\u00e0 della collinetta del primitivo nucleo abitato sorge l'antica chiesetta di San Cristoforo (XII secolo) che la tradizione vuole costruita sul sito di un tempio dedicato a Diana e Nettuno. Dell'aspetto originario della chiesetta, dopo vari restauri, si conservano il portale gotico e il campanile trecentesco a cuspide piramidale in muratura. La campanella \u00e8 probabilmente una delle pi\u00f9 antiche del Perginese. Ai piedi della collinetta \u00e8 visibile la darsena (casette in legno, una di grandi dimensioni e altre pi\u00f9 piccole), dalla quale partivano le barche dei pescatori quando tale attivit\u00e0 era economicamente importante per il paese.\nStoria.\nL'insediamento nella zona fu condizionato dalla presenza di una vasta palude che si estendeva fino a Pergine Valsugana. Prima della bonifica, iniziata nel 1777 e protratta fino ai primi anni del XIX secolo ad opera della comunit\u00e0 perginese, il toponimo San Cristoforo indicava un isolotto circondato dalle acque del lago di Caldonazzo e collegato alla terraferma da un ponticello di legno.\nLa presenza della chiesetta di San Cristoforo su questo isolotto, seppur sia ignota l'epoca di costruzione, viene menzionata per la prima volta in un documento del 1215 e secondo Pietro de Alessandrini (\"Memorie di Pergine e del Perginese\", 1890) nel 1300 esisteva anche un nucleo abitato costituito da alcune case.\nDopo gli interventi di bonifica, San Cristoforo al Lago sub\u00ec notevoli mutamenti tanto che Cesare Battisti scrisse nel 1904 nella sua \"Guida di Pergine\": \"San Cristoforo si trova a nord del lago, in un punto in cui la spiaggia \u00e8 boscosa. Vi \u00e8 un elegante stabilimento pei bagni, vi sono buoni ristoratori. C'\u00e8 la stazione di partenza per un piccolo battello che nei giorni festivi percorre il lago. Una fresca brezza increspa sempre il boschetto, che nel pomeriggio dei giorni festivi diventa il parco dei cittadini di Trento.\"\nDi rilevanza urbanistica, all'inizio del secolo scorso furono edificate, nella zona tra la linea ferroviaria e il lago, alcune case in stile nordico. Nell'ex \"Seehotel\", i due psicoanalisti S\u00e1ndor Ferenczi e Sigmund Freud trascorsero un periodo di vacanze. Alla vigilia della prima guerra mondiale vi era poi un importante progetto di sviluppo e ampliamento per San Cristoforo al Lago da parte del governo austriaco, svanito nel primo dopoguerra con la sconfitta dell'Austria.\nInfrastutture e trasporti.\nStrade.\nSan Cristoforo \u00e8 attraversato dalla SS47 e dalla SP1.\nFerrovie.\nA San Cristoforo \u00e8 situata la stazione di San Cristoforo al Lago-Ischia servita dalla Ferrovia della Valsugana.\nMobilit\u00e0 su gomma.\nSan Cristoforo \u00e8 anche raggiunto dal servizio urbano di Pergine Valsugana e da diverse linee extraurbane gestite da Trentino Trasporti."}
{"id": "1882969", "revid": "731511", "url": "https://it.wikipedia.org/wiki?curid=1882969", "title": "Filbert Bayi", "text": "\u00c8 stato medaglia d'argento ai Giochi olimpici di nei 3000 metri siepi, nonch\u00e9 medaglia d'oro ai Giochi panafricani di Lagos 1973 e di Algeri 1978 nei 1500 metri piani.\nBiografia.\nBayi \u00e8 nato in Tanganica, allora colonia britannica, nel 1953. Dopo essersi arruolato nell'aeronautica del proprio paese, dove prestava servizio come meccanico, esord\u00ec nelle competizioni internazionali in occasione dei Giochi panafricani di Lagos nel 1973, conquistando la medaglia d'oro nei 3000 m siepi, che conferm\u00f2 anche ai successivi Giochi del 1978 ad Algeri.\nAi Giochi del Commonwealth di Christchurch nel 1974, risult\u00f2 vittorioso anche nella specialit\u00e0 dei 1500 m davanti al neozelandese John Walker e al keniota Ben Jipcho, realizzando il record mondiale con il tempo di 3'32\"16, che, al 2015, \u00e8 ancora record dei Giochi del Commonwealth.\nIl 17 maggio 1975 a Kingston Bayi batt\u00e9 anche il record mondiale nella gara del miglio, con il tempo di 3'51\"00, ma non pot\u00e9 partecipare ai Giochi olimpici di a causa del boicottaggio da parte del suo paese, la Tanzania.\nAi successivi Giochi olimpici di riusc\u00ec a conquistare la medaglia d'argento, preceduto dal polacco Bronis\u0142aw Malinowski, e davanti all'etiope Erhetu Tura.\nDopo il ritiro dalla carriera sportiva, avvenuto nel 1984, si \u00e8 dedicato allo sviluppo di una fondazione impegnata in attivit\u00e0 di beneficenza che porta il suo nome."}
{"id": "1882972", "revid": "599013", "url": "https://it.wikipedia.org/wiki?curid=1882972", "title": "Xd", "text": ""}
{"id": "1882973", "revid": "72396", "url": "https://it.wikipedia.org/wiki?curid=1882973", "title": "Le grandi storie della fantascienza 2", "text": "Le grandi storie della fantascienza 2 (titolo originale \"Isaac Asimov Presents the Great SF Stories 2 (1940)\") \u00e8 il secondo volume dell'antologia di racconti di fantascienza \"Le grandi storie della fantascienza\" raccolti e commentati da Isaac Asimov e Martin H. Greenberg per far conoscere maggiormente i racconti della \"Golden Age\" (Et\u00e0 d'oro) della fantascienza, che va dal 1939 al 1963.\nI testi dei racconti di Robert A. Heinlein non sono presenti perch\u00e9 non fu raggiunto un accordo per la loro pubblicazione, come spiegato all'interno del volume."}
{"id": "1882974", "revid": "2138421", "url": "https://it.wikipedia.org/wiki?curid=1882974", "title": "Niccol\u00f2 Coscia", "text": "Biografia.\nFiglio di Vincenzo e Girolama Gemma o de Gemmis, fu battezzato con i nomi di Nicola, Paolo e Andrea. Fu posto in dubbio che il padre Vincenzo avesse origini nobili , ma \u00e8 assai probabile che appartenesse ad un ramo decaduto della nobile famiglia napoletana dei Coscia o Cossa, visto che pot\u00e9 sposare Girolama, che era figlia del Nobile Pellegrino de Gemmis, dottore in legge e piccolo feudatario di S. Nicola de Calciidis in Abruzzo.\nDa giovinetto venne posto sotto la protezione dell'arcivescovo di Benevento, il cardinale Vincenzo Maria Orsini e avviato alla vita ecclesiastica. Ben presto entr\u00f2 nei favori e nella fiducia del Cardinale progredendo in una rapida carriera, favorita anche dall'elevazione al soglio pontificio dell'Orsini con il nome di Benedetto XIII. Fu mansionario della metropolitana di Benevento dal 25 agosto 1701 al 20 ottobre 1703. Ordinato sacerdote il 28 marzo 1705 fu canonico della basilica di San Bartolomeo e arciprete della chiesa metropolitana di Benevento. Dal 1708 sino al 1716 ricopr\u00ec gli incarichi di cancelliere della Curia arcivescovile, maestro di Camera, sovrintendente alle Fabbriche e segretario dell'Orsini. Nel 1715 divenne dottore \"in utroque iure\" alla Sapienza di Roma.\nAllorch\u00e9 nel 1724 il cardinale Orsini venne eletto papa con il nome di Benedetto XIII, lo segu\u00ec a Roma. Da l\u00ec a poco fu nominato arcivescovo di Traianopoli di Rodope. Venne creato cardinale prete del titolo di Santa Maria in Domnica nel concistoro dell'11 giugno 1725, nonostante l'opposizione di gran parte del collegio cardinalizio. Divenne membro di varie Congregazioni e fu nominato dal pontefice arcivescovo coadiutore di Benevento con diritto di successione all'arcivescovato. Fu protettore dei cavalieri gerolosomitani di Malta e dell'Ordine dei Frati Minori Conventuali.\nEgli sfrutt\u00f2 abilmente il potere acquisito all'ombra dell'Orsini, di cui godeva l'affetto e una cieca fiducia, per accumulare enormi ricchezze, che in gran parte andarono a beneficio della sua famiglia, che acquis\u00ec ben sette feudi nel regno di Napoli. Grazie a lui il fratello Baldassarre ebbe da Carlo VI il titolo di duca di Paduli, mentre il fratello Filippo venne nominato vescovo titolare di Targa e vicario dell'arcidiocesi di Benevento.\nNel 1730, alla morte di papa Benedetto XIII, fugg\u00ec da Roma rifugiandosi a Cisterna nel Palazzo dei Caetani. La potente famiglia patrizia gli consent\u00ec di partecipare al conclave (5 marzo al 12 luglio 1730), dove fu eletto papa Clemente XII. Quest'ultimo avvi\u00f2 ben presto un processo segreto condotto dalla Congregazione \u201c\"De nonnullis\"\u201d nei confronti del Coscia e di altri beneventani che, insieme a lui, avevano spadroneggiato nella Curia romana. Egli fu accusato di aver venduto cariche e benefici e di aver contribuito a depauperare le casse dell'erario. Al Coscia si imputarono anche errori politici in danno ai diritti della Chiesa avendo, tra l'altro, favorito i Savoia.\nSotto intimazione della Congregazione, l'8 gennaio 1731 rinunci\u00f2 all'arcivescovato beneventano (per tale decisione, i consoli e il capitolo metropolitano di Benevento ringraziarono il pontefice). Di l\u00ec a poco il Coscia, contravvenendo agli ordini del papa, si rifugi\u00f2 a Napoli, dove pot\u00e9 godere della protezione del vicer\u00e9. Tornato a Roma, venne messo agli arresti domiciliari. Con sentenza pronunciata il 9 maggio 1733 fu riconosciuto colpevole di vari episodi di concussione, estorsione, falsificazione di rescritti e violazione della fiducia papale e condannato a dieci anni di reclusione, alla scomunica, alla restituzione delle somme indebitamente prelevate e altro ancora.\nRecluso in Castel Sant'Angelo, vi usc\u00ec solo per brevi periodi di cura. Il 23 febbraio 1734 il pontefice lo liber\u00f2 dalla scomunica e gli restitu\u00ec il titolo cardinalizio, reintegrandolo pienamente nella Chiesa. Niccol\u00f2 Coscia fu l'ultimo cardinale ad essere scomunicato.\nAlla morte di papa Clemente XII partecip\u00f2 al conclave ove fu eletto papa Benedetto XIV. Quest'ultimo nel 1741 lo liber\u00f2 dalla prigionia consentendogli di trasferirsi a Napoli. Nel 1742 il papa gli condon\u00f2 la restante pena, previa sua rinuncia a qualsiasi pretesa.\nRitiratosi a vita privata trascorse gli ultimi anni della sua vita a Napoli, ove mor\u00ec l'8 febbraio 1755. Fu sepolto nella chiesa del Ges\u00f9 Nuovo.\nGenealogia episcopale.\nLa genealogia episcopale \u00e8:"}
{"id": "1882975", "revid": "287204", "url": "https://it.wikipedia.org/wiki?curid=1882975", "title": "Aldobrandino da Siena", "text": "Di un \"Magister Aldobrandinus de Senis, physicus\" ci parla un documento datato 17 maggio 1287; la preziosa testimonianza \u00e8 stata portata alla luce da Antoine Thomas in un articolo del 1906,dove si fa riferimento anche al testamento di Aldobrandino, scoperto nel Cartulaire de Montieramey (n. 428 pag. 379) ed edito da Lalore nel 1890.\nDopo la denominazione \"physicus\", infatti, il documento riporta \"Trecis commorans\": il medico aveva lasciato la sua casa di Troyes ai frati della diocesi di S. Antonio di Vienne e, probabilmente, il 1287 coincide anche con la data della sua morte. L'informazione riportata da Thomas si rivela fondamentale anche per l'indicazione dell'etnonimo di riferimento, confermando la provenienza senese del medico scrittore contro la lezione riportata da alcuni manoscritti del secolo XIII, che riportano \"Alebrans de Florence\".\nSe per gli ultimi anni francesi di Aldobrandino vi sono fonti attendibili grazie al citato testamento, gli anni trascorsi in Italia, invece, sono avvolti da un alone di mistero, creato a partire dalle \"carte di Arborea\", ossia 40 pezzi tra pergamene e codici che furono fatti pervenire da ignoti alle biblioteche di Cagliari, Firenze e Siena tra il 1846 e il 1865. In questi documenti, come mostra Bisson, vi sono liriche italiane attribuite ad un Aldobrando da Siena nato nel 1112 e morto nel 1186. Aldobrando compare nelle carte insieme ad altri poeti come Gherardo da Firenze e Bruno de Thoro e, a detta di Luisa Mulas, \u00e8 \"il pi\u00f9 amato dagli ammiratori delle poesie delle Carte\"; tale Aldobrando era nato a Siena da famiglia di origine pavese, era diventato poeta alla scuola di Gherardo e qui aveva stretto amicizia col cagliaritano Bruno. La notizia fu ripresa anche da Bartoli, ne \"I viaggi di Marco Polo\" 12, p. LXIII, in cui lo studioso identific\u00f2 Aldobrandino con l'autore del \"R\u00e9gime\" sostenendo di posticipare di un secolo la datazione, per cui lo scrittore sarebbe nato nel 1212 e morto nel 1286. Le \"carte di Arborea\", tuttavia, si sono rivelate una vera e propria falsificazione, considerata soprattutto la fonte del 1287 resa nota grazie ad Antoine Thomas, che rimane oggi la pi\u00f9 attendibile e costituisce anche il punto di partenza della voce del Dizionario Biografico degli Italiani dedicata ad Aldobrandino e firmata da Mario Marti.\nOpere.\nLa sua opera fondamentale \u00e8 costituita da \"Le Livre pour la sant\u00e9 du corps garder et de chacun membre, pour soi garder et conserver en sant\u00e9, compos\u00e9 \u00e0 la requ\u00eate du roi de France, par ma\u00eetre Aldebrandin garder\", che tratta in maniera particolare di igiene e dietetica seguendo la teoria umorale ippocratico-galenica, la medicina islamica e i precetti della Scuola medica Salernitana. Il \"libellus\", noto come \"Le r\u00e9gime du corps,\" fu scritto in antico francese nel 1256. La committenza pi\u00f9 plausibile \u00e8 quella sostenuta da Beatrice di Savoia, moglie dell'ultimo conte di Provenza Raimondo Berengario IV, in occasione di un viaggio della contessa in visita alle sue quattro figlie -tutte regine 28- avvenuto nel 1256. Aldobrandino avrebbe cos\u00ec dato vita alla sua opera partendo da un sostrato di informazioni, da un libello preesistente, per donare poi a Beatrice di Savoia il \"R\u00e9gime\", vero e proprio prontuario igienico-sanitario utile al viaggio della contessa. Altri manoscritti, invece, non concordano con questa tradizione e propendono per altre committenze: si parte da Bianca di Castiglia, madre del re Luigi IX, passando per lo stesso re francese e un tale Benedetto da Firenze per arrivare -ipotesi affascinante ma storicamente poco plausibile all'imperatore Federico II di Svevia. Bisson spiega la dedica a Federico II con l'interesse dell'autore per le opere scientifiche greche e arabe, sottolineando l'importanza di tale riferimento alla corona sveva, dal momento che rafforzava l'autorit\u00e0 dell'opera e di Aldobrandino, il quale si sarebbe servito di tale feconda situazione culturale.\nAldobrandino avrebbe dunque anche potuto far parte di quel circolo culturale che animava la corte di Federico II di Svevia e che si sarebbe estinto con la morte dell'imperatore nel 1250. Nonostante ci\u00f2, Bisson e Fery-Hue, considerano sospetta la dedica a Federico II, poich\u00e9 presente soltanto in manoscritti pi\u00f9 tardi; inoltre, la Fery-Hue propone un'ipotesi alternativa: \nLe R\u00e9gime du corps, command\u00e9 par Fr\u00e9d\u00e9ric II, curieux de m\u00e9decine et de sciences, n' aurait pu lui etre remis, pour des raisons inconnues, et une de ses versions aurait \u00e9t\u00e9, par la suite, offerte a la comtesse de Provence.\nIl suo \"R\u00e9gime du corps\" venne tradotto in latino, italiano, catalano e fiammingo ed \u00e8 considerato il primo testo medico scritto in francese. La versione fiorentina ha conosciuto una vastissima diffusione e costituisce una preziosa testimonianza della lingua italiana delle origini; il pi\u00f9 famoso volgarizzamento, noto come \"La sant\u00e0 del corpo,\" \u00e8 ad opera di Zucchero Bencivenni. \nBencivenni, la cui professione \u00e8 tuttora dubbia (forse notaio o medico), volgarizz\u00f2 il trattato direttamente dall'antico francese al volgare fiorentino. Per avere un'idea della ricca e aggiornata biblioteca di Bencivenni, basta leggere le digressioni presenti ne \"La sant\u00e0 del corpo\": il fiorentino possedeva sicuramente il Palladio, lo pseudo-Aristotele del \"Secretum secretorum\", Pietro Crescenzi e Albertano da Brescia. Zucchero Bencivenni \u00e8 stato poi menzionato come esempio di lingua sin dalla prima impressione del Vocabolario della Crusca (Venezia, 1612), dopo che il suo nome fu citato nel 1573 tra i deputati alla correzione del Decameron nelle loro Annotazioni e nello spoglio effettuato da Leonardo Salviati nel 'quaderno Riccardiano' (Fi BR 2197) 51; l'inserzione de \"La sant\u00e0 del corpo\" nel canone delle opere citate ha portato cos\u00ec al grande risultato di vedere lemmatizzati i numerosi termini specialistici, legati soprattutto all'ambito della medicina, dell'anatomia, della farmacia, della botanica, della dietetica e della fisiognomica.\nL'aspetto innovativo del trattato \u00e8 costituito senza dubbio dalla scelta della lingua, il volgare: la novit\u00e0 del volgare era quella di trasmettere un testo scientifico, per cui la lingua conobbe una 'rivoluzione' interna, che si tradusse in numerosi prestiti da altre lingue. Della classicit\u00e0, del contesto cio\u00e8 che elev\u00f2 la medicina al rango di scienza, sono numerosi i prestiti, ma un'altra fondamentale eredit\u00e0 \u00e8 quella lasciata dai testi di medicina araba. Considerata la completezza del trattato, incentrato sul mantenimento dello stato di salute del corpo umano e sull'alimentazione da seguire per preservarlo dalle malattie, la \"Sant\u00e0\" si caratterizza per la sua lingua densa di tecnicismi, che spaziano dall'anatomia all'arte culinaria, passando per l'erboristica.\nCollegamenti esterni.\nR\u00e9gime du corps"}
{"id": "1882976", "revid": "1373531", "url": "https://it.wikipedia.org/wiki?curid=1882976", "title": "Assuntore", "text": "L'assuntore, nelle Ferrovie dello Stato italiane, era quella figura professionale che in una stazione di una linea secondaria o a traffico limitato esercita a dirigenza unica, che per tal motivo prendeva il nome di assuntoria, eseguiva tutte le operazioni di natura gestionale, manutentiva e di presenziamento eccetto che per quelle relative alla circolazione dei treni e/o il movimento delle manovre.\nDescrizione.\nLa qualifica di \"assuntore\" venne creata nel periodo in cui in Italia venne istituita la Dirigenza unica allo scopo di conseguire consistenti economie di gestione in tutte quelle linee ove la circolazione dei treni non era tale da imporre la presenza di un capostazione ma necessitasse la sua capacit\u00e0 di gestire il traffico di treni, manovre, carrelli.\nSi trattava di un \"contrattista\" che previa preparazione e valutazione assumeva un certo numero delle prerogative proprie del dirigente locale delle piccole stazioni a quindi gli veniva demandata la tassazione per le spedizioni di colli e di carri ferroviari, la vendita dei biglietti di ogni tipo, la contabilit\u00e0 dell'attivit\u00e0 di vendita e di tenuta e versamento dei ricavi all'Azienda FS. Doveva inoltre esercitare le funzioni di guardiano degli eventuali passaggi a livello, la pulizia dei servizi e l'addobbo e la cura della stazione affidatagli. Teneva in custodia le attrezzature e le chiavi di immobilizzazione dei deviatoi e ne era responsabile ma non interveniva nelle operazioni relative alla circolazione dei treni limitandosi all'apertura del segnale di protezione della stazione su ordine del Dirigente Unico prima dell'arrivo del treno.\nEgli, da solo o coadiuvato da altri operatori per la parte fisica del lavoro, gestiva praticamente in appalto la sua stazione ad un costo stabilito ma il suo status lavorativo non era quello di impiegato statale o di ferroviere. Tale condizione venne fortemente modificata in seguito alle \"lotte sindacali\" di fine anni sessanta quando venne creata la normativa contrattuale per l'inserimento nella nuova categoria di gestore di tutti i precedenti assuntori. In virt\u00f9 di ci\u00f2 e dell'inquadramento piuttosto elevato della nuova figura professionale venne del tutto meno la convenienza dell'uso di tale figura in quanto aveva costi analoghi a quelli di un capostazione senza averne la stessa operativit\u00e0 professionale. Per tale motivo in molti casi si prefer\u00ec, a partire dalla fine degli anni settanta, riabilitare le stazioni pi\u00f9 importanti con i DM utilizzando nuovamente il blocco telefonico in attesa dei nuovi adeguamenti tecnici (CTC e Blocco conta-assi)."}
{"id": "1882977", "revid": "117529816", "url": "https://it.wikipedia.org/wiki?curid=1882977", "title": "Alan Minter", "text": "Biografia.\nCarriera da dilettante.\nVinse un bronzo olimpico alle Olimpiadi di Monaco 1972 nei pesi superwelter. Al primo turno mise KO Ford della Guyana. Al secondo sconfisse per verdetto unanime il sovietico Tregubov. Ai quarti di finale l'algerino Hamani (4-1). Dovette cedere in semifinale, con verdetto contrastato (3-2) al pugile di casa Dieter Kottysch, che poi vinse la medaglia d'oro.\nCarriera da professionista.\nMinter pass\u00f2 professionista subito dopo le Olimpiadi, nella categoria dei pesi medi. Conquist\u00f2 il titolo nazionale britannico il 4 novembre 1975, battendo ai punti Kevin Finnegan. Lo mantenne battendo, sempre ai punti, prima Billy Knight e poi lo stesso Finnegan. \nIl 4 febbraio 1977 al Palasport di San Siro, Alan Minter sfid\u00f2 il picchiatore italiano Germano Valsecchi, detentore del titolo europeo. Ma se il campione in carica poteva vantare 25 vittorie prima del limite su 40, Minter all'epoca ne contava 16 su 26. I pronostici, quindi, non vedevano una conclusione ai punti, anche se il britannico sembrava favorito. Minter, infatti, mise KO l'italiano alla quinta ripresa strappandogli la cintura continentale.\nNel 1977, dopo aver subito una sconfitta per ferita all'ottavo round dallo statunitense Ronnie Harris, batt\u00e9 ai punti l'anziano fuoriclasse Emile Griffith. \nIl 21 settembre 1977, a Milano, mise in palio il titolo europeo con Gratien Tonna. Alla sesta ripresa sub\u00ec una severa ferita alla fronte. All'ottava l'arbitro interruppe il match attribuendo la vittoria per knock-out tecnico al franco-tunisino che gli strapp\u00f2 la cintura europea. \nIl match con Angelo Jacopucci ebbe luogo a Bellaria il 19 luglio 1978. Era in palio la cintura europea, lasciata vacante da Gratien Tonna. Alla 12\u00aa ripresa, l'italiano abbass\u00f2 improvvisamente la guardia, consentendo a Minter di colpirlo ripetutamente e duramente al volto. Jacopucci, alla merc\u00e9 dell'avversario, non offriva pi\u00f9 la minima resistenza. A quel punto ci sarebbero stati tutti i presupposti per una immediata interruzione del match. Ma n\u00e9 l'arbitro, n\u00e9 i secondi, n\u00e9 il medico a bordo ring lo ritennero opportuno. L'italiano fin\u00ec al tappeto e fu sconfitto per ko.\nDopo il conto totale, tuttavia, Jacopucci si rialz\u00f2 rassicurando tutti sulle sue condizioni, tanto che, poche ore dopo l'incontro, non volle sottrarsi alla cena di festeggiamento del neocampione d'Europa. Una volta tornato in albergo cadde improvvisamente in coma. Trasportato immediatamente all'ospedale \"Bellaria\" di Bologna, fu dichiarato morto per emorragia cerebrale la mattina del 22 luglio 1978, all'et\u00e0 di 29 anni.\nIl 7 novembre 1978, all'Empire Pool di Londra, fu allestito un nuovo match tra Minter e Tonna. Il britannico batt\u00e9 l'avversario per abbandono al 6\u00ba round e mantenne la cintura continentale.\nDopo aver abbandonato la cintura europea, Minter fu designato a combattere contro Vito Antuofermo per il titolo mondiale WBC e WBA. Il 16 marzo 1980 a Las Vegas, Minter conquist\u00f2 la cintura mondiale battendo l'italo-americano ai punti in 15 riprese ma con un verdetto contrastato e molto discusso (149-137 e 144-141 per Minter, 145-143 per Antuofermo). Un sondaggio tra i giornalisti a bordo ring, infatti, premiava l'italiano e il segretario esecutivo della Nevada State Athletic Commission diede del cieco al giudice che aveva visto ben 12 punti di differenza tra i due pugili.\nFu perci\u00f2 allestita una successiva rivincita con Antuofermo a Londra che Minter vinse nuovamente, per KO all'ottavo round.\nIl 27 settembre 1980, alla Wembley Arena di Londra, Minter fu costretto a mettere in palio il titolo mondiale contro il fuoriclasse Marvin Hagler, al quale Antuofermo aveva in precedenza strappato un discusso pari. Dopo avergli aperto una profonda ferita al sopracciglio gi\u00e0 alla prima ripresa, lo statunitense batt\u00e9 Minter per KOT al 3\u00ba round diventando cos\u00ec finalmente campione del mondo dei pesi medi. \nLa netta sconfitta in sole tre riprese segn\u00f2 il definitivo declino di Alan Minter. Combatt\u00e9 un'ultima volta contro il connazionale Tony Sibson che, nel frattempo, si era impossessato del titolo europeo, ma fu sconfitto nuovamente per KOT alla terza ripresa.\nHa avuto un record da professionista di 49 incontri con 39 vittorie (23 prima del limite), 9 sconfitte e un \"no contest\".\nCaratteristiche tecniche.\nDotato di una buona tecnica e di un ottimo pugno, aveva nella fragilit\u00e0 delle arcate sopracciliari il suo punto debole."}
{"id": "1882982", "revid": "1305772", "url": "https://it.wikipedia.org/wiki?curid=1882982", "title": "Folivoro", "text": "In zoologia si dice folivoro ogni animale erbivoro specializzato nel nutrirsi in massima parte di foglie.\nCome adattamento a tale dieta, ricca di cellulosa poco digeribile e relativamente povera di energia, gli animali folivori hanno sviluppato un intestino estremamente lungo e circonvoluto e tassi metabolici bassi. Molti di questi animali, inoltre, hanno instaurato legami di simbiosi con batteri in grado di demolire la cellulosa in composti pi\u00f9 digeribili.\nI folivori vivono perlopi\u00f9 in foreste (dove \u00e8 assai pi\u00f9 facile trovare il loro nutrimento) e sono prevalentemente arboricoli: non mancano tuttavia delle eccezioni, come l'hoazin ed alcune specie di chirotteri. Questi animali, tuttavia, sono solo parzialmente folivori, in particolare i pipistrelli tendono a masticare a lungo le foglie ingerendo solo la linfa e sputando il bolo.\nI folivori arboricoli, come ad esempio i bradipi, alcune scimmie e lemuri, hanno generalmente dimensioni pi\u00f9 grandi rispetto ad animali imparentati ma con diete diverse: sono inoltre pi\u00f9 lenti. Queste caratteristiche comuni sono con tutta probabilit\u00e0 attribuibili all'alto contenuto di cellulosa delle foglie, che ne rende la digestione pi\u00f9 difficile e lenta, oltre a rendere tale alimento molto povero di energia. In particolare i primati folivori, come le scimmie urlatrici, tendono a vivere in gruppi che offrono agli animali una maggiore difesa contro eventuali predatori.\nI caratteri comuni di alcune caratteristiche del corpo, del cranio e dei denti di alcuni ominidi e varie famiglie di mammiferi folivori arboricoli, hanno spinto alcuni studiosi ad avanzare l'ipotesi secondo la quale i primi ominidi erano dei folivori anch'essi."}
{"id": "1882984", "revid": "838137", "url": "https://it.wikipedia.org/wiki?curid=1882984", "title": "Horovce", "text": "Horovce pu\u00f2 riferirsi a diversi toponimi della Slovacchia:"}
{"id": "1882985", "revid": "1987129", "url": "https://it.wikipedia.org/wiki?curid=1882985", "title": "Flair bartending", "text": "Il flair bartending, o comunemente detto flair, \u00e8 l'insieme delle tecniche acrobatiche nella preparazione di cocktail inventate ed in uso dalla figura del \"barman\".\nSi fondono in esso tecnica psicologica dimostrativa e di vendita (atta ad accogliere ed intrattenere la clientela) e rapidit\u00e0 nell'esecuzione delle figure (l'organizzazione e tecnica di svolgimento lavorativa). Il bartender diventa perci\u00f2 una figura che funge da agente catalitico mettendo a proprio agio la clientela e creando coinvolgimento e partecipazione della stessa allo spettacolo.\nIl bartender, tenendo in mano due o pi\u00f9 bottiglie in una sola mano, attua il \u201cFlair\u201d (che in inglese significa: fiuto, attitudine, inventiva). Eseguire il flair \u00e8 semplicemente efficienza, che si esprime appunto nel movimento del corpo ed associato ad un pizzico di ispirazione personale. \u00c8 quel tipo di prova in cui, ad esempio, si preparano i cocktail utilizzando i versaggi multipli o contemporanei di liquori, stravolgendo prese e lanci dei contenitori o bottiglie con movimenti a volte aggraziati o talvolta bizzarri, lanciando o afferrando gli stessi davanti o dietro la schiena, secondo una regia pianificata prima o improvvisata al momento, secondo l'esigenza.\nLe Origini.\nUna forma di flair esiste almeno da 150 anni. Infatti si ha notizia che il primo a praticare questo lavoro sia stato il celebre \u201cprofessore\u201d statunitense Jerry Thomas quando a met\u00e0 del 1800 realizz\u00f2 il suo famoso \u201cBlue Blazer\u201d, versando scotch infiammato e acqua da un tazzone all'altro in una lunga scia infuocata. \nNulla comunque da attribuire alle routine moderne che si sono evolute dagli anni 70 ad oggi.\nPer cercare invece le origini del flair pi\u00f9 moderno, dobbiamo tornare indietro di qualche anno dai giorni nostri pi\u00f9 precisamente agli inizi degli anni '80 dove alcuni ragazzi californiani lavorando in un bar ed avendo sempre molta gente all'interno del locale, si inventarono alcuni movimenti appositamente studiati per velocizzare il lavoro. La tecnica risultava sorprendente ed efficace e perci\u00f2 viene subito adottata da altri colleghi. \u00c8 cos\u00ec che la tecnica viene subito adottata da altri colleghi e presto diventer\u00e0 una catena popolare di servizi di questo genere in tutta l'America. La catena venne chiamata TGI Fridays.\nPassano alcuni anni ed \u00e8 nel 1997 che ad Orlando in Florida, viene fondata un'accademia la \"Flair Bartenders' Association\" (FBA, con l'intento di tutelare e far crescere questa professione ed infine promuovere le prime gare e concorsi in giro per il mondo.\nInutile dire che ad oggi la capitale mondiale del flair \u00e8 diventata Las Vegas non a caso i migliori 4 flair bar del mondo si trovano proprio qui e sono: \"Carnaval Court, Shadows, Kahunaville, Red Room Saloon\". \nNon di meno per\u00f2 \u00e8 anche il \"Roadhouse\" un flair bar di Londra anch'esso considerato da poco tempo uno dei migliori.\nIl 2008 \u00e8 stato l'anno di fondazione della World Flair Association (WFA), associazione mondiale con sede a Londra, fondata per standardizzare lo stile del Flair Bartending.\nLe varianti.\nIl Flair bartending a sua volta si divide in due varianti: Working flair ed Exhibition flair. Il Working Flair \u00e8 caratterizzato da movimenti sia rapidi che morbidi, tutti eseguiti senza creare ritardi sui tempi di servizio al cliente. Praticato per lo pi\u00f9 con un bicchiere, una bottiglia, un cono Boston, una guarnizione, occasionalmente con due bottiglie, \u00e8 finalizzato alla composizione dei drink con frutta o altre decorazioni. L'Exhibition Flair \u00e8 usato principalmente a scopo di intrattenimento o nelle competizioni , certe volte pu\u00f2 durare anche diversi minuti. Spesso \u00e8 usato nei locali quale segno distintivo, di campagne pubblicitarie, nella promozione di liquori, in occasione di momenti dimostrativi all'interno di fiere o dimostrazioni. Rispetto al working flair richiedere l'uso di materiale scenico, materiali singolari ed una preparazione pi\u00f9 lunga e dettagliata.\nNella cultura di massa.\nNella cultura di massa il flair divenne subito popolare da quando nel film Cocktail, diretto da Roger Donaldson, un giovane studente di economia, interpretato da Tom Cruise pian piano con il passare degli eventi intraprende una carriera a lui sconosciuta appunto quella di bartender. All'inizio della carriera \u00e8 molto insicuro ed impacciato, ma alla fine grazie al flair diventa una grandissima star.\nIn Italia.\nIn Italia si inizia a parlare di \"flair bartending\" nel 1992 quando iniziano ad arrivare le prime attrezzature per i bar dagli Stati Uniti, oggi con \"Gianluca Pomati\" \"Stefano Talice\", titolari della ex \"Varpo\" e oggi \"Ph-Net\" i quali durante un incontro ad una fiera incontrano un talentuoso bartender portoghese, Paulo Ramos che dopo alcuni mesi di trattative lo fanno arrivare in Italia e dopo solo 2 mesi gli fanno aprire la prima scuola italiana di flair.\nEcco che \u00e8 cos\u00ec che il nostro paese conosce un periodo di grande popolarit\u00e0 ed iniziano ad emergere i primi talenti nostrani: \"Lorenzo Bianchi e Marco Sumerano \" e tanti altri ed iniziano ad arrivare dal circuito internazionale bartender dai paesi dell'Est, dall'Asia e dal Sud America, portando con s\u00e9 stili diversi e nuove tecniche sempre pi\u00f9 spettacolari.\nDopo questi primi anni brillanti per\u00f2 con il passare degli anni il flair \u00e8 divenuta anche per certi versi la tecnica di lavoro pi\u00f9 controversa, pi\u00f9 discussa e pi\u00f9 incompresa e per questo motivo anche criticata, molto spesso con poca cognizione di causa."}
{"id": "1882986", "revid": "17595251", "url": "https://it.wikipedia.org/wiki?curid=1882986", "title": "Touring club italiano", "text": ""}
{"id": "1882990", "revid": "767487", "url": "https://it.wikipedia.org/wiki?curid=1882990", "title": "Agenesia", "text": " \nAgenesia, dal greco \"a\" (privo) \"g\u00e8nesis\" (nascita), \u00e8 un termine usato in medicina per indicare l'assenza di un organo. Il mancato sviluppo di un organo viene invece definito aplasia.\nEziologia.\nL'agenesia di un organo \u00e8 la conseguenza della mancata comparsa dell'abbozzo corrispondente durante lo sviluppo embrionale. \nMolti tipi di agenesia sono incompatibili con la vita, come l'agenesia del cervello, che viene definita anencefalia, mentre l'assenza di altre strutture come il corpo calloso d\u00e0 origine a problemi di minore entit\u00e0. Sono relativamente frequenti l'agenesia renale, l'agenesia ovarica, ad esempio nella sindrome di Turner, l'agenesia della tiroide e le agenesie dentali.\nL'agenesia di un arto viene definita amel\u00eca, mentre il difetto di sviluppo di una parte dell'arto \u00e8 detta meromel\u00eca. La focomel\u00eca \u00e8 invece la presenza regolare di mani e piedi associata all'assenza o all'incompleto sviluppo del braccio o della gamba. \nLe agenesie, al contrario delle aplasie, sono in genere sempre legate a difetti dello sviluppo embrionale, dovuti ad alterazioni cromosomiche o a esposizione nel corso della gravidanza ad agenti chimici, a farmaci, a virus o a radiazioni ionizzanti."}
{"id": "1882991", "revid": "767487", "url": "https://it.wikipedia.org/wiki?curid=1882991", "title": "Aurora sul deserto", "text": "Aurora sul deserto (\"Another Dawn\") \u00e8 un film del 1937 diretto da William Dieterle.\nLa sceneggiatura si basa su \"Caesar's Wife\" di W. Somerset Maugham, pubblicato a Londra nel 1922.\nProduzione.\nIl film fu prodotto dalla Warner Bros.\nDistribuzione.\nDistribuito dalla Warner Bros., il film fu presentato in prima a New York il 18 giugno 1937, uscendo poi nelle sale cinematografiche degli Stati Uniti il 26 giugno di quell'anno."}
{"id": "1882994", "revid": "857138", "url": "https://it.wikipedia.org/wiki?curid=1882994", "title": "L\u00fa\u010dky", "text": "L\u00fa\u010dky pu\u00f2 riferirsi a diversi toponimi della Slovacchia:"}
{"id": "1882996", "revid": "729019", "url": "https://it.wikipedia.org/wiki?curid=1882996", "title": "Gran Premio motociclistico degli Stati Uniti d'America 2008", "text": "Il Gran Premio motociclistico degli Stati Uniti d'America 2008 corso il 20 luglio, \u00e8 stato l'undicesimo Gran Premio della stagione 2008 e come altre volte in precedenza ha visto gareggiare solo la classe MotoGP, nella quale ha vinto la Yamaha di Valentino Rossi.\nMotoGP.\nGara.\nLa contesa per la vittoria \u00e8 stata tra Valentino Rossi e Casey Stoner, con il confronto che si protrasse per parecchi giri, con numerosi sorpassi (fra cui uno con Rossi che super\u00f2 Stoner lungo il \"cavatappi\"), fin quando l'australiano della Ducati cadde a pochi giri dalla fine lasciando strada spianata all'italiano. Alle loro spalle, per alcuni giri, lottarono insieme Vermeulen, Dovizioso e Hayden (che correva sul circuito di casa), con l'australiano che infine scapp\u00f2 via conquistando in solitaria la terza piazza del podio. Da segnalare anche il volo di Jorge Lorenzo nel primo giro della corsa, con lo spagnolo che fu letteralmente sbalzato di sella, e il sorpasso finale e decisivo di Dovizioso, con una Honda del team JiR Team Scot, su Hayden alla guida di una Honda del team Repsol Honda."}
{"id": "1882997", "revid": "22475", "url": "https://it.wikipedia.org/wiki?curid=1882997", "title": "Alouatta palliata aequatorialis", "text": "L'aluatta dal mantello ecuadoriana (\"Alouatta palliata aequatorialis\" ) \u00e8 una sottospecie dell'aluatta dal mantello (\"Alouatta palliata\").\n\u00c8 diffusa nell'area fra Panama e il Per\u00f9 settentrionale: alcune fonti riportano degli avvistamenti anche nella zona del confine orientale della Costa Rica.\nNella parte pi\u00f9 settentrionale del suo habitat si sovrappone a un'altra sottospecie di \"A. palliata\", l'aluatta dal mantello dorato (\"Alouatta palliata palliata\"), e non \u00e8 infrequente incontrare esemplari meticci: ci\u00f2 rende pi\u00f9 difficoltosa una chiara definizione dei confini dell'areale di questa sottospecie.\nSi differenzia dalle altre sottospecie per i colori pi\u00f9 chiari, in particolare le setole che compongono il mantello hanno tonalit\u00e0 giallo-zolfo."}
{"id": "1882998", "revid": "767487", "url": "https://it.wikipedia.org/wiki?curid=1882998", "title": "Fenix TX", "text": "I Fenix TX, spesso scritto anche come Fenix*TX e noti in precedenza come Riverfenix, sono un gruppo pop punk statunitense formatosi a Houston nel 1995. La formazione attuale \u00e8 composta da William Salazar, Chris Lewis, Adam Lewis e Danny King. Hanno pubblicato con due etichette indipendenti un EP, \"G.B.O.H.\", e un album, \"Riverfenix\", prima di dover cambiare nome in seguito alla richiesta dei legali dell'attore River Phoenix. In seguito, con il nome di Fenix TX hanno pubblicato altri due album, questa volta con la \"major\" MCA Records: \"Fenix TX\" nel 1999 e \"Lechuza\" nel 2001, i quali hanno venduto pi\u00f9 di 600000 copie in totale. Nel 2002 la band si \u00e8 sciolta, dando l'annuncio ai fan durante un concerto a Portland e citando come causa le \"differenze creative tra i membri della band\".\nDopo la separazione, il bassista Adam Lewis e il batterista Damon DeLaPaz si sono dedicati al progetto, ormai defunto, Sing the Body Electric, mentre il cantante Will Salazar e il chitarrista Chris Lewis hanno formato i Denver Harbor.\nNel settembre 2005 i Fenix TX hanno annunciato la riunificazione del gruppo. Hanno pubblicato il primo album live, \"Purple Reign in Blood\", e hanno iniziato un tour negli USA e in Giappone."}
{"id": "1882999", "revid": "22475", "url": "https://it.wikipedia.org/wiki?curid=1882999", "title": "Philog\u00e8ne Auguste Galil\u00e9e Wytsman", "text": "Opere.\nWytsman \u00e8 noto soprattutto per essere stato l'editore delle collane \"\"Genera Avium\" e \"Genera Insectorum\"\". \n\"Genera Avium\".\nI 26 numeri di \"Genera Avium\" sono usciti fra il 1905 e il 1914, editi a Bruxelles da V. Verteneuil e L. Desmet. Sono stati scritti da autorevoli ornitologi europei e britannici. Lo stesso Wytsman \u00e8 stato l'autore della monografia dedicata alla famiglia dei Todidae.\n\"Genera Insectorum\".\n\"Genera Insectorum\", composta di 219 monografie, \u00e8 stata pubblicata dal 1902 al 1970 a Bruxelles da V. Verteneuil e L. Desmet. "}
{"id": "1883000", "revid": "339392", "url": "https://it.wikipedia.org/wiki?curid=1883000", "title": "Gran Premio motociclistico degli Stati Uniti 2007", "text": ""}
{"id": "1883001", "revid": "2373", "url": "https://it.wikipedia.org/wiki?curid=1883001", "title": "Microsporofilli", "text": ""}
{"id": "1883002", "revid": "2373", "url": "https://it.wikipedia.org/wiki?curid=1883002", "title": "Macrosporofilli", "text": ""}
{"id": "1883004", "revid": "339392", "url": "https://it.wikipedia.org/wiki?curid=1883004", "title": "Gran Premio motociclistico degli Stati Uniti 2008", "text": ""}
{"id": "1883005", "revid": "1355461", "url": "https://it.wikipedia.org/wiki?curid=1883005", "title": "Ed Bishop", "text": "Biografia.\nDiplomatosi in recitazione a Boston, nella seconda met\u00e0 degli anni '50 si trasfer\u00ec in Inghilterra, in seguito all'ottenimento di una borsa di studio presso l'Accademia di Arte drammatica di Londra, dove si stabilir\u00e0 per il resto della sua vita, impegnandosi prima in teatro e quindi nel cinema e in televisione. In Inghilterra adott\u00f2 il nuovo nome Edward.\nNel 1969 interpret\u00f2 il ruolo di David Pulson, portavoce internazionale del governo americano, nel film \"Doppia immagine nello spazio\" di Gerry Anderson. Raggiunse la grande popolarit\u00e0 partecipando alla serie televisiva \"UFO\" nel ruolo del protagonista, il comandante Ed Straker. Ideata in Gran Bretagna nel 1969 da Gerry e Sylvia Anderson, divenne ben presto un cult. Da un progetto di sequel poi abortito, nacque la ancor pi\u00f9 celebre serie \"Spazio 1999\".\nLa carriera di Bishop comprende una lunga esperienza tra teatro, televisione e soprattutto radio. Partecip\u00f2 anche a numerosi film, tra cui due di Stanley Kubrick: \"Lolita\" (1962) fu la sua prima prova d'attore per il cinema, peraltro non accreditata nei titoli, mentre in \"\" (1968) ebbe il ruolo del comandante del traghetto lunare, ma la maggior parte delle sue scene furono tagliate in fase di montaggio.\nApparve due volte nella saga di 007: in \"Agente 007 - Si vive solo due volte\" (1967), nel ruolo di un operatore radar, e in \"Agente 007 - Una cascata di diamanti\" (1971), nel ruolo di un ispettore di un centro ricerche spaziali. La sua ultima interpretazione per il cinema fu nel film italiano \"500!\" (2001), nel ruolo del crudele Reverendo Jones. Apparve nel videogame per PlayStation \"Sampras Extreme Tennis\". La sua carriera fu onorata con il British Academy Television Awards nel 2006.\nAll'inizio del 1997 ebbe un discreto successo in Italia una sua apparizione nella trasmissione di Rai 2 \"Anima mia\".\nSposato una prima volta nel 1955 con l'americana Jane Thwaites, divorzi\u00f2 alcuni anni dopo per risposarsi nel 1962 con Hillary Preen, conosciuta durante il suo personaggio londinese. Dalla Preen ebbe quattro figli, Daniel, morto in giovane et\u00e0 investito da un'automobile, Georgina, Jessica e Serina. Preen e Bishop divorziarono nel 1996. Nel 2001 Bishop si leg\u00f2 in terze nozze a Jane Skinner, unione durata fino alla sua morte.\nPacifista convinto, si oppose con forza all'invasione dell'Iraq nel 2003.\nMor\u00ec l'8 giugno 2005, a causa di un'infezione interna, conseguenza di terapie sostenute per combattere una patologia ematica, a pochi giorni di distanza dal decesso di Michael Billington, co-protagonista della serie \"UFO\" nella parte di Paul Foster e suo grande amico."}
{"id": "1883006", "revid": "857138", "url": "https://it.wikipedia.org/wiki?curid=1883006", "title": "Oresk\u00e9", "text": "Oresk\u00e9 pu\u00f2 riferirsi a diversi toponimi della Slovacchia:"}
{"id": "1883007", "revid": "3763", "url": "https://it.wikipedia.org/wiki?curid=1883007", "title": "Fenix*TX", "text": ""}
{"id": "1883008", "revid": "3763", "url": "https://it.wikipedia.org/wiki?curid=1883008", "title": "Riverfenix", "text": ""}
{"id": "1883015", "revid": "729019", "url": "https://it.wikipedia.org/wiki?curid=1883015", "title": "Alouatta palliata palliata", "text": "L'aluatta dal mantello dorato (\"Alouatta palliata palliata\") \u00e8 una sottospecie dell'aluatta dal mantello (\"Alouatta palliata\").\nVive in America Centrale, fra Guatemala e Costa Rica: alcune fonti sostengono che alcuni gruppi vivano anche nella zona settentrionale di Panama.\nNella parte meridionale del suo areale non c'\u00e8 un limite netto con un'altra sottospecie di aluatta dal mantello, l'aluatta dal mantello ecuadoriana (\"Alouatta palliata aequatorialis\"), e non \u00e8 infrequente il meticciato fra le due sottospecie.\nDifferisce dalle altre sottospecie per il colore pi\u00f9 scuro del pelo, che sul mantello ha tonalit\u00e0 spesso rossicce anzich\u00e9 giallastre: altre differenze (soprattutto rispetto ad \"Alouatta palliata mexicana\") possono essere riscontrate analizzando la morfologia del cranio."}
{"id": "1883016", "revid": "857138", "url": "https://it.wikipedia.org/wiki?curid=1883016", "title": "Z\u00e1vadka", "text": "Z\u00e1vadka pu\u00f2 riferirsi a diversi toponimi della Slovacchia:"}
{"id": "1883017", "revid": "767487", "url": "https://it.wikipedia.org/wiki?curid=1883017", "title": "Via dalla pazza folla (film 1967)", "text": "Via dalla pazza folla \u00e8 un film del 1967 diretto da John Schlesinger, tratto dall'omonimo romanzo di Thomas Hardy.\nTrama.\nGabriel Oak \u00e8 un giovane pastore e quando, per una disgrazia, perde tutto il suo gregge, trova impiego nella masseria di Bathsheba Everdene, la ragazza di cui \u00e8 da sempre innamorato ma che non si accorge nemmeno della sua presenza. Anche William Boldwood, uno dei proprietari terrieri dei dintorni, ha chiesto a Bathsheba di sposarlo, ma la ragazza lo ha rifiutato.\nUna sera Bathsheba, conosciuto il sergente Frank Troy, noto rubacuori, scapolo impenitente e dedito al gioco d'azzardo, se ne innamora e decide di sposarlo. Il matrimonio con un uomo che ama le carte e non ha dimenticato Fanny, la fidanzata di un tempo, \u00e8 duro per Bathsheba. Inoltre, quando Fanny muore dando alla luce un bambino, Frank impazzisce e fugge da casa. I suoi vestiti vengono ritrovati in riva al mare ma dell'uomo non c'\u00e8 alcuna traccia. Tutti credono che sia annegato e William si fa nuovamente avanti chiedendo a Bathsheba di sposarlo. La ragazza dice che ci dovr\u00e0 riflettere e, per influenzare la sua decisione, William offre un sontuoso ricevimento per Natale. Ma, uscendo un attimo, Bathsheba si imbatte inaspettatamente in Frank che, scorto da William nel litigare con la moglie, viene ucciso dal colpo sparato dall'altro. Boldwood finir\u00e0 in carcere e la ragazza si sposer\u00e0 con Gabriel Oak, primo e unico vero amore.\nProduzione.\nNel 1915, Laurence Trimble aveva diretto \"Far from the Madding Crowd\", seconda versione cinematografica del romanzo.\nIl film fu prodotto dalla Vic Films Productions (con il nome A Joseph Janni Vic Films Production) presentato dalla Metro-Goldwyn-Mayer (MGM). Venne girato in Inghilterra, nel Dorset e nel Wiltshire.\nDistribuzione.\nDistribuito dalla Warner-Path\u00e9 Distributors, usc\u00ec nelle sale cinematografiche britanniche dopo una premi\u00e8re tenuta a Londra il 16 ottobre 1967. Negli Stati Uniti, il film venne distribuito il 18 ottobre 1967 dalla Metro-Goldwyn-Mayer (MGM)."}
{"id": "1883018", "revid": "154326", "url": "https://it.wikipedia.org/wiki?curid=1883018", "title": "Isabella del Portogallo (1428-1496)", "text": ""}
{"id": "1883020", "revid": "287204", "url": "https://it.wikipedia.org/wiki?curid=1883020", "title": "Flint City Bucks", "text": "Il Flint City Bucks \u00e8 una societ\u00e0 calcistica statunitense fondata nel 1995 e che milita nella USL League Two.\nLo stadio di casa dei Bucks \u00e8 l'Atwood Stadium, un impianto da 11.000 posti a sedere. Questo stadio \u00e8 situato nella citt\u00e0 di Flint (Michigan).\nFino alla stagione 2003, questa squadra era nota come Mid-Michigan Bucks. Nel 2019 la societ\u00e0 si sposta a Flint, cambiando anche denominazione in Flint City Bucks.\nStoria.\nI Bucks entrarono a far parte del mondo del calcio nel 1996, iscrivendosi alla USISL Premier League. Quasi immediatamente, i Mid-Michigan Bucks divennero una compagine competitiva: infatti, nell'anno del debutto conclusero la Central Northern Division al terzo posto, qualificandosi per la fase finale del torneo (all'epoca nota come \"Premier Six\"); il cammino verso la vittoria venne fermato dai San Francisco Bay Seals e dai Central Coast Roadrunners, ma fu per tutti chiaro che i Bucks non erano un fuoco di paglia.\nLa squadra del Michigan vinse per la prima volta la propria divisione nel 1997. I Bucks si qualificarono cos\u00ec per la final four, in cui vennero battuti per 2-0 ancora dai Central Coast Roadrunners. Nel 1997 i Bucks esordirono anche nella US Open Cup, in cui superarono per 3-2 i Wilmington Hammerheads, prima di farsi eliminare dai Rochester Ragin' Rhinos al secondo turno della coppa.\nNel 1998 il Michigan Bucks fin\u00ec secondo nella propria divisione alla spalle del Detroit Dynamite. Nei playoff ebbe la meglio sugli Indiana Invaders e gli stessi Dynamite, qualificandosi per le finali regionali, da cui saranno eliminati ad opera dei Jackson Chargers.\nNel 1999 i Bucks vinsero la Great Lakes Division della neonata PDL, ma nella semifinale di Conference subirono una cocente sconfitta contro i modesti Sioux City Breeze. Sempre nel 1999, i Bucks raggiunsero il terzo turno della US Open Cup, in cui dovettero arrendersi allo strapotere del club di MLS dei Tampa Bay Mutiny.\nNel 2000 il club del Michigan port\u00f2 a casa il secondo titolo di campione della Great Lakes Division, con ben 27 punti di vantaggio sui secondi classificati, i Dayton Gems. I Bucks stavolta, con un eccellente cammino nei playoff, riuscirono a raggiungere la finale nazionale: sfortunatamente per loro dovettero arrendersi ai Chicago Sockers. A questo risultato notevole va aggiunta l'incredibile vittoria per 1-0 nel secondo turno della US Open Cup contro i New England Revolution.\nNel 2001 i Bucks mancarono la qualificazione ai playoffs per la prima volta nella loro storia. Anche l'avventura in coppa fu breve, essendo terminata al secondo turno con una pesante sconfitta per 7-1 contro i New England Revolution.\nNel 2002 il club riusc\u00ec a centrare i playoff, giungendo sino alla finale di Conference, nella quale persero ai calci di rigore contro il Boulder Rapids Reserve.\nNel 2003 venne ingaggiato un nuovo allenatore: Don Gemmell. Sotto la sua guida, i Bucks si aggiudicarono la loro Divisione, ma persero la finale di Conference contro il Chicago Fire Reserves. Nella US Open Cup raggiunsero ancora una volta il terzo turno: i rivali, i New York/New Jersey Metrostars, s'imposero con un sonoro 4-0.\nNella stagione 2004, l'avventura nei playoff dei Bucks si concluse al primo incontro, in cui vennero superati per 3-2 dai Boulder Rapids Reserve.\nNel 2005 il team del Michigan raggiunse nuovamente la finale di Conference, persa questa volta contro il Des Moines Menace.\nIl 2006 fu un anno fondamentale nella storia del club: il nuovo coach Dan Fitzgerald port\u00f2 la squadra alla finale nazionale di PDL, vinta ai danni dei Laredo Heat per 2-1. L'incontro, disputato in Texas davanti a 7.000 spettatori, venne trasmesso in diretta su Fox Soccer Channel. Dopo 11 anni di storia, i Bucks misero in bacheca il loro primo trofeo.\nAnche la stagione 2007 inizi\u00f2 bene e i bianchi del Michigan vinsero il loro sesto titolo di Divisione. Nelle semifinali dei playoff, i Bucks regolarono senza problemi i St. Louis Lions e vinsero poi la Conference ai danni dei Chicago Fire Premier. Dopo una vittoria ai rigori contro i Brooklyn Knights, i Bucks raggiunsero la seconda finale consecutiva di PDL, in cui si trovarono nuovamente opposti al Laredo Heat. Stavolta furono i Texani ad avere la meglio ai rigori, dopo che i tempi regolamentari si erano conclusi sullo 0-0."}
{"id": "1883023", "revid": "767487", "url": "https://it.wikipedia.org/wiki?curid=1883023", "title": "Camelot (film)", "text": "Camelot \u00e8 un film del 1967 del regista Joshua Logan.\nTrama.\nGinevra, sposa di Re Art\u00f9, s'innamora del cavaliere Sir Lancillotto.\nQuando il segreto viene scoperto Ginevra si fa monaca per espiare il suo peccato.\nVersione italiana.\nIn seguito all'insuccesso del film in patria, la pellicola giunse nel nostro Paese in una versione ridotta. La maggior parte delle canzoni fu accorciata, ma le parti di melodia sopravvissute furono doppiate con le voci di Gigi Proietti (che doppia anche i dialoghi di Richard Harris), Tina Centi e Gianni Marzocchi. Quando la Warner distribu\u00ec la VHS, il doppiaggio d'epoca fu mantenuto ma le canzoni in italiano vennero soppresse per lasciar posto a quelle in originale. Unica maniera oggi di poter ascoltare le interpretazioni canore dei tre interpreti italiani sono rare registrazioni televisive."}
{"id": "1883024", "revid": "124099522", "url": "https://it.wikipedia.org/wiki?curid=1883024", "title": "Dmitrij Tursunov", "text": "Ha vinto 7 titoli ATP in singolare e nel 2006 ha contribuito alla vittoria della Russia in Coppa Davis. Come singolarista ha anche preso parte a due edizioni olimpiche (2008 e 2012): entrambe le volte \u00e8 uscito per\u00f2 al primo turno.\nHa allenato, tra il 2018 e il 2020, la tennista bielorussa Aryna Sabalenka ed \u00e8 attualmente il coach di Anett Kontaveit."}
{"id": "1883026", "revid": "767487", "url": "https://it.wikipedia.org/wiki?curid=1883026", "title": "L'uomo di Kiev (film)", "text": "L'uomo di Kiev \u00e8 un film del 1968 diretto da John Frankenheimer, tratto dall'omonimo romanzo di Bernard Malamud."}
{"id": "1883027", "revid": "767487", "url": "https://it.wikipedia.org/wiki?curid=1883027", "title": "L'urlo del silenzio", "text": "L'urlo del silenzio (\"The Heart Is a Lonely Hunter\") \u00e8 un film del 1968 diretto da Robert Ellis Miller. \u00c8 ispirato al romanzo \"Il cuore \u00e8 un cacciatore solitario \" di Carson McCullers (1940).\nTrama.\nPer poter essere vicino all'amico minorato ricoverato in una casa di cura, il giovane John Singer, sordomuto, abbandona il lavoro e si trasferisce in un'altra citt\u00e0, affittando una stanza nella casa di due coniugi in difficolt\u00e0 finanziarie. La figlia adolescente di costoro, Mick, \u00e8 inizialmente ostile al nuovo inquilino, essendo stata costretta a cedergli la propria camera; ma John riesce, con la sua gentilezza, a conquistarne l'affettuosa amicizia."}
{"id": "1883031", "revid": "726373", "url": "https://it.wikipedia.org/wiki?curid=1883031", "title": "Le grandi storie della fantascienza", "text": "Le grandi storie della fantascienza (\"Isaac Asimov Presents the Great SF Stories\") \u00e8 una serie di antologie di racconti di fantascienza raccolti e commentati da Isaac Asimov e Martin H. Greenberg e comprendono i migliori racconti della \"Golden Age\" (Et\u00e0 d'oro) della fantascienza e degli anni successivi, anno per anno dal 1939 al 1963, per un totale di 25 volumi.\nStoria editoriale.\nLe 25 raccolte furono pubblicate in origine dal 1979 al 1992, alla cadenza di due volumi l'anno.\nGli ultimi due volumi vennero in realt\u00e0 curati da Martin H. Greenberg assieme a Robert Silverberg (le condizioni di salute di Asimov andavano peggiorando e lo condussero alla morte nel 1992).\nLe antologie sono state edite in italiano da diverse case editrici: prima dalle edizioni Siad (volumi da 1 a 14) dal 1980 al 1986, poi da Armenia Edizioni (voll. 15-21) dal 1987 al 1991. Gli ultimi quattro volumi (22-25) furono acquistati in esclusiva da Mondadori, che li pubblic\u00f2 nelle collane Classici Urania e I libri di Urania dal 1992 al 1995. I volumi da 1 a 21 sono invece stati ristampati da varie case editrici: RCS Periodici (voll. 1-10) e Bompiani nella collana I grandi tascabili (voll. 1-21), Mondadori (voll. 1 e 2, il primo diviso in due) ed Euroclub (voll. 1 e 2).\nDal momento che non fu raggiunto un accordo sulla loro pubblicazione, i testi dei racconti di Robert A. Heinlein presenti nelle raccolte originali non furono pubblicati in italiano, con l'eccezione del primo volume (di tutte le edizioni) e dei primi tre volumi della ristampa Bompiani, che li riportano.\nVolumi.\nI volumi che comprendono queste raccolte sono:"}
{"id": "1883032", "revid": "767487", "url": "https://it.wikipedia.org/wiki?curid=1883032", "title": "Sulle ali dell'arcobaleno", "text": "Sulle ali dell'arcobaleno (\"Finian's Rainbow\") \u00e8 un film del 1968 diretto da Francis Ford Coppola. Il film ha avuto due nomination all'Oscar per la colonna sonora e per il sonoro. Mentre ai Golden Globe ha avuto 4 nomine: miglior commedia, miglior attore in una commedia (Fred Astaire), miglior attrice in una commedia (Petula Clark), miglior attrice non protagonista (Barbara Hancock) e miglior attore/attrice debuttante (Barbara Hancock)"}
{"id": "1883033", "revid": "767487", "url": "https://it.wikipedia.org/wiki?curid=1883033", "title": "Abdon Sgarbi", "text": "Carriera.\nSgarbi crebbe calcisticamente nella SPAL. Fece parte della formazione che nel 1922 perse la semifinale contro la Sampierdarenese a Milano dopo i tempi supplementari per l'aggiudicazione del titolo italiano, poi vinto dalla Novese.\nRest\u00f2 a Ferrara sino al 1927, anno in cui viene ceduto al Milan. Precede, pertanto, altri ferraresi che vestiranno, di l\u00ec a qualche anno, la maglia del Milan: Mario Romani e Aldo Barbieri. Con i rossoneri gioc\u00f2, nel corso di due campionati, 62 gare, segnando 5 reti, oltre a 2 partite di qualificazione della Coppa Mitropa. Del Milan fu il capitano ed il giocatore simbolo.\nEsord\u00ec in azzurro accanto a Combi, Rosetta e Schiavio contro la il 28 aprile 1929 a Torino, in una partita persa dall' per 2-1.\nPer Sgarbi si profilava un'importante carriera, ma a seguito di una improvvisa e fulminea malattia, un'infezione tifoidea, il giovane calciatore scomparve nell'agosto dello stesso anno del suo esordio in Nazionale, a Viserba vicino a Rimini, a soli 26 anni, lasciando sgomenti familiari, amici e tanti tifosi."}
{"id": "1883036", "revid": "438678", "url": "https://it.wikipedia.org/wiki?curid=1883036", "title": "La strana voglia di Jean", "text": "La strana voglia di Jean (\"The Prime of Miss Jean Brodie\") \u00e8 un film del 1969 diretto da Ronald Neame, basato sul romanzo \"Gli anni fulgenti di Miss Brodie\" (\"The Prime of Miss Jean Brodie\") di Muriel Spark e sulla pi\u00e8ce teatrale di Jay Presson Allen tratta dal romanzo.\nGrazie alla sua interpretazione, Maggie Smith ha vinto il Premio Oscar alla migliore attrice protagonista.\nFu presentato in concorso al 22\u00ba Festival di Cannes.\nTrama.\nJean Brodie \u00e8 un'insegnante della scuola media superiore femminile Marcia Blaine School di Edimburgo, in Scozia, negli anni 30. Jean \u00e8 solo apparentemente moderna e anticonvenzionale ma non nasconde una pericolosa fascinazione per i regimi totalitari e le ideologie oscurantiste. Donna energica e entusiasta \u00e8 conosciuta per la sua tendenza a considerare s\u00e9 stessa costantemente nel fiore degli anni, nonostante non sia pi\u00f9 giovanissima, ma soprattutto per il modo in cui, discostandosi pericolosamente dai rigidi dettami dei programmi scolastici, tende a romanzare ed edulcorare le figure dei dittatori fascisti dell'epoca come Benito Mussolini e Francisco Franco. La professoressa Brodie dedica il suo tempo e le sue energie prevalentemente a quattro ragazzine della scuola particolarmente influenzabili, soprannominate il Gruppo Brodie: Sandy, Monica, Jenny e Mary.\nIl Gruppo va spesso a visitare musei d'Arte, teatro, concerti, e tra le altre cose fa picnic sul prato della scuola, cosa che infastidisce non poco la severa direttrice della scuola, Emmeline Mackay. La donna non gradisce il fatto che le ragazze si acculturino senza tener conto dei rigidi programmi scolastici, e la ragazze di Brodie sembrano piuttosto precoci per la loro et\u00e0. Inoltre la Mackay sembra anche avere un certo rancore nei confronti di Brodie che ha avuto l'incarico al Marcia Blaine sei anni prima che lei fosse nominata direttrice. La signorina Brodie ripete sempre alle ragazze con spavalderia che smetter\u00e0 di insegnare solo se qualcuno la uccider\u00e0.\nOltre a lavorare con le ragazze, Jean attira l'attenzione di un insegnante di musica e maestro di coro, il signor Gordon Lowther, con il quale lei e le ragazze passano molto tempo a casa sua a Cramond, un villaggio vicino al mare alla periferia di Edimburgo. Brodie a volte passa la notte col signor Lowther, ma tenta di tenerlo segreto alle ragazze. Il signor Lowther vorrebbe sposarsi ma Brodie tergiversa poich\u00e9 prova ancora qualcosa per il suo ex amante sposato, Teddy Lloyd, che insegna Arte nelle classi superiori della scuola.\nCon Brodie lavorano la signorina Campbell, insegnante di educazione fisica; le signorine Ellen e Allison Kerr, due sorelle entrambe insegnanti di cucito nella scuola; la signorina McKenzie, la severa bibliotecaria; e la signorina Gaunt, la timida e silenziosa segretaria della direttrice: tutte in qualche modo disapprovano i suoi metodi di insegnamento poco ortodossi e l'influenza che esercita sulle ragazze. \nIl fratello della signorina Gaunt \u00e8 diacono presso la chiesa dove lavora il signor Lowther, e alla fine chieder\u00e0 le dimissioni di quest'ultimo da organista e capo coro a causa della relazione che intrattiene con Jean. \nNel giro di qualche anno, la signorina Brodie raggiunge l'apice della sua carriera ma poi decade in modo spettacolare, dato che la signorina Mackay e molte delle altre insegnanti e lo staff della scuola, non vogliono pi\u00f9 che continui ad insegnare l\u00ec. Durante il suo declino, perde anche il signor Lowther che si fidanza con la signorina Lockhart, insegnante di chimica alle scuole superiori e una della poche insegnanti della Marcia Blaine che aveva provato ad essere pi\u00f9 comprensiva nei confronti di Jean sia come persona che per il suo metodo di insegnamento.\nQuando anche le ragazze del gruppo Brodie diventano pi\u00f9 grandi e passano alle superiori, la signorina Brodie inizia a catturare un nuovo gruppo di studentesse giovani, in particolare una ragazza chiamata Clara che le ricorda molto la sua preferita Jenny. Mentre Mary, Monica e Jenny diventano grandi amiche, Sandy si allontana dal gruppo pur facendone ancora parte.\nLa signorina Brodie cerca di manipolare la relazione tra Jenny e il signor Lloyd, e spinge Sandy a spiarli per lei. In realt\u00e0 \u00e8 Sandy (che ha maturato del risentimento nei confronti di Jean per i continui elogi alla bellezza di Jenny) ad avere una relazione col signor Lloyd. Sandy per\u00f2 terminer\u00e0 questa relazione per la travolgente ossessione del signor Lloyd per la signorina Brodie.\nMary, influenzata da Brodie, decide di trasferirsi in Spagna per raggiungere suo fratello, che crede stia combattendo per Franco. Purtroppo viene uccisa quando il treno dove viaggia subisce un attacco poco dopo aver attraversato la frontiera. Questo evento sancisce il definitivo allontanamento di Sandy che riveler\u00e0 i tentativi di Brodie di imporre le sue idee politiche agli studenti, ai dirigenti scolastici, i quali decidono alla fine di licenziarla.\nSandy affronta la signorina Brodie, sottolineandone i crimini commessi, in particolar modo la manipolazione di Mary, la sua parte di colpa nella sua morte insensata (per la quale \u00e8 indifendibile), e la dannosa influenza che ha esercitato sulle altre ragazze, aggiungendo che il fratello di Mary stava in realt\u00e0 combattendo con i Repubblicani, gli antifascisti Spagnoli. La signorina Brodie, dal canto suo, fa alcuni severi ma astuti commenti sul carattere di Sandy, in particolare la sua abilit\u00e0 di giudicare freddamente e distruggere gli altri. Sandy ribatte che Brodie ha sempre affermato di ammirare i dittatori e infine esce dalla classe, lasciando una disperata Brodie che la segue urlandole \"Assassina!!\".\nDopo questo confronto, Sandy, Monica e Jenny si diplomano con le altre ragazze. Nonostante sappia bene di aver tradito Brodie rivelando la verit\u00e0 alla Mackay e ai dirigenti, Sandy aveva agito cos\u00ec, poich\u00e9 preoccupata che qualche altra ragazza fosse potuta diventare il nuovo obiettivo di Brodie e dei suoi fanatismi, e probabilmente anche per il risentimento che nutriva per le preferenze che lei aveva per Jenny e per l'insaziabile ossessione che Lloyd aveva per lei.\nQuando Sandy lascia la scuola per l'ultima volta, il suo volto \u00e8 segnato da lacrime di rabbia e amarezza e la signorina Brodie (con una voce fuoricampo) sussurra il suo motto: \"Ragazze, il mio lavoro consiste nel mettere teste vecchie su giovani spalle, e tutti i miei studenti sono la cr\u00e8me de la cr\u00e8me. Datemi una ragazza di un'et\u00e0 influenzabile e sar\u00e0 mia per tutta la vita.\""}
{"id": "1883045", "revid": "838137", "url": "https://it.wikipedia.org/wiki?curid=1883045", "title": "Antonio Zama", "text": "Biografia.\nDopo gli studi nel Seminario Arcivescovile di Napoli venne ordinato sacerdote dal cardinale Alessio Ascalesi.\nDal 1954 al 1964 fu vice assistente centrale della Fuci e dal 1964 al 1967 ne fu l'assistente centrale.\nIl 24 ottobre 1967 fu nominato vescovo ausiliare di Napoli e gli venne affidata la sede titolare di Blanda. Fu consacrato vescovo dal cardinale Corrado Ursi l'8 dicembre 1967.\nIl 27 agosto 1977 fu nominato arcivescovo di Sorrento e vescovo di Castellammare di Stabia.\nIl 30 settembre 1986 le due diocesi vennero accorpate in un'unica arcidiocesi.\nMor\u00ec a Napoli il 7 luglio 1988.\nIl 7 luglio 2015, nell'anniversario della sua morte, con una solenne cerimonia presieduta da Francesco Alfano, arcivescovo di Sorrento-Castellammare di Stabia, e concelebrata da Armando Dini, arcivescovo emerito di Campobasso-Boiano, e da Lucio Lemmo, vescovo ausiliare di Napoli, fu tumulato nella cattedrale dei Santi Filippo e Giacomo di Sorrento.\nGenealogia episcopale.\nLa genealogia episcopale \u00e8:"}
{"id": "1883050", "revid": "110157", "url": "https://it.wikipedia.org/wiki?curid=1883050", "title": "Museo di biologia marina di Porto Cesareo", "text": "Il Museo di biologia marina di Porto Cesareo \u00e8 dedicato alla fauna e flora marina e al suo habitat.\nStoria.\nIl Museo venne fondato nel 1966 del naturalista Pietro Parenzan, che poi nel 1977 don\u00f2 le collezioni all'Universit\u00e0 di Lecce; dal 1999 ed \u00e8 diventato sezione della facolt\u00e0 di Biologia dell'Universit\u00e0.\nLe collezioni.\nIl museo espone circa 900 reperti: di rilevante interesse \u00e8 la \"Collezione di Malacologia Ecologica\", che comprende esemplari di conchiglie raccolte sul litorale pugliese, e presentate senza alcun particolare trattamento conservativo.\nL'Algario comprende pi\u00f9 di 700 esemplari di 219 specie diverse di alghe provenienti dal Mar Adriatico e dal Mar Ionio.\nSi allestiscono, inoltre, varie mostre temporanee dedicate a temi ambientali.\nIl museo comprende anche una Biblioteca con pubblicazioni sugli habitat acquatici e terrestri, un Archivio con fotografie e cataloghi, e un'Aula multimediale."}
{"id": "1883052", "revid": "1305772", "url": "https://it.wikipedia.org/wiki?curid=1883052", "title": "Wolfenstein", "text": "Wolfenstein \u00e8 un gioco sparatutto in prima persona di genere fantascientifico-horror, sviluppato da Raven Software. Il gioco \u00e8 stato annunciato nel 2004 da Todd Hollenshead nel corso di un'intervista trasmessa al canale satellitare statunitense TechTV; \u00e8 stato pubblicato per PlayStation 3, Xbox 360 e Microsoft Windows negli Stati Uniti il 18 agosto 2009, in Australia il 19 agosto e in Europa il 21 agosto.\nIl motore grafico utilizzato \u00e8 una versione pesantemente modificata dell'id Tech 4, precedentemente visto in \"Doom 3\" e \"Quake 4\": sono infatti stati aggiunti effetti per la profondit\u00e0 di campo, soft shadowing e l'aggiunta della fisica tramite l'implementazione del software Havok.\nTrama.\nGli eventi di \"Wolfenstein\" si collocano successivamente a quelli di \"Return to Castle Wolfenstein\". Il protagonista \u00e8, come in tutti i capitoli della serie, il pluridecorato agente speciale statunitense B.J. Blazkowicz, inviato questa volta nella fittizia citt\u00e0 tedesca di Isenstadt per investigare sulla presenza di una misteriosa nuova arma in possesso dei nazisti. Le sue indagini lo porteranno a scoprire che i nazisti stanno tentando di imbrigliare il potere di una dimensione parallela, definita \"Il Velo\", per poter sviluppare una terrificante arma e concludere cos\u00ec il conflitto a loro vantaggio. Durante il gioco anche l'agente B.J. Blazkowicz sar\u00e0 in grado di utilizzare il potere stesso del Velo contro i Nazisti, muovendosi tra le due differenti dimensioni a suo piacimento.\nModalit\u00e0 di gioco.\nRispetto ai capitoli precedenti, \u00e8 stata aggiunta maggiore interattivit\u00e0 al personaggio di Blazkowicz, che oltre a pronunciare delle battute di dialogo, ha la possibilit\u00e0 di interagire con altri personaggi, giocanti e no, per sbloccare missioni che permettono di proseguire nella trama principale del gioco. \u00c8 inoltre possibile utilizzare il mercato nero per acquistare e migliorare l'arsenale di armi a disposizione.\nArmi ed equipaggiamento.\nSono disponibili nove armi, sei delle quali effettivamente utilizzate dall'esercito tedesco durante la Seconda guerra mondiale, come la Luger P08, il Kar98k e l'MP40; a queste si aggiungono tre armi fantascientifiche, di cui due apparse precedentemente in \"Return to Castle Wolfenstein\": il Cannone a particelle, il Fucile Tesla e il Leichenfaust 44. Le armi possono essere migliorate o potenziate attraverso l'acquisto di modifiche specifiche: ad esempio \u00e8 possibile aggiungere un mirino di precisione, un silenziatore oppure aumentare danno e quantit\u00e0 di munizioni caricabili.\nSono inoltre disponibili quattro cristalli magici, ciascuno con un proprio potere specifico: rallentamento del tempo, migliore difesa, aumento della potenza e visione migliorata. Questi poteri, anch'essi migliorabili, sono utilizzabili per un breve periodo di tempo, rappresentato da una barra posta a sinistra dello schermo e ricaricabile tramite delle \"fonti di energia\" sparse nei livelli.\nMultiplayer.\nLa componente multiplayer del gioco \u00e8 stata sviluppata da Endrant Studios con l'engine di gioco id Tech 4. Il giocatore pu\u00f2 scegliere fra tre classi (Soldato, Medico e Ingegnere), ognuna con armi e qualit\u00e0 specifiche disponibili fin dall'inizio, ma migliorabili solo attraverso il punteggio ottenuto nel gioco online. Sono disponibili otto diverse mappe di gioco.\nIl gioco contiene tre modalit\u00e0 multiplayer:\nAccoglienza.\nIl gioco ha ricevuto un punteggio di 7.3/10.0 su IGN, che ne ha criticato soprattutto l'impressione generale di \"gi\u00e0 visto\" nella storia e nella grafica del motore di gioco.\nGameSpot ha assegnato al gioco un punteggio di 7.5/10.0, giudicando la storia noiosa, i livelli privi di vere sfide e segnalando la presenza di alcuni bug minori. Per contro, ha lodato i combattimenti con i boss, l'ampio ammontare di violenza e la qualit\u00e0 delle armi disponibili ai fini dell'esperienza di gioco.\nCitazioni.\nIl gioco contiene alcuni riferimenti ai precedenti capitoli della serie. Ad esempio, i gerarchi nazisti (vestiti di blu in \"Wolfenstein 3D\" e qui in uniforme verde), gridano la frase \"Mein leben!\" (\"la mia vita\") prima di accasciarsi colpiti a morte; inoltre ritorna il boss Hans Grosse. Altri riferimenti appaiono in una conversazione con uno dei due fratelli che gestiscono il mercato nero, che si domanda \"quanto varrebbe oggi la Lancia di Longino\", recuperata da Blazkowicz in \"The Spear of Destiny\". Alcuni membri dell'associazione occulta \"Alba d'oro\", dicono inoltre a Blazkowicz di essersi informati sul suo conto e sull'esito dell'Operazione Resurrection, al centro delle vicende di \"Return to Castle Wolfenstein\".\nDoppiaggio.\nDi seguito \u00e8 elencato il doppiaggio del videogioco.\nArmi.\nDi seguito \u00e8 elencata la lista delle armi utilizzabili all'interno del gioco."}
{"id": "1883053", "revid": "1149807", "url": "https://it.wikipedia.org/wiki?curid=1883053", "title": "Invincible (film 2001)", "text": "Invincible \u00e8 un film per la televisione del 2001 diretto da Jefery Levy e interpretato da Billy Zane."}
{"id": "1883059", "revid": "121837", "url": "https://it.wikipedia.org/wiki?curid=1883059", "title": "Bolla del vento stellare", "text": ""}
{"id": "1883061", "revid": "1186766", "url": "https://it.wikipedia.org/wiki?curid=1883061", "title": "Angiolieri", "text": "Gli Angiolieri furono una tra le pi\u00f9 importanti e ricche famiglie del XIII secolo a Siena. Politicamente si schierarono dalla parte dei guelfi. \nStoria.\nTra i suoi componenti vi furono Angioliero Angiolieri detto \"Solafica\", primo Rettore delle Arti, banchiere di papa Gregorio IX, e suo nipote Cecco.\nLa famiglia era imparentata con quella dei Bartolini Salimbeni, una cui componente, Lisa, aveva sposato il secondo Angioliero, figlio di Angioliero e padre di Cecco.\nLa famiglia si trasfer\u00ec in Casentino, dove si estinse il ramo principale, mentre quello secondario prese il nome di Fantoni, poi Fantoni degli Angiolieri.\nA essa apparteneva la Torre degli Angiolieri, a Firenze in Borgo San Jacopo 30, in Oltrarno."}
{"id": "1883064", "revid": "729019", "url": "https://it.wikipedia.org/wiki?curid=1883064", "title": "Joseph Brown", "text": "Fratello del maggior generale Jacob Brown, il fondatore di Brownville, nello Stato del New York. Il generale Brown, assieme a sua moglie Cornelia e il fratello politico Musgrove Evans, sposato con Abi, il cugino Austin Wing e una dozzina di ex-prigionieri fondarono la citt\u00e0 di Tecumseh, attualmente in Michigan, nel 1824. Joseph Brown mor\u00ec nel 1880 nella casa di sua figlia a Toledo, in Ohio.\nDa Tecumseh, Brown tracci\u00f2 una linea che passava per Detroit, Ypsilanti, Saline, Tecumseh, Jonesville, White Pigeon, Niles e Michigan City che finiva a Chicago, che, percorrendola con i treni d'epoca, avrebbe impiegato una persona per quattro giorni e mezzo (in caso di turbolenze, anche fino a sei). Le tappe Saline e Jonesville erano le pi\u00f9 ravvicinate. Comunque, era necessario che i passeggeri passassero la notte a Tecumseh dove Brown costru\u00ec una grossa pensione che chiam\u00f2 \"Peninsular House\".\nBrown fu coinvolto nella Guerra di Toledo, dato che aveva giurato di proteggere l'area contesa, la Striscia di Toledo, tra l'Ohio e il Michigan al giovane Governatore del Michigan Stevens Mason. Negli inizi del 1835 la tensione tra l'Ohio e il Michigan sal\u00ec molto quando il Michigan seppe dell'eventuale perdita di territorio nel caso avesse perso la guerra. Il 26 aprile 1835 il vicesceriffo e colonnello William McNair da Tecumseh invi\u00f2 una squadra per intercettare il lavoro di conquista dell'Ohio. Brown ne fece parte; i componenti di questa squadra erano definiti \"agenti speciali territoriali inviati per spiare la situazione dell'Ohio\"."}
{"id": "1883070", "revid": "112085976", "url": "https://it.wikipedia.org/wiki?curid=1883070", "title": "Stagno di Cabras", "text": "Lo stagno di Cabras \u00e8 per estensione e per rilevanza della biodiversit\u00e0 una delle pi\u00f9 importanti aree umide della Sardegna. Situato nella parte settentrionale del golfo di Oristano, \u00e8 alimentato dal Riu di Mare Foghe e comunica attraverso canali naturali e artificiali con il mar di Sardegna. Assieme alle zone umide di Mistras, Pauli 'e Sali e con lo stagno di Sale 'e Porcus forma un ecosistema palustre fra i pi\u00f9 vasti d'Europa e protetto dalla convenzione di Ramsar.&lt;br&gt;\nCon la direttive comunitarie n. 92/43/CEE e n. 79/409/CEE \u00e8 riconosciuto sito di interesse comunitario (SIC ITB030036) e zona di protezione speciale (ZPS ITB034008). &lt;br&gt;\nViene esercitata l'attivit\u00e0 di pesca a diverse specie ittiche tra cui mugilidi, anguille, spigole e orate.\nGeomorfologia.\nLa salinit\u00e0 \u00e8 abbastanza bassa, poich\u00e9 lo stagno costituisce il recapito delle acque di un bacino di circa . In passato questo consistente apporto di acqua dolce portava anche a fenomeni di inondazione che sono stati risolti con la costruzione nella seconda met\u00e0 degli anni settanta del \"canale scolmatore\" che ebbe lo scopo anche di ristabilire valori di salinit\u00e0 adatti allo sviluppo dell'ittiofauna."}
{"id": "1883086", "revid": "1573940", "url": "https://it.wikipedia.org/wiki?curid=1883086", "title": "Episodi di Saiyuki - La leggenda del demone dell'illusione", "text": "Questa \u00e8 la lista degli episodi dell'anime \"Saiyuki - La leggenda del demone dell'illusione\".\nEssa raccoglie i volumi del manga dal numero 1 al numero 7 e narra anche del Principe-Dio della Guerra, che nel manga non compare.\n\u00c8 pubblicata in Italia dalla Dynit."}
{"id": "1883088", "revid": "991694", "url": "https://it.wikipedia.org/wiki?curid=1883088", "title": "Antibotritici", "text": "Gli antibotritici sono una categoria di fitofarmaci, utilizzati nella lotta agli ascomiceti, agenti patogeni che colpiscono in modo grave le principali colture agricole. Fra esse si ricordano \"Botrytis cinerea\" \"Botriotynia fuckeliana\", nota anche come Muffa Grigia della vite; \"Taphrina deformans\", o Bolla del Pesco, Sclerotinia spp. (\"Monilia laxa\") e \"Monilia fructigena\" o Moniliosi delle drupacee (Marciume dei frutti)\nTali molecole vengono suddivise in base alla specificit\u00e0 mostrata nel contenere una o pi\u00f9 malattie."}
{"id": "1883092", "revid": "1543377", "url": "https://it.wikipedia.org/wiki?curid=1883092", "title": "Louis Saint-Laurent", "text": " Fu il dodicesimo Primo ministro del Canada dal 15 novembre 1948 al 21 giugno 1957.\nBiografia.\nLouis Saint-Laurent nacque a Compton, in Qu\u00e9bec da Jean-Baptiste-Mo\u00efse Saint-Laurent (che era francese-canadese) e Mary Anne Broderick (che era irlandese-canadese). Crebbe bilingue. Nel 1908, spos\u00f2 Jeanne Renault (1886-1966) da cui ebbe due figli e tre figlie."}
{"id": "1883095", "revid": "154893", "url": "https://it.wikipedia.org/wiki?curid=1883095", "title": "Cometa Finlay", "text": ""}
{"id": "1883097", "revid": "1544245", "url": "https://it.wikipedia.org/wiki?curid=1883097", "title": "Cimitero Flaminio", "text": "Il cimitero Flaminio, noto anche come cimitero di Prima Porta, \u00e8 un cimitero comunale di Roma, situato in zona Prima Porta, gestito da AMA. Coi suoi 140 ettari di estensione \u00e8 il pi\u00f9 grande cimitero d'Italia.\nStoria.\nIl sito era occupato fin dal XIX secolo dal cimitero di Montebello. Il progetto moderno del cimitero Flaminio fu realizzato dall'architetto Elena Luzzatto e il campo santo fu consacrato nel 1941.\nIl 22 settembre 1978 \u00e8 stato inaugurato il Monumento ai partigiani jugoslavi di Prima Porta, il quarto in Italia dopo i memoriali di Barletta, Gonars e Sansepolcro, realizzato da Ljubomir Denkovi\u0107 e Sava Subotin.\nIl 1\u00b0 novembre 1999 papa Giovanni Paolo II consacr\u00f2 la Cappella polacca, realizzata dai polacchi residenti in Italia.\nNel 2005 \u00e8 stato inaugurato il Giardino dei ricordi, un'area del cimitero dedicata alla dispersione delle ceneri e realizzata su progetto dell'architetto Roberto Vannelli.\nDescrizione.\nIl cimitero si estende per 140 ettari ed \u00e8 attraversato da 37 chilometri di strade.\nLe sepolture sono costituite principalmente da tumulazioni, con la presenza di numerose palazzine e costruzioni varie. Sono presenti settori dedicati alle confessioni religiose cattolica, evangelica, ebraica ed islamica, numerosi campi comuni ed il principale impianto crematorio della citt\u00e0.\nNel cimitero si trovano anche: una chiesa cattolica dedicata a San Michele arcangelo, un Tempio israelitico, una Cappella polacca, una villa romana del I secolo a.C. e il Monumento ai partigiani jugoslavi di Prima Porta. Nei pressi dell'impianto crematorio \u00e8 stato allestito il Giardino dei ricordi, una collinetta di tre ettari dedicata alla dispersione delle ceneri.\nCollegamenti.\n Linee autobus cimiteriali C1, C2, C3, C3L, C4, C5, C6 e C7."}
{"id": "1883102", "revid": "62221", "url": "https://it.wikipedia.org/wiki?curid=1883102", "title": "Botrite", "text": ""}
{"id": "1883103", "revid": "1272592", "url": "https://it.wikipedia.org/wiki?curid=1883103", "title": "Shakshuka", "text": "La shakshuka (talvolta italianizzata in sciasciuca, o \"sciacsciuc\u00e0\"; in berbero: \"\u010dek\u010duka\"; \"shaksh\u016bka\", var. \"shakshouka\", \"chakchouka\", \"mekb\u016bba\", e chiamata dagli ebrei di Susa, \"tast\u012bra\"; , \"shakshukah\"), \u00e8 un piatto maghrebino, introdotto poi nella cucina israeliana dagli ebrei maghrebini emigrati in Israele, e in Italia dagli ebrei tripolini, in seguito al loro esodo insieme agli italo-libici dalla Libia nella seconda met\u00e0 del secolo scorso.\nIngredienti.\nGli ingredienti sono la cipolla o l'aglio, i pomodori, i peperoncini verdi, il pepe nero, spezie varie come paprica, cumino o curcuma, e le uova. Varianti possono essere fatte con peperoni, altre verdure, patate e spezie o rimpiazzando le uova con il tofu. La \"shakshuka\", il cui nome deriva dal berbero e significa \"mistura\", \u00e8 abitualmente mangiata con pane a mollica o anche con la pita, come molti altri piatti vicino-orientali, usato per \"fare la scarpetta\".\nDiffusione.\nLa shakshuka \u00e8 diffusa in tutto il Maghreb. A partire dagli anni 1950 \u00e8 stata portata in Palestina dagli ebrei maghrebini."}
{"id": "1883110", "revid": "767487", "url": "https://it.wikipedia.org/wiki?curid=1883110", "title": "Archimede Valeriani", "text": "Carriera.\nInizi.\nCrebbe calcisticamente nella SPAL dove disput\u00f2 diciannovenne il campionato 1926-1927 in cui i biancoazzurri tornarono in Prima Divisione, praticamente la Serie A non a girone unico, giocando assieme a giocatori come Abdon Sgarbi, Mario Romani, Aldo Barbieri, Bruno Bertacchini e Renato Bottaccini.\nAl termine di quel campionato spicc\u00f2 il salto in Prima Divisione con un'altra squadra, quella della sua citt\u00e0: la .\nNapoli.\nNel 1928 pass\u00f2 al Napoli, diventando il terzo portiere schierato dai campani nella loro storia, dopo Vittorio Pelvi e Armando Favi, l'ultimo a giocare nell'allora massima divisione del campionato all'epoca precedente il girone unico; debutt\u00f2 con la nuova squadra nella vittoria casalinga del 30 settembre 1928 contro il Verona per 3-0, giocando 24 partite nella stagione 1928-1929 (23 della stagione regolare pi\u00f9 uno nello spareggio del 23 giugno 1929 a Milano contro la Lazio, terminato 2-2 a cui non segu\u00ec una ripetizione per un successivo allargamento del campionato di Serie A che si sarebbe inaugurato nella stagione successiva). Nel suo unico campionato con il Napoli si distinse per essere stato in campo nelle prime vittorie in assoluto dei partenopei contro la Juventus (1-0 ad una squadra che schierava Combi e Caligaris) e l'Ambrosiana (4-1, i lombardi schierarono Giuseppe Meazza), entrambe in casa, rispettivamente il 19 maggio 1929 ed il 9 giugno 1929.\nPalermo.\nSuccessivamente scese di categoria, al Palermo, nel 1929. Quello \u00e8 il primo dei suoi cinque campionati con i siciliani di cui uno di Prima Divisione, divenuta nel frattempo terzo livello, due nella neonata Serie B e due nella nuova Serie A a girone unico.\nIl ritorno a Ferrara e gli ultimi anni.\nTorna quindi a Ferrara per disputare il campionato di Serie B nel 1934 ma nel marzo del 1935 si infortuna e, dopo 16 partite, deve dare l'addio alla serie cadetta. Riprova l'anno successivo in Serie C con il Cerignola, e dopo due stagioni all'Alfa Romeo Milano abbandona il calcio nel 1938.\nIn carriera ha totalizzato 64 presenze nella Serie A a girone unico, tutte con la maglia del Palermo, cui vanno aggiunte 24 gare giocate nel massimo livello del campionato con la maglia del Napoli."}
{"id": "1883113", "revid": "307923", "url": "https://it.wikipedia.org/wiki?curid=1883113", "title": "B\u00e1novce", "text": ""}
{"id": "1883114", "revid": "154893", "url": "https://it.wikipedia.org/wiki?curid=1883114", "title": "Mix racemico", "text": ""}
{"id": "1883115", "revid": "767487", "url": "https://it.wikipedia.org/wiki?curid=1883115", "title": "Made - Due imbroglioni a New York", "text": "Made - Due imbroglioni a New York (\"Made\") \u00e8 un film del 2001 scritto e diretto da Jon Favreau, distribuito in Italia direttamente per il mercato home video dalla Eagle Pictures.\nTrama.\nBobby ha legami con il capo della mafia locale, Max, ma lavora come un onesto muratore per i progetti di costruzione di Max. Combatte in partite di boxe amatoriali a lato, ma la sua carriera \u00e8 poco brillante (cinque vittorie, cinque sconfitte, un pareggio). Lottando per sostenere la sua fidanzata spogliarellista Jessica e sua figlia Chloe, Bobby decide di fare un lavoro mafioso per Max. Contro il suo miglior giudizio, porta con s\u00e9 il suo nuovo amico Ricky.\nBobby e Ricky vanno a New York per agire come rappresentanti di Max per un accordo di riciclaggio di denaro con il suo partner della East Coast , Ruiz. Incontrano Jimmy, che sar\u00e0 il loro autista, e Horrace, che \u00e8 collegato sia a Max che a Ruiz. Ricky e Bobby litigano durante il loro viaggio mentre Ricky cerca di vivere in grande, mentre Bobby vuole stare attento e attenersi alla lettera delle istruzioni di Max. Ruiz ha una bassa opinione della coppia, ma li manda via per mostrare al suo contatto criminale, il gallese, un buon momento. Svanendo pi\u00f9 volte lungo la strada, la coppia alla fine riesce ad accordare un accordo tra Ruiz e i contatti del Westie del gallese.\nRicky diventa sospettoso di Ruiz e insiste sul fatto che portano una pistola al loro incontro con i Westies. Bobby rifiuta categoricamente. Il giorno dell'incontro, Ricky \u00e8 scomparso, ma Jimmy insiste sul fatto che Bobby continui l'incontro. Quando Bobby inizia a diffidare di Jimmy, incontra il gallese e i Westies. I Westies incrociano Bobby e il gallese, ma Ricky arriva da un'entrata laterale con una pistola. Un Westie riconosce l'arma di Ricky come una pistola di avviamento e scoppia una rissa. Jimmy arriva con una vera pistola e manda via i ragazzi mentre si occupa dei Westies.\nDi ritorno a Los Angeles, Bobby spezza tutti i rapporti d'affari con Max. Arrivato a casa, scopre Jessica a letto con un cliente e sbuffando di cocaina. Bobby cerca di convincere Jessica a ripulire la sua azione per amore di Chloe, ma Jessica rifiuta. Invece, chiede a Bobby di prendere in custodia Chloe e di andarsene. In un epilogo ambientato da Chuck E. Cheese, apprendiamo che Bobby e Ricky stanno ora allevando Chloe insieme, sebbene i due amici continuino a litigare costantemente."}
{"id": "1883117", "revid": "149485", "url": "https://it.wikipedia.org/wiki?curid=1883117", "title": "Hardturm", "text": "L'Hardturm \u00e8 stato uno stadio di calcio situato nel quartiere Kreis 5 di Zurigo ed utilizzato dal Grasshopper Club Z\u00fcrich.\nCostruito nel 1929 (con una capacit\u00e0 di 27\u00a0500 spettatori) la struttura ha ospitato il Campionato mondiale di calcio 1954.\nDopo molte ristrutturazioni la capienza \u00e8 stata aumentata a 38.000 spettatori nel 1986, giusto in tempo per il 100\u00ba anniversario del Grasshopper Club Z\u00fcrich e poi nuovamente diminuita a 17.666 spettatori.\nGli organizzatori del campionato europeo di calcio 2008 erano intenzionati a ridisegnare l'Hardturm per farne una delle sedi ufficiali del torneo. Un ricorso degli abitanti del quartiere ha per\u00f2 fermato il progetto (la cui costruzione sarebbe stata finanziata in parte da Credit Suisse) e da settembre 2007 lo stadio giace in stato di abbandono. Il 4 dicembre 2008 sono iniziati i lavori di demolizione per poi successivamente costruire il nuovo stadio, del quale non \u00e8 per\u00f2 ancora chiaro quando vedr\u00e0 la luce.\nIl Grasshopper gioca attualmente le sue partite casalinghe presso il Letzigrund (che divide con i cugini dell') ma la societ\u00e0 ha in progetto la costruzione di una nuovissima struttura (Stadion Z\u00fcrich)."}
{"id": "1883118", "revid": "307923", "url": "https://it.wikipedia.org/wiki?curid=1883118", "title": "Bel\u00e1", "text": ""}
{"id": "1883123", "revid": "22475", "url": "https://it.wikipedia.org/wiki?curid=1883123", "title": "Alouatta palliata mexicana", "text": "L'aluatta dal mantello messicana (\"Alouatta palliata mexicana\" ) \u00e8 una sottospecie dell'aluatta dal mantello (\"Alouatta palliata\".\nVive in Messico meridionale ed in Guatemala, dov'\u00e8 simpatrica con l'aluatta del Guatemala (\"Alouatta pigra\"). In alcune parti del Guatemala, \u00e8 possibile che i territori di \"A. palliata mexicana\" e di \"A. palliata palliata\" si sovrappongano in qualche misura, ma questo non \u00e8 stato ancora provato scientificamente.\nDifferisce dalle altre sottospecie per la morfologia del cranio e per la colorazione pi\u00f9 chiara del manto: le setole che vanno a formare il mantello hanno colore giallastro.\nLa sottospecie ha sofferto di un rapido declino a causa di un'epidemia di febbre gialla, che combinata con la sistematica riduzione del suo areale a causa del disboscamento ed alla caccia di frodo per ricavarne \"bushmeat\" decim\u00f2 la specie, rischiando di causarne l'estinzione. Con la fine dell'epidemia, pare che la sottospecie si sia ristabilita numericamente e che anzi il numero di esemplari sia in crescita."}
{"id": "1883125", "revid": "212348", "url": "https://it.wikipedia.org/wiki?curid=1883125", "title": "Speciazione simpatrica", "text": ""}
{"id": "1883129", "revid": "47767", "url": "https://it.wikipedia.org/wiki?curid=1883129", "title": "Be\u0161a", "text": ""}
{"id": "1883130", "revid": "212348", "url": "https://it.wikipedia.org/wiki?curid=1883130", "title": "Speciazione allopatrica", "text": ""}
{"id": "1883132", "revid": "212348", "url": "https://it.wikipedia.org/wiki?curid=1883132", "title": "Speciazione peripatrica", "text": ""}
{"id": "1883133", "revid": "1225", "url": "https://it.wikipedia.org/wiki?curid=1883133", "title": "Speciazione parapatrica", "text": ""}
{"id": "1883135", "revid": "1934238", "url": "https://it.wikipedia.org/wiki?curid=1883135", "title": "Salmo obtusirostris", "text": "Salmo obtusirostris, conosciuta comunemente come trota illirica, \u00e8 un pesce d'acqua dolce appartenente alla famiglia Salmonidae.\nDistribuzione e habitat.\nLa trota illirica \u00e8 diffusa in un areale piuttosto ristretto: abita l'area balcanica ed \u00e8 stata localizzata in Croazia, Bosnia ed Erzegovina e Montenegro, nel bacino idrografico dei fiumi Krka, Jadro, Neretva e Zeta. \u00c8 stata introdotta nella Zrnovica. Il suo habitat \u00e8 in tutti i torrenti carsici (nella zona dei Salmonidi) con acque fredde, a forte corrente e ben ossigenate.\nDescrizione.\n\u00c8 simile alla trota fario, ma \u00e8 comunque ben distinguibile in base a vari caratteri:\nRiproduzione.\nSimile a quella delle trote di torrente. La riproduzione, al contrario della maggioranza dei salmonidi, avviene in primavera. Molti aspetti della sua biologia non sono ancora ben conosciuti.\nConservazione.\nLa specie \u00e8 minacciata dalla pesca illegale, dall'inquinamento, dagli sbarramenti dei corsi d'acqua e dall'ibridazione con trote di altre specie introdotte nei suoi ambienti naturali.\nNota tassonomica.\nAlcuni ittiologi la ascrivono al genere monotipico Salmothymus.\nZoogeografia.\n\u00c8 una specie di grande interesse zoogeografico in quanto \u00e8 considerata un relitto glaciale risalente ai tempi in cui i salmoni vivevano nel Mar Mediterraneo; proprio una popolazione di questi salmoni rimasta intrappolata nei fiumi dalmati avrebbe dato origine a questa specie."}
{"id": "1883136", "revid": "1318658", "url": "https://it.wikipedia.org/wiki?curid=1883136", "title": "Andrea Urbani", "text": "Biografia.\n\u00c8 un artista che \u00e8 rimasto in ombra per lungo tempo: la sua riscoperta risale alla met\u00e0 degli anni sessanta del secolo scorso.\nEbbe una formazione pittorica affine a quella degli altri pittori-scenografi veneti, in lui grande segno fu impresso dall'attivit\u00e0 del geniale Giambattista Tiepolo, che lo influenz\u00f2 largamente nella sua lunga produzione come decoratore e affreschista. Egli lavor\u00f2 a Udine nel Duomo e in alcuni palazzi, a Venezia e nel Padovano.\nDovette godere di una notevole fama, dimostrata dal viaggio compiuto tra il 1760 e il 1763 alla Corte di Russia nel celebre Palazzo d'Inverno di Pietroburgo, dove oper\u00f2 insieme ad una notevole colonia di artisti provenienti dagli stati italiani. Ritornato presso la corte imperiale, fu attivo soprattutto come architetto di teatro, cio\u00e8 scenografo e come decoratore, dedicandosi con successo agli affreschi di numerose ville su commissione di nobili casate veneziane.\nLa sua attivit\u00e0 lunga e prolifica, caratterizzata da frequenti cambiamenti di stile, fu proseguita da suo figlio Marino, che esegu\u00ec tra il 1802 e il 1803 gli affreschi nel Palazzo Caiselli a Udine."}
{"id": "1883138", "revid": "281901", "url": "https://it.wikipedia.org/wiki?curid=1883138", "title": "Samothymus obtusirostris", "text": ""}
{"id": "1883139", "revid": "281901", "url": "https://it.wikipedia.org/wiki?curid=1883139", "title": "Salmo montenegrinus", "text": ""}
{"id": "1883140", "revid": "281901", "url": "https://it.wikipedia.org/wiki?curid=1883140", "title": "Trota illirica", "text": ""}
{"id": "1883142", "revid": "281901", "url": "https://it.wikipedia.org/wiki?curid=1883142", "title": "Trota adriatica", "text": ""}
{"id": "1883144", "revid": "599013", "url": "https://it.wikipedia.org/wiki?curid=1883144", "title": "Bohunice", "text": ""}
{"id": "1883145", "revid": "254059", "url": "https://it.wikipedia.org/wiki?curid=1883145", "title": "Rifugio Firenze", "text": "Il rifugio Firenze in Cisles (in ladino \"Utia de Ncisles\", in tedesco \"Regensburger H\u00fctte\") si trova a 2.040\u00a0m, all'interno del parco naturale Puez-Odle in provincia di Bolzano.\nIl rifugio si trova sull'ampia Alpe di Cisles (\"Cislesalm\"), sul versante meridionale del gruppo delle Odle, sul versante settentrionale della val Gardena. Proprio da Santa Cristina Valgardena, con la cabinovia Col Raiser \u00e8 possibile raggiungere in 15 minuti il rifugio.\nStoria.\nIl rifugio fu costruito nel 1889 dalla sezione di Ratisbona del Deutscher und \u00d6sterreichischer Alpenverein.\nNel 1920 il rifugio pass\u00f2 alla propriet\u00e0 del CAI di Firenze. Nel 2010, per effetto dello statuto sulle autonomie locali, la propriet\u00e0 \u00e8 passata alla Provincia autonoma di Bolzano.\nAccessi.\n\u00c8 possibile raggiungere il rifugio:\nAscensioni.\nDal rifugio \u00e8 possibile raggiungere \nTraversate.\nDal rifugio Firenze \u00e8 possibile raggiungere "}
{"id": "1883147", "revid": "322321", "url": "https://it.wikipedia.org/wiki?curid=1883147", "title": "Documenta IX", "text": "La documenta IX fu la grande mostra internazionale di arte contemporanea che ebbe luogo a Kassel tra il 13 giugno e il 20 settembre 1992 sotto la direzione artistica del belga Jan Hoet con il simbolo del cigno bianco e nero.\nQuesta edizione ebbe un record di visitatori con un totale di 603.456.\nLuoghi espositivi.\nI luoghi espositivi furono: Museum Fridericianum, Ottoneum, Friedrichsplatz, documenta-Halle, Orangerie (Karlsaue), \"Aue-Pavillons\" costruzione temporanea al Karlsaue, la Neue Galerie, anche il centro fu usato come spazio per le opere.\nLa documenta IX fu la \u201edocumenta dei luoghi\u201c con sette luoghi espositive.\nLe opere.\n195 artisti internazionali presero parte a questa edizione. La pi\u00f9 popolare fu la scultura alta 25 metri \u201eMan walking to the sky\u201c di Jonathan Borofsky sulla Friedrichplatz. \nNella Documenta IX furono esposte oltre 1.000 opere.\nLawrence Carroll"}
{"id": "1883149", "revid": "6340", "url": "https://it.wikipedia.org/wiki?curid=1883149", "title": "DOCUMENTA IX", "text": ""}
{"id": "1883150", "revid": "307923", "url": "https://it.wikipedia.org/wiki?curid=1883150", "title": "Brestovec", "text": ""}
{"id": "1883153", "revid": "307923", "url": "https://it.wikipedia.org/wiki?curid=1883153", "title": "Brezni\u010dka", "text": ""}
{"id": "1883162", "revid": "110157", "url": "https://it.wikipedia.org/wiki?curid=1883162", "title": "Valmorsel", "text": "Valmorsel \u00e8 una frazione di circa 460 abitanti del comune di Salizzole (Provincia di Verona).\nGeografia fisica.\nValmorsel \u00e8 la meno popolata delle tre frazioni del comune di Salizzole essendo anche territorialmente la meno estesa. Si trova nella parte sud-est del territorio comunale al confine con il comune di Concamarise con il quale forma un unico centro urbano e la divisione tra i due abitati \u00e8 fatta da strade e non da elementi naturali. Si estende per circa un chilometro sulla strada provinciale Salizzole-Concamarise e per mezzo chilometro fino alla localit\u00e0 \"Case\" sulla strada per Bionde, altra frazione del comune di Salizzole.\nLuoghi d'interesse.\nChiesa di Santa Maria Assunta e San Rocco.\nLa chiesa \u00e8 stata costruita attorno al 1951 per volont\u00e0 degli abitanti della frazione che dovettero cercare fondi (soprattutto uova, farina) per l'acquisto di materiale edile che sarebbero serviti per erigerla. Per questo \u00e8 soprannominata \"la chiesetta impastata di uova\".\nLa struttura \u00e8 molto semplice e povera. La facciata presenta un piccolo rosone e solo una piccola porta fa accedere dentro l'edificio sacro dove \u00e8 presente un'unica navata. Non presenta alcuna forma di campanile. All'interno si trova un altare in marmo della Valpolicella che sorregge una statua in legno raffigurante la Madonna. \u00c8 inoltre presente una statua, sempre di legno dedicata al Santo patrono (San Rocco) che \u00e8 stata prelevata all'epoca della costruzione della chiesa, da un capitello di Valmorsel.\nLa chiesa a partire dagli anni ottanta \u00e8 stata dichiarata inagibile e quindi chiusa. Solo verso la fine degli anni novanta \u00e8 iniziato il restauro e la messa in sicurezza, incentivati da imprenditori locali ed enti pubblici facendo s\u00ec che il piccolo ed umile tempietto di San Rocco venisse finalmente riaperto nel 2005.\nEconomia.\nLa piccola frazione rispecchia le realt\u00e0 economiche del capoluogo e dei paesi limitrofi. La fonte di ricchezza principale rimane l'agricoltura. Sul territorio di Valmorsel viene coltivata una grande quantit\u00e0 di tabacco. Sono per\u00f2 anche presenti botteghe legate alla costruzione del mobile e sempre riguardante questo settore una delle pi\u00f9 grandi aziende, produttrice di arredamenti, di tutto il territorio della bassa Veronese."}
{"id": "1883168", "revid": "307923", "url": "https://it.wikipedia.org/wiki?curid=1883168", "title": "Ba\u010dkov", "text": ""}
{"id": "1883169", "revid": "1305772", "url": "https://it.wikipedia.org/wiki?curid=1883169", "title": "James Hamilton", "text": ""}
{"id": "1883173", "revid": "322321", "url": "https://it.wikipedia.org/wiki?curid=1883173", "title": "Carlo da Forl\u00ec", "text": "Biografia.\nOrigini e carriera ecclesiastica.\nOriginario della nobile famiglia forlivese dei Nardini, Carlo da Forl\u00ec (nome col quale venne maggiormente conosciuto nell'ambiente ecclesiastico), aveva intrapreso ancora giovane la carriera ecclesiastica divenendo monaco benedettino ed ottenendo la licenza in diritto canonico. Nel 1451 viene indicato dalle fonti come priore del monastero di San Maiolo a Pavia, ma in quell'anno venne incaricato dall'arcivescovo di Milano, Giovanni III Visconti, di presenziare ad un inventario degli oggetti del duomo, collezione a cui egli aveva contribuito personalmente con la donazione di un ricco piviale. Eletto nel febbraio del 1452 vicario generale dall'arcivescovo Giovanni, Nel 1455 venne nominato commissario pontificio per la raccolta delle decime destinate a finanziare la crociata progettata da papa Callisto III e poi mai realizzata. Nel frattempo, dal 1453 (il Bugatti l'anticipa al 1451, cos\u00ec come il Giulini), era divenuto abate del monastero di San Celso a Milano.\nArcivescovo di Milano (1457-1461).\nElezione inaspettata.\nCarlo da Forl\u00ec fu inaspettatamente nominato arcivescovo di Milano il 19 ottobre 1457, alla morte dell'arcivescovo Gabriele Sforza, da parte del fratello dello scomparso prelato, il duca di Milano Francesco. Questi, infatti, aveva chiesto prima al francescano Giovanni Piceno di assumere la guida della diocesi, ma rifiut\u00f2. La scelta quindi cadde sull'abate di San Celso e, poco dopo, Carlo da Forl\u00ec ebbe l'approvazione anche dello stesso Callisto III, il giorno 23 ottobre. Sconosciuta \u00e8, invece, la data di consacrazione episcopale: si pu\u00f2 presumere che essa l'abbia ricevuta non oltre l'autunno dello stesso anno, per poter cos\u00ec esercitare le sue funzioni vescovili.\nLa traslazione delle reliquie di san Galdino e del Santo Chiodo.\nAd appena un anno dalla sua elezione alla cattedra episcopale, eman\u00f2 un decreto ufficiale per la demolizione dell'antica chiesa di Santa Tecla che gi\u00e0 dal 1392 era stata dichiarata troppo pericolante per la sua vetust\u00e0 e come tale si era iniziata nel 1396 la costruzione di una nuova cattedrale, l'attuale Duomo di Milano. L'arcivescovo, il 3 marzo del 1461, fece trasportare, visti i cedimenti architettonici dell'antica chiesa, le reliquie di san Galdino e quelle del Santo Chiodo, ivi conservate, nel Duomo. Sempre nel marzo del medesimo anno, Carlo da Forl\u00ec diede ordine di demolire Santa Tecla, nonostante una violenta opposizione dei chierici legati alla chiesa.\nI Gesuati e altre iniziative pastorali.\nCarlo da Forl\u00ec accolse e promosse in Milano la confraternita laica dei gesuati. Nel 1458 l'arcivescovo rimase profondamente colpito dalla figura di Antonio Bettini, legato pontificio inviato per sollecitare Francesco Sforza nel sostenere la crociata lanciata dal papa. Carlo da Forl\u00ec e Francesco Sforza, pertanto, donarono ai gesuati il cenobio di San Girolamo fuori Porta Vercellina. Poche altre informazioni ci sono pervenute del pontificato di questo arcivescovo. Si sa, per esempio, che comp\u00ec delle visite pastorali nella parrocchia di San Babila a Milano, presso l'Ospedale Maggiore e nella Pieve di Rosate.\nLa data di morte.\nDi Carlo da Forl\u00ec non si sa neppure esattamente la data di morte: l'Ughelli la fissa al 1460, ma la data della traslazione delle reliquie del 1461 smentisce quest'ipotesi. Secondo il Giulini, leggendo degli archivi contenuti nell'archivio capitolare, l'arcivescovo mor\u00ec tra 4 ottobre e l'8 novembre del 1461, in quanto il vicario generale don Ambrogio Crivelli pass\u00f2 dall'essere vicario generale a vicario capitolare della diocesi in nome del defunto arcivescovo. Gli successe il nipote Stefano Nardini, cardinale e uomo politico di grande influenza alla corte pontificia.\nSuccessione apostolica.\nLa successione apostolica \u00e8:"}
{"id": "1883180", "revid": "144796", "url": "https://it.wikipedia.org/wiki?curid=1883180", "title": "Carlo I da Forl\u00ec", "text": ""}
{"id": "1883181", "revid": "121837", "url": "https://it.wikipedia.org/wiki?curid=1883181", "title": "Disco (geometria)", "text": ""}
{"id": "1883182", "revid": "181699", "url": "https://it.wikipedia.org/wiki?curid=1883182", "title": "Feticidio", "text": ""}
{"id": "1883183", "revid": "599013", "url": "https://it.wikipedia.org/wiki?curid=1883183", "title": "Borov\u00e1", "text": ""}
{"id": "1883187", "revid": "122569133", "url": "https://it.wikipedia.org/wiki?curid=1883187", "title": "La notte dei mostri di fango", "text": "La notte dei mostri di fango (\"You Can't Scare Me!\") \u00e8 il quindicesimo libro della serie horror per ragazzi \"Piccoli brividi\", scritta da R. L. Stine.\nTrama.\nEddie, Charlene, Molly ed Herbie (detto \"Berretto\") sono quattro dodicenni che vivono in una cittadina ai margini di una palude nel sud della California, dove frequentano la scuola locale. I quattro, in particolare Eddie, sono irritati da una loro compagna di classe, Courtney, che sembrerebbe non aver paura di nulla e risulta essere brava in tutto. Durante una gita scolastica, Courtney mette in ridicolo pi\u00f9 volte il pauroso Eddie, che si era spaventato prima per un'innocua biscia verde e poi per due bombi. I quattro decidono allora di spaventarla, per dimostrare a tutti che pu\u00f2 provare anche lei paura. Cos\u00ec, per prima cosa, mettono un serpente nero di gomma molto realistico, appartenente al fratello di Molly, nel suo sacchetto del pranzo, ma Courtney lo divide con il professore, che si ritrova il giocattolo in mano. Successivamente la ragazza fa di nuovo la figura dell'eroina, calpestandolo fino a staccargli la testa. Il pomeriggio, mentre i ragazzi tornano a casa, incrociano la signora Rudolph, una vicina di casa di Eddie, che chiede loro di aiutarla a salvare il suo gatto che \u00e8 finito su un albero. Eddie a causa delle vertigini non trova il coraggio, ma in quel momento interviene Courtney che si arrampica e recupera il micio. La vicina prima di allontanarsi fa sentire ancora pi\u00f9 in colpa Eddie, e inoltre Courtney fa intendere ai quattro amici che ha capito che sono stati loro a mettere il serpente finto nel sacchetto. Allora i ragazzi decidono di farle cadere in testa una delle tarantole che stanno nel laboratorio di scienze. Dopo molte difficolt\u00e0 Eddie e Berretto riescono a catturarne una, ma per errore la fanno cadere su Charlene, che a sua volta la butta addosso a Molly. Per vendicarsi le ragazze rivelano al professore che sono stati loro, e per questo finiscono in punizione. Provano allora a spaventare Courtney con Ranuncolo, il grosso San Bernardo di Charlene, ma anche questo piano fallisce.\nEddie sta per arrendersi, ma poi gli viene in mente l'idea che per spaventare Courtney devono farlo di notte, cos\u00ec con uno stratagemma il gruppo riesce a condurre la ragazza e la sua migliore amica Denise in un bosco dove si trova la casa sull'albero delle due amiche. Il loro intento \u00e8 quello di fare uscire Kevin (il fratello maggiore di Eddie) e i suoi amici travestiti da spaventosi Mostri di Fango, degli esseri mostruosi che, secondo una leggenda locale, sarebbero i cadaveri dei coloni che, molti secoli addietro, vennero lasciati morire dopo un tremendo temporale che colp\u00ec l'area paludosa della cittadina (dove vivevano). Attirata dunque Courtney in trappola nella palude, Eddie e gli altri, appostatisi, aspettano l'arrivo del fratello e dei suoi amici ma, inaspettatamente, egli gli comunica di aver forato una gomma alla sua macchina, e proprio in quel momento, sotto la casa sull'albero, appare un'orda di veri Mostri di Fango dal letto melmoso del fiume. Tutti i ragazzi, alla fine, riescono a fuggire mettendosi in salvo. L'apparizione degli esseri, in effetti, ha spaventato Courtney, ma mentre Eddie e i suoi amici sono rimasti sconvolti, la ragazzina va in giro vantandosi di aver avuto ragione sull'esistenza dei Mostri di Fango nei giorni successivi all'evento. Eddie rivela allora che lui e i suoi amici vorrebbero ancora fargliela pagare, ma non possono perch\u00e9 hanno troppa paura.\nEpisodio TV.\nDa questo libro \u00e8 stato tratto un episodio della serie televisiva che, tuttavia, presenta numerose differenze rispetto alla versione cartacea:"}
{"id": "1883196", "revid": "767487", "url": "https://it.wikipedia.org/wiki?curid=1883196", "title": "Alouatta pigra", "text": "L'aluatta del Guatemala (\"Alouatta pigra\" ), in spagnolo \"saraguato\", \u00e8 un primate platirrino della famiglia degli Atelidi.\nDistribuzione.\nVive in Messico sud-orientale (stati di Campeche, Chiapas e Quintana Roo: sono gli unici primati dello Yucat\u00e1n), Belize e Guatemala settentrionale: \u00e8 endemica della \"Selva Maya\", una grande foresta pluviale al confine fra i tre stati.\nDescrizione.\nDimensioni.\nMisura circa un metro e mezzo di lunghezza, di cui poco pi\u00f9 della met\u00e0 spetta alla coda, per un peso che sfiora i 12\u00a0kg: queste misure ne fanno la pi\u00f9 grande delle scimmie urlatrici ed uno dei primati autoctoni pi\u00f9 grandi del Nuovo Mondo.\nAspetto.\nIl pelo \u00e8 uniformemente nero, leggermente pi\u00f9 lungo sulla gola rispetto al resto del corpo: in corrispondenza dei genitali, il pelo diventa bianco. I maschi hanno un caratteristico scroto di colore rosa, che \u00e8 la principale caratteristica distintiva fra questa specie e la congenere \"Alouatta palliata\", di cui la sottospecie \"mexicana\" \u00e8 simpatrica con \"A. pigra\".\nDimorfismo sessuale.\nI maschi sono molto pi\u00f9 grandi delle femmine: basti pensare che il peso medio dei maschi \u00e8 11,4\u00a0kg, mentre quello delle femmine \u00e8 di 6,5\u00a0kg.\nBiologia.\nSi tratta di animali sociali, che vivono in gruppi di 5-10 individui, quindi di dimensioni inferiori a quelli delle altre scimmie urlatrici: di questi, i due terzi sono adulti, distribuiti solitamente in rapporto maschi/femmine di 4:3. Un gruppo \u00e8 solitamente composto da un maschio dominante e varie femmine coi propri cuccioli: a volte si trovano anche altri maschi subordinati, il cui ruolo \u00e8 con tutta probabilit\u00e0 quello di difendere il gruppo in caso di pericolo. Pare che le dimensioni del gruppo siano inversamente proporzionali al numero di cuccioli portati con successo all'et\u00e0 adulta, a causa dell'alta probabilit\u00e0 di infanticidio da parte dei maschi subordinati.\nA volte si trovano maschi solitari o gruppi di giovani maschi apolidi: questi maschi possono usurpare il trono dei maschi dominanti oppure crearsi un nuovo gruppo. Li si trova spesso associati alla scimmia ragno \"Ateles geoffroyi\".\nRispetto alle altre scimmie urlatrici, ha abitudini pi\u00f9 terricole: come le congeneri, tuttavia, questi animali sono piuttosto statici, passando circa il 70% del tempo a riposare ed il restante tempo a mangiare e dedicando solo una minima parte alla socializzazione. I lunghi periodi d'inattivit\u00e0 di questi animali servono a dare all'intestino il tempo di digerire le foglie, poich\u00e9 nelle scimmie urlatrici mancano molti adattamenti tipici degli animali erbivori.\nRispetto alle altre scimmie urlatrici, in questi animali la densit\u00e0 per chilometro quadro \u00e8 pi\u00f9 bassa (al massimo 90 individui per km\u00b2): ogni gruppo difende il proprio territorio emettendo delle potenti vocalizzazioni (88 decibel a 5\u00a0m di distanza). Quando sono presenti pi\u00f9 maschi, essi tendono a vocalizzare a turno, sicch\u00e9 ascoltando i canti di queste scimmie \u00e8 possibile intuire con precisione il numero di maschi presenti nei vari gruppi: queste indicazioni sono fondamentali per un determinato gruppo, che in base al numero stimato di individui rivali pu\u00f2 decidere o meno di confrontarsi fisicamente.\nAlimentazione.\nSi tratta di animali esclusivamente erbivori: si nutrono principalmente di foglie, fiori e soprattutto di frutta. Sono infatti le specie pi\u00f9 frugivore del genere \"Alouatta\", e tendono a mangiare foglie solo qualora i frutti siano scarsi o difficili da reperire.\nRiproduzione.\nGeneralmente, solo il maschio dominante e pochi altri maschi ad un livello alto della scala gerarchica possono copulare: il ciclo estrale delle femmine dura 11-20 giorni, ma i giorni fertili sono in tutto 2-4.\nPrima dell'accoppiamento, il maschio annusa l'urina della femmina e ne lecca i genitali per verificare a che punto \u00e8 il ciclo estrale: per dimostrare la propria predisposizione all'accoppiamento, ambedue i sessi cacciano ripetutamente la lingua dentro e fuori dalla bocca. Pare inoltre che le femmine possano incitare i maschi afferrando loro i peli della testa.\nLa gestazione dura sei mesi, al termine dei quali viene partorito un unico cucciolo: quest'ultimo ha una colorazione argentata, che mantiene fino ai due mesi e mezzo d'et\u00e0, quando viene rimpiazzata dal consueto mantello nero.\nSpesso i maschi commettono infanticidio: si pensa che lo scopo di questo gesto sia quello di limitare la troppa crescita dei gruppi, con conseguente impoverimento delle risorse. I piccoli restano con la madre per circa un anno: essa li difende strenuamente da ogni pericolo.\nLa maturit\u00e0 sessuale viene raggiunta attorno ai 3-4 anni d'et\u00e0: gi\u00e0 a 4 mesi, tuttavia, lo scroto dei maschi pu\u00f2 colorarsi di rosa.\nLa speranza di vita di questi animali si aggira attorno ai 20 anni."}
{"id": "1883198", "revid": "1869172", "url": "https://it.wikipedia.org/wiki?curid=1883198", "title": "Ballerus ballerus", "text": "L'abramide medio o zope (Ballerus ballerus) \u00e8 un pesce d'acqua dolce appartenente alla famiglia Cyprinidae.\nDistribuzione e habitat.\nIl suo areale va dal corso del fiume Elba verso est fino al Volga, comune nel Danubio e nei suoi affluenti, \u00e8 presente nei tributari del Mar Baltico comprese Svezia e Finlandia meridionali.\n\u00c8 stata introdotta nel Po ma non si sa se si sia acclimatata.\nIl suo habitat \u00e8 nella Zona dell'Abramis brama, in fiumi lenti e ricchi di vegetazione sommersa.\nDescrizione.\n\u00c8 molto simile all'abramide comune ma presenta alcune marcate differenze che la rendono inconfondibile:\nMolto simile anche all'abramide nano da cui si distingue per gli occhi e le scaglie pi\u00f9 grandi e per la bocca molto piccola che \u00e8 in posizione inferiore (in \"B. ballerus\" \u00e8 rivolta verso l'alto).\nRiproduzione.\nAvviene in maggio-giugno, i riproduttori risalgono i corsi fino alla Zona della trota per la deposizione.\nLa biologia della specie \u00e8 poco nota.\nAlimentazione.\nZooplancton e piccoli invertebrati bentonici.\nPesca.\nPrivo di interesse in Europa occidentale sia per la pesca sportiva che professionale a causa delle dimensioni ridotte e della notevole liscosit\u00e0. In Russia invece ha una certa importanza e viene pescato con le reti."}
{"id": "1883206", "revid": "31789", "url": "https://it.wikipedia.org/wiki?curid=1883206", "title": "Digimon World", "text": ", \u00e8 un videogioco 3D pubblicato dalla Bandai e realizzato dalla sussidiaria BEC Co., Ltd. (acronimo di Bandai Entertainment Company) nel 1999, per la piattaforma Sony PlayStation ed in seguito convertito anche per PC, quest'ultimo distribuito solo in Corea del Sud.\nPoich\u00e9 \u00e8 stato rilasciato poco prima della messa in onda in Giappone della prima serie dei Digimon, \"Digimon Adventure\", esso si basa totalmente sul Digimon virtual pet. Il titolo ebbe vita ad una moltitudine di sequel, che per la maggior parte dei quali non sono relazionati tra loro in termini di storia, personaggi e giocabilit\u00e0.\nTrama.\nA Tokyo (Giappone), il ragazzino protagonista, dopo una riunione al parco con i suoi amici a cui assiste ad una sfida virtuale tra due Digimon, torna a casa verso l'ora di cena e viene risucchiato dentro il Digivice personale che si trova in camera sua, conducendolo sull'Isola di File. Ci\u00f2 per volere di Jijimon, capo dell'ormai desolata File City, che gli racconta di come tutti i Digimon avessero perso inesorabilmente la propria memoria, divenendo di natura aggressiva e abbandonandola. Il ragazzino \u00e8 invitato, dunque, a rimandare quanti pi\u00f9 ne pu\u00f2 in citt\u00e0, in modo tale da riportarla fiorente come un tempo. Lungo il cammino, egli \u00e8 accompagnato da un Digimon partner che deve accudire e allenare per poter affrontare tutti i possibili pericoli. Al continuo proseguirsi, scoprir\u00e0 alla fine il piano malvagio di Analogman, un autentico genio del computer che, ritenendo i Digimon come possibili schiavi da porre al servigio degli esseri umani, ha in mente di ottenere il completo controllo dell'isola e di tutti i suoi abitanti. Al protagonista, perci\u00f2, non resta che sconfiggerlo, per far tornare la pace a Digiworld.\nModalit\u00e0 di gioco.\nIl gameplay di \"Digimon World\" eredita quello di \"\", gioco uscito solo in Giappone sul Sega Saturn l'anno precedente (1998). Essendo basati entrambi sul Digimon virtual pet, difatti si incentra sull'interazione e il rapporto che si instaura tra il giocatore e il suo animale da compagnia videoludico, in questo caso il Digimon partner, che il quale gli si esprime e comunica con la nuvolette. A differenza di tale, viene implementato con l'aggiunta di elementi d'avventura, ruolo e strategia in terza persona.\nPrima che una partita comincia del tutto bisogna seguire il dialogo di Jijimon: lui prima proporr\u00e0 di rispondere a due semplici domande, le cui risposte date comporteranno l'ottenere del Digimon all'inizio dell'esplorazione (un Agumon o un Gabumon), poi chieder\u00e0 di personalizzare il nome sia del protagonista che del compagno in questione. Di seguito, nei primi tre sottoparagrafi, sono elencati le tre caratteristiche principali di cui il titolo si compone.\nAllevamento.\nIl primo elemento consiste nel nutrire (con pezzi di carne o i Digifunghi) il proprio compagno Digimon, permettergli di dormire quando ha sonno (il giocatore cos\u00ec salver\u00e0 la partita finora fatta), e di portarlo al WC prima che sia troppo tardi. Crescendo e sviluppandosi, pu\u00f2 assumere nuove forme pi\u00f9 potenti, passando per i cinque livelli di digievoluzione presenti (Primario, Primo Stadio, Campione, Intermedio ed Evoluto). Accudirlo nel migliore dei modi, contribuisce ad avere migliori progressi nel gioco, mentre un trattamento improprio pu\u00f2 portare a pessime conseguenze, la prima delle quali ottenere un Sukamon o un Numemon facendosela per terra. Tuttavia, pu\u00f2 morire per sconfitta perdendo le tre vite a disposizione o, pi\u00f9 semplicemente, per vecchiaia fino ai 15 anni di et\u00e0; a riguardo, sull'angolo in alto a sinistra dello schermo \u00e8 visualizzato un orologio biologioco, che il quale indica la sua durata vitale di 24 ore (oltre al giorno e alla notte). Nel secondo caso, si pu\u00f2 scegliere un Digiuovo tra i quattro proposti (sar\u00e0 casuale quando avviene nel primo caso), e con il nuovo che ne uscir\u00e0, il ciclo si ripete mantenendo i ricordi della sua precedente vita.\nPer allevare bene il proprio partner, occorre mantenere equilibrati i parametri \u201cFelicit\u00e0\u201d e \u201cDisciplina\u201d, e non far riempire il parametro \u201cMalessere\u201d (ambedue le barre sono visualizzate nell'angolo in basso a destra sempre dello schermo). Per i primi due, basta soddisfare i suoi bisogni, farlo riposare, dargli da mangiare e mandarlo in bagno quando lo chieder\u00e0, in pi\u00f9 anche i combattimenti aiutano allo scopo. Si pu\u00f2 anche elogiarlo o sgridarlo: la prima opzione fa salire un po' la Felicit\u00e0 ma fa calare la Disciplina, la seconda ottiene l'effetto opposto. Inoltre, se il Digimon \u00e8 indisciplinato, si rifiuter\u00e0 di accettare quattro oggetti utili: la Benda o la Medicina se \u00e8 ferito oppure malato, il Vasino Portatile in assenza di una toilette nei paraggi e l'Auto-Pilota, che consente il teletrasporto del protagonista a File City quando egli \u00e8 lontano da essa. Il parametro Malessere, invece, aumenta ogni volta che il Digimon non va correttamente in bagno: riempire completamente questo valore comporta la sua digievoluzione in uno dei due sopracitati.\nAllenamento.\nIl secondo elemento riguarda il dover mantenere in forma il proprio compagno Digimon. Di fianco File City \u00e8 presente un'ampia palestra chiamata \u201cPalestra Verde\u201d (Green Gym), completa dei sei attrezzi abbinati alle sue sei capacit\u00e0 espresse in statistica, i quali a loro volta sono indicati da un cartello con l'icona: salute, mana, attacco, difesa, velocit\u00e0 e intelligenza. Il giocatore pu\u00f2 scegliere liberamente e quando vuole un attrezzo, in modo da far incrementare in punti la prosperit\u00e0 del proprio partner (due differenti capacit\u00e0 per ciascuno). Vi si avranno due opzioni, \u201cNormale\u201d e \u201cProva Bonus\u201d, quest'ultima una volta selezionata, vedr\u00e0 apparire sullo schermo il riquadro di una slot machine composta dalle medesime icone: se il tris ottenuto sar\u00e0 corrispondente a quello dell'icona in questione, allora sempre tale prosperit\u00e0 viene raddoppiata.\nTuttavia, in ambedue le scelte, un loro uso troppo eccessivo provocano non solo il dimezzamento dei punti prosperit\u00e0 da guadagnare, ma causano anche la stanchezza del proprio compagno, facendo scendere solo il parametro \u201cFelicit\u00e0\u201d. Si possono anche trovare in zone specifiche dell'Isola di File altre palestre, non complete come quella citata e con altri tipi di attrezzi.\nCombattimento.\nIl terzo ed ultimo elemento si fonda su alcuni comandi che il giocatore pu\u00f2 imporre al proprio compagno Digimon, come \u201cRitirata\u201d o \u201cAuto\u201d. Col progredire del gioco, si aggiungono sei di nuovi, tra cui \u201cAttacca\u201d e \u201cDistanza\u201d. Solitamente una battaglia ha inizio quando le strade del protagonista e del Digimon selvatico si incrociano e, pertanto, talvolta \u00e8 inevitabile affrontare uno scontro. Tuttavia, gli scontri sono necessari sia per permettere al proprio Digimon di incrementare le sue prosperit\u00e0, di conseguenza acquisire nuove e pi\u00f9 potenti tecniche, sia per ottenere denaro (i Bits) con a volte uno dei vari oggetti e, soprattutto, riportare le creature digitali a File City.\nAccrescere la citt\u00e0, infatti, \u00e8 altres\u00ec essenziale per rendere pi\u00f9 facile le esigenze del proprio compagno e simili. Dentro la casa di Jijimon \u00e8 esposto un Digivice, che il quale memorizzer\u00e0 per il giocatore quanti pi\u00f9 tipi differenti forti del suo partner, questo da potergli usufruire della modalit\u00e0 \u201c\"Battle Mode\"\u201d disponibile nel men\u00f9 iniziale, in modo cos\u00ec da sfidare in base al numero di battaglie (uno, tre o cinque) nelle tre selezionabili arene, i Digimon posseduti da un altro giocatore. Lo stesso Digivice pu\u00f2 essere simultaneamente usato per salvare una normale partita in corso.\nAltro.\n\"Digimon World\", comunque, aggiunge a tutto ci\u00f2 un elevato numero di minigiochi, tra cui la pesca, l'arena per i tornei ed il curling. Sono anche disponibili missioni minori, essenzialmente per reclutare nuovi Digimon o per altre sorprese nascoste. Infine, sono offerte al giocatore numerose imprese premiate con medaglie, consentendo cos\u00ec una prolungata partita anche dopo il completamento della storia principale.\nLe edizioni importate presentano numerosi errori di programmazione, che minano l'esperienza di gioco e, nel caso specifico di quella PAL, rendono impossibile finirlo al 100%; la NTSC nordamericana venne pubblicata con quasi tutti quei bug corretti nel 2000, questo grazie al fatto che venne riprogrammata dalla software house Flying Tiger Development. Per le carte collezionabili dei Digimon e le insegne dei luoghi, \u00e8 stata mantenuta la lingua giapponese anche nelle stesse.\nAccoglienza.\nVendite.\n\"Digimon World\" \u00e8 rientrato successivamente nella lista dei titoli Greatest Hits e Platinum per PlayStation, rispettivamente in Nord America e in Europa, con una buona cifra intorno alle copie vendute in Giappone, in diretta concorrenza locale con i primi due capitoli per Game Boy del franchise \"Pok\u00e9mon\" di Nintendo: \"Pok\u00e9mon Rosso e Blu\".\nGiudizio della critica.\nIl gioco ricevette delle valutazioni miste da parte dei siti web specializzati. Sia \"IGN\" che \"GameSpot\" affermarono che \u00e8 raccomandato solo ai fan pi\u00f9 accaniti del noto brand \"Digimon\". Raffaele Staccini del sito \"Multiplayer.it\" classific\u00f2 \"Digimon World\" come il quarto miglior gioco della serie.\nColonna sonora.\n, \u00e8 un album di musica per videogiochi pubblicato solo in Giappone il 15 luglio 1999 (APCG-4044), sette mesi dopo l'uscita del titolo originale.\nIl 31 gennaio 2017, in occasione del lancio in Nord America di \"\", Bandai Namco Entertainment lo ripubblica esclusivamente nella tale regione ma in formato digitale, all'interno di \"Digimon World / Digimon World: Next Order Original Game Soundtrack\".\nEredit\u00e0.\nLe meccaniche del primo \"Digimon World\" vennero rinnovate in una trilogia di videogiochi per PlayStation, sempre a tema \"Digimon\", pubblicata solo in Giappone nel biennio 2000-2001, chiamata \"Pocket Digimon World\". Oltre al controller DualShock sono compatibili anche con la PocketStation, una periferica portatile Sony anch'essa uscita solo nel paese nipponico, con la quale si sfrutta le sue funzioni per ricreare un'esperienza simile a quella del Digimon V-Pet.\n' per PlayStation Portable, pi\u00f9 il suo aggiornamento per Nintendo 3DS ('), lo si pu\u00f2 considerare come il reboot del suddetto capitolo. Il suo gameplay rimane invariato come nell'originale, con alcuni miglioramenti apportati, ma ha una storia e dei personaggi del tutto inediti."}
{"id": "1883207", "revid": "1573940", "url": "https://it.wikipedia.org/wiki?curid=1883207", "title": "Alouatta belzebul", "text": "L'aluatta dalle mani rosse (\"Alouatta belzebul\" ) \u00e8 un primate platirrino della famiglia degli Atelidi.\nDescrizione.\nIl pelo \u00e8 solitamente nero, pi\u00f9 rado sulla testa e sulla faccia, che \u00e8 nuda ma dotata di una folta barba, pi\u00f9 abbondante nei maschi: solo nella sottospecie \"discolor\" le mani sono effettivamente di colore rossiccio, come indicato dal nome comune: anche la punta della coda pu\u00f2 essere rossiccia.\nPossiede una coda prensile leggermente pi\u00f9 lunga del corpo, la cui punta presenta la parte inferiore glabra ed assai sensibile: essa viene utilizzata a mo' di quinto arto nei movimenti fra gli alberi.\nBiologia.\nVive in gruppi di 7-15 individui, che passano la maggior parte del tempo in stato d'inattivit\u00e0. Ogni gruppo si compone di un maschio dominante, varie femmine ed eventualmente anche altri maschi in posizione subordinata: il rapporto maschi femmine dev'essere sempre in favore dei primi. All'interno di un gruppo raramente si trovano esemplari adulti imparentati, poich\u00e9 i giovani, appena raggiunta l'et\u00e0 adulta, tendono a lasciare il gruppo natio per andare in cerca di nuovi gruppi di cui entrare a far parte.\nSi tratta di animali prevalentemente folivori, che non disdegnano tuttavia di integrare la propria dieta con frutta e fiori.\nDistribuzione e habitat.\nCon tre sottospecie (\"Alouatta belzebul belzebul\", \"Alouatta belzebul discolor\" ed \"Alouatta belzebul ululata\") vive in Brasile settentrionale ed orientale, dove colonizza le aree di foresta pluviale amazzonica e semidecidua.\nAnche l'aluatta dal mantello (\"Alouatta palliata\") e l'aluatta amazzonica (\"Alouatta nigerrima\") venivano un tempo considerate sottospecie di \"A. belzebul\" (\"Alouatta belzebul palliata\" e \"Alouatta belzebul nigerrima\")."}
{"id": "1883209", "revid": "599013", "url": "https://it.wikipedia.org/wiki?curid=1883209", "title": "Bukov\u00e1", "text": ""}
{"id": "1883210", "revid": "767487", "url": "https://it.wikipedia.org/wiki?curid=1883210", "title": "Timoteo Maffei", "text": "Fu l'arcivescovo milanese che pi\u00f9 di ogni altri incarn\u00f2 lo spirito del religioso umanista italiano, grazie alle doti culturali apprese da Guarino Veronese che fu suo insegnante in giovent\u00f9.\nBiografia.\nNato da una famiglia di origini veronesi, Timoteo Maffei era figli odi Guglielmo e di sua moglie, Orsolina Maffei. Il padre era membro dell'aristocrazia di Bologna ed era giunto a Verona dopo che suo nonno Antonio era stato bandito dalla citt\u00e0 dove risiedeva.\nDurante gli anni della giovinezza, il Maffei frequent\u00f2 le migliori scuole dell'epoca e fu allievo di Guarino Guarini tra il 1425 ed il 1429, anno in cui proprio il Guarini abbandon\u00f2 Verona per trasferirsi a Ferrara. Di questo periodo, il Maffei port\u00f2 sempre nel cuore il desiderio di conciliare il classicismo col cristianesimo e venne aiutato anche da altri insegnanti di rilievo come suo zio Paolo Maffei, noto teologo ed umanista del tempo, nonch\u00e9 canonico regolare lateranense, ed il colto predicatore francescano Alberto Berdini. Doveva gi\u00e0 essere molto noto nel 1436 quando fu tra i giovani veronesi prescelti per recarsi a Firenze a seguito di una legazione veneziana alla guida di Francesco Barbaro che venne inviata per trattare con un reggimento fiorentino e col pontefice Eugenio IV che aveva trovato rifugio nella capitale toscana a causa della tormentata situazione politica a Roma.\nSu spinta dello zio, tra il 1435 ed il 1436, il Maffei matur\u00f2 la vocazione e la decisione di entrare nell'Ordine dei canonici regolari di Sant'Agostino, entrando nel noviziato di Monte Donico, pronunciando poi i voti solenni nel 1437 ed assumendo il nome di Timoteo.\nIniziata l'attivit\u00e0 di predicatore, nel 1439 presenzi\u00f2 alla badia fiesolana dove Vespasiano da Bisticci ebbe modo di ascoltare ed annotare alcuni dei suoi sermoni. Lo stesso monastero era passato proprio in quell'anno sotto la direzione degli agostiniani e Cosimo de' Medici (amico del Maffei) lo aveva dotato di una ricca biblioteca ed il Maffei prescelse proprio il da Bisticci quale archivista per i 200 codici conservati presso l'abbazia. Fu in contatto in questi anni anche col Filarete, dimostrando passione ed attenzione anche in materia di architettura. Per tre volte venne eletto Priore Generale del suo ordine.\nDi indole umile e caritatevole, rifugg\u00ec molte volte le offerte fatte alla sua persona dalla corte pontificia, tra cui quella relativa alla cattedra milanese, propostagli da papa Niccol\u00f2 V nel 1454, a cui rinunci\u00f2 per umilt\u00e0 poco dopo che gli era stato imposto l'incarico.\nNon pot\u00e9 per\u00f2 rifiutare l'arcivescovato di Ragusa che il 4 maggio 1467 gli venne offerto da papa Paolo II in riconoscimento del suo operato. L'accettazione di questa sede diocesana per l'epoca non era un compito semplice dal momento che essa era soggetta ai continui tentativi di invasione da parte degli ottomani. Il Maffei si impegn\u00f2 qui in prima persona per ripristinare la vita religiosa in maniera corretta e sostenere la popolazione in pericolo.\nMor\u00ec a Ragusa nel 1470 ed il suo corpo venne inumato nella cattedrale cittadina."}
{"id": "1883211", "revid": "253269", "url": "https://it.wikipedia.org/wiki?curid=1883211", "title": "Orson Bean", "text": "Biografia.\nOrson Bean nacque a Burlington (Vermont, USA), da George Frederick Burrows e la moglie Marian A. Pollard; era cugino di Calvin Coolidge, l'allora Presidente degli Stati Uniti, e volle prendere un nome d'arte in onore di Orson Welles. Partecip\u00f2 spesso al \"The Tonight Show\", insieme a Jack Paar e Johnny Carson, poi anche negli show \"Mary Hartman, Mary Hartman\" e \"Fernwood 2Nite\". Interpret\u00f2 il ruolo del proprietario dell'emporio Loren Bray nella serie televisiva \"La signora del West\". Fu il padre omofobico di John Goodman nella Situation comedy \"Normal, Ohio\". In precedenza era apparso nella serie televisiva \"Ai confini della realt\u00e0\", interpretando \"Mr. Bevis\" nell'omonimo episodio.\nA Broadway, Orson Bean fu la stella nel cast originale dello spettacolo \"Will Success Spoil Rock Hunter?\" (1955), e venne scelto come protagonista del musical \"Subways Are for Sleeping\" (1961), per cui ricevette una nomination al Tony Award come miglior attore protagonista in un musical, cos\u00ec come per \"Never Too Late\" (1962).\nNel 1977 diede la voce a Bilbo Baggins nel cartone animato \"Lo Hobbit\". Nel 1980 torn\u00f2 a dare la voce allo stesso personaggio ed anche a Frodo Baggins nel cartone animato \"Il ritorno del re\".\nL'attore apparve infine nella terza serie di \"How I Met Your Mother \"nel ruolo di Bob.\nDal 2009 al 2012 fu nel cast nella serie televisiva \"Desperate Housewives\" interpretando il ruolo di Roy Bender.\nPochi i film a cui prese parte: tra essi si ricorda \"Essere John Malkovich\".\nBean \u00e8 morto a Los Angeles l'8 febbraio 2020, all'et\u00e0 di 91 anni, investito da un'auto pirata mentre attraversava la strada.\nVita personale.\nFu sposato dal 1956 al 1962 con l'attrice Jacqueline deSibour, che lo rese padre di Michele.\nSuccessivamente si leg\u00f2 alla stilista Carolyn Maxwell, che spos\u00f2 nel 1965, e dalla quale divorzi\u00f2 nel 1981; i due ebbero tre figli, Max, Susannah ed Ezekiel.\nNel 1993, sul set de \"La signora del West\", incontr\u00f2 Alley Mills, che spos\u00f2 nello stesso anno."}
{"id": "1883215", "revid": "599013", "url": "https://it.wikipedia.org/wiki?curid=1883215", "title": "Bulhary", "text": ""}
{"id": "1883221", "revid": "163465", "url": "https://it.wikipedia.org/wiki?curid=1883221", "title": "Ossiemoglobina", "text": ""}
{"id": "1883229", "revid": "599013", "url": "https://it.wikipedia.org/wiki?curid=1883229", "title": "Giancarlo Martini (ciclista)", "text": "Carriera.\nNato ad Ovada, in provincia di Alessandria, si trasferisce presto a Casal Cermelli, dove inizia la passione per il ciclismo, e l'attivit\u00e0 agonistica, che lo porter\u00e0 a rappresentare l'Italia ai mondiali di ciclismo a Waregem (Belgio) nel 1957 e a Reims (Francia) nel 1958. A fine carriera si trasferisce a Valmadonna, sempre in provincia di Alessandria, dove \u00e8 deceduto il 4 agosto 2018 in seguito a un incidente agricolo.\nNel 1958 ha vinto la Coppa Citt\u00e0 di Asti."}
{"id": "1883232", "revid": "287204", "url": "https://it.wikipedia.org/wiki?curid=1883232", "title": "Mel Lewis", "text": "Lewis comincia a muovere i primi passi sulla batteria all'et\u00e0 di tre anni, e a 15 inizia la sua carriera professionale (dopo avere iniziato ad esibirsi gi\u00e0 all'et\u00e0 di 13 anni). Lavorer\u00e0 intensamente con varie big band (e anche con l'orchestra di Stan Kenton). Nel 1957 si trasferisce a Los Angeles dove approfondisce la tecnica batteristica e ha l'opportunit\u00e0 di collaborare con le big band di Gerald Wilson e Terry Gibbs. Si sposta nuovamente nel 1960, questa volta a New York, dove inizia a suonare con Gerry Mulligan e l'anno dopo parte per suonare in due tourn\u00e9e in Europa, prima con Dizzy Gillespie e poi con Benny Goodman. Nel 1965 fonda insieme a Thad Jones la Thad Jones/Mel Lewis Orchestra, con la quale si esibir\u00e0 regolarmente fino al 1978."}
{"id": "1883233", "revid": "986213", "url": "https://it.wikipedia.org/wiki?curid=1883233", "title": "Nicol\u00f2 Amidano", "text": "Biografia.\nOrigini e carriera ecclesiastica.\nNicol\u00f2 Amidano fu membro di una facoltosa famiglia cremonese che proprio grazie agli Sforza, suoi patrocinatori una volta salito alla cattedra episcopale, era emersa nella prima met\u00e0 del Quattrocento con incarichi di rilievo a corte. Uomo di grande cultura, fu prima canonico del Duomo di Mantova e poi, dopo un lungo soggiorno presso papa Eugenio IV (in questi undici anni di vicinanza al pontefice, l'Amidano partecip\u00f2 al Concilio di Basilea, ove strinse amicizia con Enea Silvio Piccolomini), fu eletto da questi vescovo di Piacenza (il Cazzani propende per il 1446, mentre la \"catholic-hierarchy\" e lo storico Ughielli s'indirizzano per il 1448, specialmente il 15 gennaio). Cameriere segreto del nuovo pontefice Niccol\u00f2 V, l'Amidano rimase vescovo di piacenza fino al 1453.\nArcivescovo di Milano.\nUn breve pontificato.\nA cambiar sede all'Amidano fu proprio suo fratello Vincenzo, segretario del duca Francesco I Sforza. Quest'ultimo, consultato Vincenzo Amidano, propose allo Sforza il nome del fratello quale successore di Giovanni Visconti. Francesco, convintosi, chiese a papa Niccol\u00f2 V di confermare l'Amidano quale arcivescovo della sede milanese. Venne nominato arcivescovo di Milano, secondo il Cazzani, il 26 maggio 1453; Maria Grazia Tolfo e Paolo Colussi (oltre alla \"catholic-hierarchy\") ne anticipano la nomina al 19 marzo. Il suo fu ad ogni modo un episcopato breve, di appena un anno, poich\u00e9 mor\u00ec il 24 marzo 1454 (21 marzo secondo il Cazzani). L'unico atto di rilevante importanza fu l'esortazione rivolta ai milanesi perch\u00e9 mostrassero rispetto e attenzione verso l\"'Ospedale della Piet\u00e0 dei Poveri di Cristo\", fondato cinquant'anni prima da Pietro Filargo."}
{"id": "1883234", "revid": "83531", "url": "https://it.wikipedia.org/wiki?curid=1883234", "title": "Melvin Sokoloff", "text": ""}
{"id": "1883236", "revid": "122315", "url": "https://it.wikipedia.org/wiki?curid=1883236", "title": "Aotus azarai", "text": ""}
{"id": "1883238", "revid": "339392", "url": "https://it.wikipedia.org/wiki?curid=1883238", "title": "FMLN", "text": ""}
{"id": "1883239", "revid": "400694", "url": "https://it.wikipedia.org/wiki?curid=1883239", "title": "Casa (disambigua)", "text": ""}
{"id": "1883240", "revid": "339392", "url": "https://it.wikipedia.org/wiki?curid=1883240", "title": "Abramide medio", "text": ""}
{"id": "1883243", "revid": "1977614", "url": "https://it.wikipedia.org/wiki?curid=1883243", "title": "Parco naturale dello Sciliar-Catinaccio", "text": "Il parco naturale Sciliar-Catinaccio (\"Naturpark Schlern-Rosengarten\" in tedesco) \u00e8 un'area naturale protetta di 6.796 ettari che si trova nella catena delle Dolomiti occidentali in Alto Adige.\nFu istituito nel 1974, primo dei sette parchi in Provincia di Bolzano, e assieme alla zona di tutela paesaggistica dell'alpe di Siusi, va a formare una grande area naturale. Il parco \u00e8 famoso per due delle sue cime pi\u00f9 famose: la \"punta Santner\" e la \"punta Euringer\". Lo Sciliar (\"Schlern\") ha come punto pi\u00f9 alto il monte Pez, con i suoi 2.563 metri s.l.m.. Dall'anno 2003 anche il Catinaccio fa parte dell'area naturale.\nComuni.\nIl parco comprende territori dei comuni di Castelrotto, Tires e Fi\u00e8 allo Sciliar.\nCentro visite.\n\u00c8 stato aperto nei pressi dei Bagni di Lavina Bianca (\"Wei\u00dflahnbad\"), nel comune di Tires, il \"centro informativo Steger S\u00e4ge\", il centro visite del parco. Il centro \u00e8 allestito dentro ad un vecchio mulino ad acqua che faceva funzionare una segheria idraulica, attiva sin dal lontano 1598 fino alla fine degli anni 1950.\nOltre a questo centro visite, presso il lago di Fi\u00e8 si trova un punto informativo (\"Infostelle V\u00f6lser Weiher\").\nFauna.\nAll'interno del parco la fauna presente \u00e8 di varia specie: comprende scoiattoli, falchi, marmotte e tante altre specie. Allo stato semi-libero invece, esistono allevamenti di cavalli, mucche e capre."}
{"id": "1883249", "revid": "1605525", "url": "https://it.wikipedia.org/wiki?curid=1883249", "title": "Il denaro (Zola)", "text": "Il denaro (traduzione italiana del titolo originale francese \"L'Argent\") \u00e8 un romanzo di \u00c9mile Zola costituente il diciottesimo volume del ciclo de I Rougon-Macquart.\nTrama.\nIl libro, pubblicato nel 1891 e ambientato nella Parigi imperiale di Napoleone III, narra le vicende di una grande speculazione finanziaria architettata da Aristide Saccard.\nSaccard, assieme a Madame Caroline e al fratello Hamelin (un vulcanico ingegnere pieno d'idee), sognano e realizzano il grandioso progetto di realizzare la Banca universale, che servendosi dei soldi di molti risparmiatori della borghesia dell'epoca, opera alcuni progetti nel Medio Oriente infervorato della costruzione del Canale di Suez.\nIl romanzo descrive una Parigi molto dinamica, siamo nell'anno dell'Esposizione universale, la Borsa parigina \u00e8 tra le pi\u00f9 importanti del mondo moderno e qui Saccard assieme ai suoi soci trova terreno fertile per realizzare il suo sogno, perch\u00e9 come dice Maxime, il figlio di Saccard, lui non ama il denaro come un avaro, non vuole ammucchiarlo, ma lo vuole far scaturire come una sorgente, da ogni luogo. Non a caso la sede della Banca universale da lui realizzata, la pensa e la realizza come un palazzo principesco.\nL'eccesso speculativo porter\u00e0 all'inevitabile distruzione del sogno, trascinando con s\u00e9 tutti quelli che in Saccard avevano creduto. Tuttavia esso sfuggir\u00e0 dal castigo, grazie alla sua sfrenata immaginazione ed esiliato nei Paesi Bassi si rimette a trafficare. Nel finale soltanto madame Caroline uscir\u00e0 dalla distruzione come rigenerata, come l'aria stranamente mite di una primavera parigina.\nLa vicenda \u00e8 ispirata alla parabola del banchiere Paul Eug\u00e8ne Bontoux e dell\"Union G\u00e9n\u00e9rale\", una banca d'affari fallita nel 1882."}
{"id": "1883253", "revid": "1573940", "url": "https://it.wikipedia.org/wiki?curid=1883253", "title": "Kickers Emden", "text": "Il BSV Kickers Emden \u00e8 una societ\u00e0 calcistica tedesca di Emden, Bassa Sassonia. Il 1\u00ba febbraio 2012 ha dichiarato insolvenza, mentre disputava la Oberliga, quinto livello del campionato di calcio tedesco.\nStoria.\nIl club calcistico inizi\u00f2 a giocare nel 1928 come sezione del \"Emder Turnverein\", societ\u00e0 di ginnastica nata nel 1861, mentre la societ\u00e0 vera e propria nacque il 24 marzo 1946.\nNel 1949, la squadra fu promossa in Amateuroberliga Niedersachsen-West, a quel tempo un girone di seconda divisione. Lo vinse alla fine della stagione 1950-1951 ed avanz\u00f2 ai play-off per la promozione in Oberliga Nord (I) che per\u00f2 perse. Fino al 1963, anno della creazione della Bundesliga, la compagine disput\u00f2 campionati mediocri e nel 1964 retrocesse in Verbandsliga Niedersachen-Nord (IV); conquist\u00f2 la promozione in Amateurliga Niedersachsen (III) nel 1970, ma ritorn\u00f2 in quarta serie appena tre anni dopo.\nTra il 1975 e il 1983 l'Emden gioc\u00f2 in campionati posizionati sotto il quarto livello. Raggiunse la Verbandsliga Niedersachsen (IV) nel 1983, ma torn\u00f2 in quinta divisione tre stagioni dopo. Nel 1988 fu nuovamente promosso in quarta divisione e dopo aver vinto il campionato, pass\u00f2 nel 1991 in Amateuroberliga Nord (III).\nNell'annata 1992-1993, il Kickers partecip\u00f2 per la prima volta alla Coppa di Germania ma fu sconfitto con facilit\u00e0 per 1-5 dal Saarbr\u00fccken, a quel tempo militante in Bundesliga. Il club poi ebbe la possibilit\u00e0 di partecipare alla Coppa di Germania in altre occasioni, dopo aver vinto la Coppa della Bassa Sassonia nel 1996 e nel 2000 anche se entrambe le partecipazioni si conclusero al primo turno della rassegna. Nel 1996-1997 fu sconfitto per 1-3 dal Fortuna D\u00fcsseldorf, squadra di Bundesliga, nel 2000-2001 fu piegato 0-1 dal , squadra di 2. Bundesliga.\nIl primo posto conquistato nella stagione 1993-1994 in Amateuroberliga Nord e la successiva eliminazione dai play-off promozione, pu\u00f2 essere considerato il miglior risultato recentemente raggiunto dalla societ\u00e0. Il club continu\u00f2 a giocare a livelli competitivi anche nella nuova Regionalliga, ma un quindicesimo posto alla fine del campionato 1998-1999 lo fece retrocedere in quarta divisione. La compagine gioc\u00f2 in Oberliga Niedersachsen/Bremen (IV) per cinque anni, sfiorando la promozione nel 2000 e nel 2003, quando perse ai play-off rispettivamente con L\u00fcneburger SK e con VfR Neum\u00fcnster.\nNel 2005 l'Emden ha terminato la nuova Oberliga Nord (IV) al primo posto ed \u00e8 stato promosso in Regionalliga Nord e grazie al nono posto ottenuto nella Regionalliga 2007-2008 si \u00e8 qualificato alla prima stagione di 3. Liga."}
{"id": "1883263", "revid": "767487", "url": "https://it.wikipedia.org/wiki?curid=1883263", "title": "Cock and Ball Torture (gruppo musicale)", "text": "I Cock and Ball Torture sono una band Porngrind tedesca formata nel 1997 e sono tra i maggiori esponenti del genere."}
{"id": "1883264", "revid": "144796", "url": "https://it.wikipedia.org/wiki?curid=1883264", "title": "Giovanni III Visconti", "text": "Biografia.\nOrigini e l'arcivescovo \"contestato\".\nMembro della prestigiosa famiglia ducale dei Visconti, Giovanni III era imparentato direttamente con altri importanti vescovi di Milano quali Giovanni e Ottone Visconti, suoi omonimi, antenati e gloriosi predecessori. Figlio del generale Vercellino Secondo Visconti dei Visconti di Somma e di Giovanna Visconti, Giovanni fu arciprete del Capitolo Metropolitano dal 1400 al 1406 e fu eletto una prima volta arcivescovo di Milano negli anni 1409-1417 da parte di Gregorio XII, carica che gli verr\u00e0 poi revocata in seguito alle decisioni del Concilio di Costanza. Da quel momento in poi, scomparve dalla scena religiosa attiva (fu commendatario del monastero di Morimondo) fino al 1450.\nArcivescovo di Milano (1450-1453).\nL'attenzione verso il culto.\nNel 1450 Milano fu conquistata, dopo la breve parentesi della Repubblica Ambrosiana, da Francesco Sforza, genero dello scomparso duca Filippo Maria Visconti. Lo Sforza ottenne da Niccol\u00f2 V che il Visconti fosse nominato arcivescovo di Milano (il Rampini era morto a Roma in occasione del Giubileo), cosa che avvenne il 3 agosto del medesimo anno. Nel suo breve pontificato, il Visconti si adoper\u00f2 per una riorganizzazione del Capitolo del Duomo: cre\u00f2, infatti, la quarta capitolare nella figura del Prevosto. \nL'Ospedale Maggiore e la morte.\nNel suo breve periodo di reggenza, durato appena 3 anni, si prodig\u00f2 in special modo per favorire l'operato dell'Ospedale di San Barnaba in Brolo, diretto predecessore dell'Ospedale Maggiore di Milano e fondato nel 1145 da Goffredo da Bussero (parente dell'ecclesiastico e scrittore medioevale omonimo, Goffredo da Bussero, vissuto quasi un secolo dopo); per questa istituzione infatti, di comune accordo con il duca Francesco I Sforza e grazie ad una bolla di papa Niccol\u00f2 V, destin\u00f2 annualmente una somma di 810 ducati d'oro, da ripartirsi tra il personale in esercizio nella struttura. Giovanni III Visconti mor\u00ec a Milano il 9 marzo 1453, e fu sepolto nel Duomo. "}
{"id": "1883265", "revid": "149727", "url": "https://it.wikipedia.org/wiki?curid=1883265", "title": "Ferrovia Torre Annunziata-Poggiomarino", "text": ""}
{"id": "1883269", "revid": "1543377", "url": "https://it.wikipedia.org/wiki?curid=1883269", "title": "VMDK", "text": "VMDK (\"Virtual Machine Disk\") \u00e8 un formato di file utilizzato da prodotti VMware.\nCon questo formato viene descritto e documentato l'ambiente operativo della macchina virtuale e le modalit\u00e0 con le quali \u00e8 memorizzato. \u00c8 un elemento importante e critico per la impostazione e gestione dell'ambiente virtuale e il suo interfacciamento con il sistema operativo ospite. VMware consiglia agli sviluppatori di utilizzare lo specifico \"VMware Virtual Disk Development Kit\", prodotto libero, disponibile previa registrazione sul suo sito."}
{"id": "1883270", "revid": "1598370", "url": "https://it.wikipedia.org/wiki?curid=1883270", "title": "Cucc\u00eca (Sicilia)", "text": "La cucc\u00eca \u00e8 un dolce tipico siciliano, a base di grano bollito e ricotta di pecora o crema di latte bianca o al cioccolato. Viene guarnito con zuccata, cannella pezzetti di cioccolato e scorza di arancia grattugiata, ed \u00e8 tradizionalmente preparato e consumato in occasione della festa di Santa Lucia (13 dicembre). \u00c8 una tradizione in particolare del palermitano e del siracusano, diffusa nel resto della Sicilia. \nLa variante del trapanese consiste nel consumare il frumento bollito con ceci e fave anch'essi bolliti semplicemente con il cosiddetto \"mosto cotto\", un dolcificante che altro non \u00e8 che il mosto reso infermentescibile che viene cotto ad oltre 100 \u00b0C, fino alla riduzione a circa 1/6 del volume originario e alla caramellizzazione.\nA Caltanissetta la cucc\u00eca viene consumata non dolce, ma come pietanza salata. Viene preparata come una minestra di grano cotto, ceci lessati e condita con sale, pepe e olio extravergine d'oliva novello e servita calda.\nUn dolce molto simile viene preparato e consumato sempre in occasione della festa di S.Lucia nella citt\u00e0 calabrese di Paola.\nOrigini.\nSecondo la leggenda pi\u00f9 diffusa, infatti, il 13 dicembre del 1646 approd\u00f2 nel porto di Palermo una nave carica di grano, che pose fine ad una grave carestia. Per poterlo consumare immediatamente il grano non venne macinato, ma bollito e mangiato. Per ricordare quel giorno, i siciliani tradizionalmente non consumano cibo a base di farina, ma cucc\u00eca, arancine e panelle.\nUna storia simile datata 1763 e ambientata nel porto di Siracusa, attribuisce a questa citt\u00e0 la paternit\u00e0 della ricetta.\nL'uso di questi dolci di grano cotto arricchito con noci e arance \u00e8 probabilmente : oggigiorno troviamo preparazioni molto simili in Paesi ortodossi come la Romania (in cui il dolce viene servito per onorare i defunti e il santo patrono) e in Russia che ha nella Kut'ja uno dei dolci tipici del Natale ortodosso.\nDiversi studiosi mettono in relazione la cucc\u00eca con il kyke\u00f2n, la pietanza a base di chicchi di grano che si consumava durante i misteri eleusini, in onore a Demetra. "}
{"id": "1883272", "revid": "1904041", "url": "https://it.wikipedia.org/wiki?curid=1883272", "title": "Tullia Minore", "text": "Secondo il racconto di Tito Livio avrebbe ucciso il padre Servio Tullio in complicit\u00e0 col marito; in seguito travolse il suo corpo con un carro trainato da cavalli dopo che era uscito dalla Curia.\nMatrimonio.\nTullia Minore fu moglie di entrambi i figli di Lucio Tarquinio Prisco, quinto re di Roma; dapprima si spos\u00f2 con Arunte Tarquinio, mentre la sorella, Tullia Maggiore, and\u00f2 in sposa a Lucio Tarquinio (futuro ed ultimo re):\nLucio Tarquinio e Tullia Minore si unirono in matrimonio dopo avere ucciso i rispettivi consorti; Servio Tullio non fu contrario n\u00e9 consenziente alle loro nozze:\nParricidio.\nGiorno dopo giorno, Tullia Minore istigava ed incitava il marito a commettere un secondo delitto: quello del padre, il re Servio Tullio. Il furore della donna (\"muliebres furiae\") era dovuto al sentimento di ammirazione e, insieme, invidia nei confronti di Tanaquil, che, seppur straniera, era riuscita a far salire sul trono prima il marito e poi il genero (rispettivamente Tarquinio Prisco e Servio Tullio).\nQuando Tarquinio decise di impossessarsi del potere e scaravent\u00f2 gi\u00f9 dalle scale della curia Servio Tullio, dopo averne occupato il trono, fu Tullia ad inviare i sicari che assassinarono il re. Ella, poi, giunse in senato con il proprio cocchio e, dopo averlo chiamato fuori dalla curia, confer\u00ec al marito il titolo di re. Indi, su consiglio di Tarquinio, si allontan\u00f2 da quel luogo, che in seguito ricevette l'appropriato nome di \"Vicus Sceleratus\".\nNon paga dell'assassinio del padre, ordin\u00f2 al servo di calpestarne il corpo con il cocchio. In seguito, \"contaminata\" e \"respersa\" (macchiata nell'animo e nel corpo), ripart\u00ec sulla vettura che grondava sangue e fece ritorno a casa.\nEsilio.\nLa rivolta scatenatasi contro il re Tarquinio in seguito all'oltraggio subito da Lucrezia colp\u00ec anche Tullia Minore, costretta all'esilio insieme con i figli ed il marito:\nTullia Minore nell'arte.\nLetteratura.\nOltre a Tito Livio, anche Ovidio e Valerio Massimo descrissero la scena del gesto di Tullia nei confronti del proprio padre, rispettivamente nei \"Fasti\" (\"Tullia coniugio, sceleris mercede, peracto / his solita est dictis exstimulare virum [...]\") e nei \"Factorum et dictorum memorabilium libri IX\" (\"Unde autem potius quam a Tullia ordiar, quia tempore vetustissimum, conscientia nefarium, voce monstri simile exemplum est? [...]\").\nIn epoca moderna la storia venne ripresa dallo scrittore britannico William Painter (1566).\nMusica.\nNel 1678 Giovanni Domenico Freschi compose \"Tullia superba\", dedicata proprio alla figura della figlia di Servio Tullio.\nPittura.\nNel corso del Settecento, il personaggio di Tullia Minore venne rappresentato in diverse tele: intorno al 1718, in un'opera (poi perduta) di Giovan Battista Tiepolo; nel 1735 da Michel-Fran\u00e7ois Dandr\u00e9 Bardon; nel 1765 in un'opera di Jean Bardin e nel 1783 da Philipp Friedrich von Hetsch. Nel 1816 Bartolomeo Pinelli realizz\u00f2 un'incisione raffigurante Tullia sul cocchio che passa sul corpo del padre per \"L'Istoria Romana\"."}
{"id": "1883275", "revid": "1185701", "url": "https://it.wikipedia.org/wiki?curid=1883275", "title": "David de la Fuente", "text": "Carriera.\nPassato professionista nel 2003 con la Vini Caldirola-Saunier Duval, formazione italiana, dal 2004 al 2009 ha corso nella spagnola Fuji-Servetto (nota in precedenza come Saunier Duval e Scott). Nel 2010 ha gareggiato per l'Astana, prima del rientro alla corte di Mauro Gianetti, alla Geox-TMC, nel 2011.\nOltre a tre vittorie da professionista, vanta in palmar\u00e8s il premio per la combattivit\u00e0 al Tour de France 2006, edizione nella quale si classific\u00f2 anche al secondo posto della speciale classifica per scalatori, dietro a Michael Rasmussen."}
{"id": "1883276", "revid": "71699", "url": "https://it.wikipedia.org/wiki?curid=1883276", "title": "Lempel-Ziv", "text": ""}
{"id": "1883279", "revid": "287204", "url": "https://it.wikipedia.org/wiki?curid=1883279", "title": "Campionati europei di beach volley 2001", "text": "Il Campionato europeo di beach volley si \u00e8 svolto dal 6 settembre al 9 settembre a Jesolo. \u00c8 stata la nona edizione per la sezione uomini, e l'ottava per la sezione donne.\nCompetizione maschile.\nHanno partecipato 24 coppie.\nCompetizione femminile.\nHanno partecipato 24 coppie\n&lt;br&gt;"}
{"id": "1883290", "revid": "6923", "url": "https://it.wikipedia.org/wiki?curid=1883290", "title": "Sesto Tarquinio", "text": "Biografia.\nUltimo figlio di Tarquinio il Superbo e Tullia Minore, fratello di Tito Tarquinio e Arrunte Tarquinio.\nD'accordo con il padre avrebbe simulato un finto esilio nella citt\u00e0 di Gabii, affermando di voler sfuggire alla tirannia del padre. All'interno di Gabii sarebbe diventato uno dei cittadini pi\u00f9 potenti. Avrebbe fomentato la discordia, tanto che alla fine la citt\u00e0 si arrese a Roma con l'inganno, senza combattere.\nL'oltraggio su Lucrezia.\nInvaghitosi della nobildonna romana Lucrezia, moglie di Lucio Tarquinio Collatino, l'avrebbe violentata. L'episodio \u00e8 all'origine della cacciata dei Tarquini da Roma e dell'instaurazione della repubblica romana.\nTito Livio racconta che Sesto Tarquinio, invitato a cena da Collatino, conobbe la nobildonna e se ne invagh\u00ec per la bellezza e la provata castit\u00e0. Fu cos\u00ec preso dal desiderio di averla a tutti i costi. Qualche giorno pi\u00f9 tardi, Sesto Tarquinio, all'insaputa di Collatino, and\u00f2 a \"Collatia\" da Lucrezia che lo accolse in modo ospitale, non sapendo quali fossero le sue reali intenzioni. Terminata la cena, and\u00f2 a coricarsi nella stanza degli ospiti. Nel pieno della notte, colto da estrema passione, decise di recarsi nella stanza di Lucrezia con la spada. La immobilizz\u00f2 dicendole:\nLa povera donna, colta da terrore, cap\u00ec che rischiava la morte, mentre Sesto le dichiarava il suo amore, alternando suppliche a minacce. Vedendo che Lucrezia era irremovibile, la minacci\u00f2 che l'avrebbe uccisa e che l'avrebbe disonorata, sgozzando un servo e mettendoglielo nudo accanto, facendo credere che avesse avuto un rapporto adulterino vergognoso. Lucrezia di fronte a una tale minaccia, cedette e acconsent\u00ec ad essere violata nell'onore. Sesto ripart\u00ec soddisfatto di quanto aveva compiuto.\nIn seguito a questi eventi la popolazione di Roma si ribell\u00f2 e cacci\u00f2 i Tarquini.\nTito Livio aggiunge che quando Tarquinio il Superbo, che ancora stava assediando Ardea, venne a sapere di questi avvenimenti, allarmato dal pericolo inatteso, part\u00ec per Roma per reprimere la rivolta. Bruto, allora, informato che il re si stava avvicinando, per evitare l'incontro, fece una breve diversione e raggiunse l'accampamento regio ad Ardea dove fu accolto con entusiasmo da tutti i soldati, i quali espulsero i figli del re, mentre a quest'ultimo venivano chiuse le porte in faccia e comunicata la notizia dell'esilio.\nDopo la cacciata da Roma.\nNel 504 a.C. fu nominato generale della citt\u00e0 di \"Fidenae\", per condurre lo scontro con i Romani, che si risolse in una sconfitta per i fidenati.\nDue dei figli, seguirono il padre in esilio a \"Cere\" (Cerveteri). Sesto Tarquinio invece, partito per \"Gabii\", qui fu assassinato da coloro che si vendicarono delle stragi e razzie da lui compiute.\nSecondo la versione di Dionigi, Sesto mor\u00ec invece durante la battaglia del lago Regillo, dove comandava un'ala dell'esercito dei Latini.\nSempre Dionigi racconta che nel 499 a.C., sotto il consolato di Tito Ebuzio Helva e Gaio Veturio Gemino Cicurino, \"Signia\" (Segni) resistette a un tentativo di attacco portato da un contingente di Latini condotti da Sesto Tarquinio, nell'ambito delle azioni intraprese dai Tarquini per sollevare i Latini contro Roma, azioni che avrebbero avuto il loro epilogo militare nella battaglia del Lago Regillo."}
{"id": "1883291", "revid": "74801", "url": "https://it.wikipedia.org/wiki?curid=1883291", "title": "Enrico Rampini", "text": "Biografia.\nCarriera ecclesiastica.\nSecondogenito di Francesco Rampini, membro di una famiglia feudale di Sant'Aloisio, attuale frazione di Castellania, Enrico Rampini inizi\u00f2 la propria carriera ecclesiastica dedicandosi attivamente agli studi e venne definito giovane di grande dottrina e prudenza, non mancando di essere notato come valente giureconsulto. Nominato in seguito chierico a Tortona, il 10 maggio 1413 venne nominato vescovo della medesima sede dall'antipapa Giovanni XXIII, pur prendendo residenza stabile nella canonica di San Lorenzo a Voghera. In seguito trasferito all'episcopato di Pavia il 7 giugno 1435, uno dei suoi primi atti nella nuova sede fu quello di indire un sinodo diocesano.\nArcivescovo di Milano (1443-1450).\nLe \"Costituzioni\": la riforma delle attivit\u00e0 caritatevoli milanesi.\nEletto arcivescovo di Milano il 27 agosto 1443, dove si prodig\u00f2 largamente in favore dei poveri della citt\u00e0: durante una carestia si narra che vendette tutti i propri piatti d'oro e d'argento per ricavarne del denaro da distribuire ai poveri, fatto che gli fece guadagnare il soprannome di \"Padre dei Poveri\". Per cercare di migliorare il coordinamento delle opere caritative dei laici, il Rampini eman\u00f2 delle \"Costituzioni \"(4 marzo 1448) per i luoghi di cura milanesi, al fine di coordinarne le iniziative. Papa Niccol\u00f2 V provvide che la gestione fosse affidata \"pro tempore\" ad un collegio composto dall'arcivescovo stesso e da un gruppo di nobili. \u00c8 importante segnalare che la riforma operata dal Rampini gett\u00f2 le basi per la futura costituzione dell'Ospedale maggiore di Milano.\nRampini e gli ordini monastici.\nNegli anni in cui fu arcivescovo, Rampini dovette anche occuparsi dei vari ordini religiosi che risiedevano sul territorio diocesano, in special modo gli \"Umiliati \"e le \"Benedettine\". Il primo ordine nacque tra il XII e il XIV secolo come uno di quei movimenti spirituali finalizzati alla riscoperta dell'antica dimensione pauperistica del cristianesimo, ma poi fu anch'esso corrotto dalle ricchezze che l'ordine acquis\u00ec con gli anni, lasciando dell'antico proposito soltanto il nome. Rampini esegu\u00ec l'ordine di papa Eugenio IV di allontanare gli umiliati dal monastero dei Santi Pietro e Paolo di Gessate (26 gennaio 1436), per lasciarvi il posto ai benedettini. Gli Umiliati, per\u00f2, intrapresero una feroce battaglia contro l'arcivescovo e il papa che port\u00f2 alla riconquista del monastero, strappandolo ai legittimi proprietari (i quali furono poi risarciti dei danni recati dallo stesso Duca Filippo Maria Visconti). Nel 1444, l'arcivescovo Rampini cerc\u00f2 di rinvigorire la comunit\u00e0 delle benedettine del monastero maggiore di Milano, facendovi chiamare delle suore dello stesso ordine dal monastero di Cantalupo (Saronno), perch\u00e9 potessero riportare l'ordine nelle consorelle milanesi.\nLa nomina a cardinale e la morte (1446-1450).\nCreato cardinale presbitero nel concistoro del 16 dicembre 1446 con il titolo di San Clemente. Il Rampini partecip\u00f2 al conclave del 1447 che elesse a pontefice Niccol\u00f2 V. Nominato legato in Lombardia, lasci\u00f2 Roma per Milano il 12 settembre 1447, ritornandovi il 12 febbraio 1448 e nuovamente il 4 aprile 1449. Il 5 giugno 1448 diede le proprie dimissioni da abate commendatario del monastero cistercense di Santa Maria di Monte Oliveto d'Acquafrigida, ad Acquafredda, frazione di Lenno, nel territorio della diocesi di Como. Gli ultimi anni di vita furono per\u00f2 estremamente tormentati, sia per il clima politico, sia per quello pi\u00f9 legato alla dimensione umana: la morte di Filippo Maria nel 1447 apr\u00ec una violenta lotta alla successione che porter\u00e0, dopo 3 anni di repubblica (la Repubblica Ambrosiana) vide la vittoria del genero del Visconti, Francesco Sforza. Le guerre per\u00f2 portarono la miseria: il 1449 fu un anno di carestia, e il Rampini \"mand\u00f2 a Milano forti somme di danaro e ordin\u00f2 che molta suppellettile dell'arcivescovado fosse venduta per sopperire ai bisogni dei poveri\". Enrico Rampini mor\u00ec a Roma il 4 luglio 1450, nell'anno giubilare, e venne sepolto nella basilica romana di San Clemente, di cui era stato titolare sino alla morte."}
{"id": "1883293", "revid": "149727", "url": "https://it.wikipedia.org/wiki?curid=1883293", "title": "Ferrovia Napoli-Cancello-Benevento", "text": ""}
{"id": "1883295", "revid": "17599816", "url": "https://it.wikipedia.org/wiki?curid=1883295", "title": "Geo Ch\u00e1vez", "text": ""}
{"id": "1883299", "revid": "1566286", "url": "https://it.wikipedia.org/wiki?curid=1883299", "title": "Jack Thompson", "text": "Biografia.\nNato in un sobborgo di Sydney, in Australia, sua madre mor\u00ec quando aveva 4 anni. \u00c8 stato uno dei maggiori caratteristi del cinema hollywoodiano negli anni fra i settanta e gli ottanta.\nCaratterista di grande livello, ha lavorato negli anni della maturit\u00e0 a fianco di attori quali William Holden, Kirk Douglas, Dennis Hopper e Ingrid Bergman, senza sfigurare al confronto: nell'ultimo decennio si \u00e8 misurato con grandi attori quali Kevin Spacey e Sean Penn.\n\u00c8 stato diretto in carriera da registi quali Bruce Beresford, Clint Eastwood, John Woo e Steven Soderbergh.\nMiglior attore non protagonista al Festival di Cannes nel 1980 per \"Esecuzione di un eroe\" (\"'Breaker' Morant\").\n\u00c8 stato sposato dal 1963 al 1968 con Dorothy Hall, da cui ha avuto un figlio, Patrick, anch'egli attore.\nIn seguito ha sposato Leona King, da cui ha avuto un altro figlio, Billy."}
{"id": "1883301", "revid": "73411", "url": "https://it.wikipedia.org/wiki?curid=1883301", "title": "Mirto di Siderno", "text": ""}
{"id": "1883302", "revid": "536103", "url": "https://it.wikipedia.org/wiki?curid=1883302", "title": "Giancarlo Martini", "text": ""}
{"id": "1883303", "revid": "547034", "url": "https://it.wikipedia.org/wiki?curid=1883303", "title": "Mini-DVI", "text": "Il connettore Mini-DVI \u00e8 utilizzato da Apple come interfaccia video compatta tesa a sostituire il connettore Mini-VGA presente sui precedenti notebook. Il connettore Mini-DVI \u00e8 molto pi\u00f9 compatto del connettore DVI ma \u00e8 pi\u00f9 grande del connettore \u03bc-DVI utilizzato dai notebook pi\u00f9 piccoli.\nIl connettore Mini-DVI \u00e8 pienamente compatibile DVI-I Single link supportando sia connessioni analogiche che digitali oltre alla segnalazione EDID tramite il canale DDC. \nQuesto connettore \u00e8 stato introdotto per permettere una connessione ad un monitor esterno (sia analogico che digitale) anche sui notebook dove le dimensioni di un connettore DVI creano dei problemi di integrazione. Di serie, Apple fornisce un adattatore DVI-D con alcuni notebook dotati di questo connettore. Questo ha creato diversi problemi fra gli utenti perch\u00e9 non \u00e8 sufficiente adottare un adattatore DVI-VGA per connettersi ad un monitor analogico. \u00c8 necessario acquistare un convertitore specifico Mini-DVI / VGA venduto separatamente se questo non \u00e8 incluso nella confezione e non un avattatore DVI / VGA.\nCome detto in precedenza il connettore Mini-DVI \u00e8 solamente single link quindi non pu\u00f2 essere utilizzato per risoluzioni video che necessitano di segnalazioni che vanno oltre 1920x1200 @60 Hz.\n\u00c8 stato sostituito nei modelli pi\u00f9 recenti dal connettore Mini DisplayPort, successivamente integrato nell'interfaccia Thunderbolt."}
{"id": "1883305", "revid": "62748", "url": "https://it.wikipedia.org/wiki?curid=1883305", "title": "Francesco Piccolpasso", "text": "Biografia.\nOrigini e carriera ecclesiastica.\nFrancesco, figlio di Nicola Piccolpasso, era originario di una nobile famiglia di Bologna (il Palladini ritiene che appartenesse alla nobile famiglia dei Lambertini), dove aveva iniziato la propria carriera ecclesiastica: il 19 ottobre 1393 ottenne dal vescovo Bartolomeo Raimondi la tonsura clericale. Nel 1400 era gi\u00e0 a Roma, \"familiare\" di papa Bonifacio IX, negli anni del Grande Scisma.\nAl fianco di Giovanni XXIII a Costanza.\nNel 1413 venne nominato da papa Giovanni XXIII commissario pontificio in Tuscia. In quell'anno accompagn\u00f2 il papa Cossa nella fuga a Firenze, a seguito dell'invasione del re di Napoli, Ladislao. La fiducia accordatagli dal pontefice gli consentiva di scalare rapidamente i gradi della carriera ecclesiastica e curiale: fu inviato in Germania a raccogliere finanziamenti per il concilio di Costanza, coinvolgendo l'imperatore Sigismondo e, nel 1414, si rec\u00f2 col papa a Costanza.\nLa fiducia di Martino V e di Eugenio IV.\nCol fallimento del concilio e la deposizione del Cossa, Pizolpassi rientr\u00f2 a Bologna dove pot\u00e9 contare sulla stima e l'amicizia di molti esponenti della nobilt\u00e0 cittadina e soprattutto del vescovo Niccol\u00f2 Albergati, conseguendo la laurea in diritto canonico (1417) e divenendo camerario della Cattedrale. Nel 1418 lascia nuovamente la citt\u00e0 natale, chiamato ad altri incarichi dal nuovo papa Martino V: il 29 marzo 1423 divenne vescovo di Dax; quattro anni dopo, Il 26 febbraio 1427 fu trasferito alla diocesi di Pavia, dove incontr\u00f2 l'opposizione del duca Filippo Maria Visconti. Si rec\u00f2 anch'egli al Concilio di Basilea (1432), ma vi rest\u00f2 per pochissimo tempo. Il successore di Martino V, il veneziano Eugenio IV, conscio delle notevoli capacit\u00e0 intellettuali e della moralit\u00e0 del vescovo, lo chiam\u00f2 infatti a s\u00e9 prima a Roma, e poi Firenze, ove il pontefice si era rifugiato. Fu probabilmente qui che, Il 7 giugno 1435, il Piccolpasso venne nominato arcivescovo di Milano, nominando a suo vicario il primicerio diocesano Francesco della Croce per il governo della diocesi.\nArcivescovo di Milano.\nUn arcivescovo \"assente\" e \"presente\" al contempo.\nI numerosi incarichi politici costrinsero, infatti, il neo-arcivescovo a risiedere molto poco nella sua diocesi. Bench\u00e9 fosse stato nominato arcivescovo nel 1435, il Piccolpasso pot\u00e9 rientrare in Lombardia solo nel 1440, prendendo momentaneamente dimora presso i Gerolamiti a Castellazzo, giacch\u00e9 Milano era governata dal legato pontificio, l'umanista Gerardo Landriani. Infatti, al Piccolpasso fu impedito di prendere possesso della diocesi in quanto il duca Filippo Maria Visconti aveva aderito, nel frattempo, alla causa dell'antipapa Felice V. Il Piccolpasso pot\u00e9 comunque governare la diocesi da un monastero al di fuori di Porta Ticinese, a causa dell'opposizione del duca di Milano. Consapevole dei rischi in cui poteva cadere l'amministrazione a causa di assenze prolungate, il Piccolpasso procedette da un lato alla creazione di un primicerio capitolare (1441), dotato di maggiori poteri rispetto al semplice primicerio diocesano. Un anno prima, il 30 gennaio 1440(? 1441), l'arcivescovo Francesco Piccolpasso pubblic\u00f2 la \"Constitutio archiepiscopalis circa reformationem officii B. Ambrosii,\" consistente in una proposta di riforma del rito ambrosiano, eliminando gli abusi compiuti nei secoli e ridando prestigio alla corale e alla liturgia. Favor\u00ec inoltre, per l'educazione religiosa dei fedeli ambrosiani, la diffusione degli ordini religiosi. Mor\u00ec a Milano presumibilmente nel febbraio del 1443 e fu sepolto, fra il cordoglio generale, nella Cattedrale. Bench\u00e9 avesse governato effettivamente per soli tre anni, il suo carattere integerrimo, il suo senso di piet\u00e0 e l'energia che profuse per governare la diocesi furono rimpiante unanimemente.\nL'Umanista.\nLa biblioteca del Piccolpasso.\nIl Piccolpasso fu, oltre ad essere un politico ed un uomo di Chiesa, anche un umanista di chiara fama ed esperto giurista. Mentre si trovava a Basilea per conto di Eugenio IV (1432-1439), raccolse la maggior parte dei codici civili, letterari ed ecclesiastici che alla sua morte vennero donati (56 degli 83 totali) al capitolo del Duomo (e che poi il cardinale Federigo Borromeo li far\u00e0 confluire nella Biblioteca Ambrosiana dove ancora oggi sono conservati). Tra i principali, si sottolineano il \"commento\" che Elio Donato fece sul commediografo Publio Terenzio Afro; il \"Notae Iuris\" di Probo e l\"'epitome\" di Giulio Essuperanzio, opera prima mai conosciuta. La biblioteca del Piccolpasso (che era sprovvista di opere di greco, lingua che non conosceva) era soprattutto ricca di autori sacri: si spaziava da Origene a Cirillo, da Agostino d'Ippona a Sidonio Apollinare.\nConsiderazioni e amicizie.\nCelebrato come uno dei pi\u00f9 assidui ed intelligenti ricercatori di manoscritti del primo umanesimo. Considerato \"il migliore arcivescovo del tempo\" insieme al predecessore Bartolomeo Capra, il Piccolpasso ebbe stretti rapporti d'amicizia con i principali esponenti dell'umanesimo contemporaneo: il cardinale Nicola Cusano ed Enea Silvio Piccolomini; con l'umanista lombardo Pier Candido Decembrio (del quale apprezz\u00f2 la sua versione della \"Repubblica\" di Platone, tanto da inviarne una copia ad Humprey, duca di Gloucester), con Francesco Filelfo, col cancelliere della Repubblica di Firenze Leonardo Bruni e con il monaco camaldolese Ambrogio Traversari\".\""}
{"id": "1883308", "revid": "2091899", "url": "https://it.wikipedia.org/wiki?curid=1883308", "title": "Telesoccorso", "text": "Il telesoccorso \u00e8 un servizio socio-sanitario che favorisce la domiciliarit\u00e0 e consente alle persone che si trovano in uno stato di disagio, ed ai loro familiari, di continuare a vivere serenamente ed in sicurezza presso la propria abitazione.\n\u00c8 un servizio rivolto principalmente alle persone anziane, ai portatori di handicap, a chi vive solo o in stato di isolamento.\nIl servizio prevede il lancio di un allarme in caso di bisogno tramite la pressione di un comodo telecomando.\nL'allarme pu\u00f2 essere indirizzato a strutture specializzate (centrali di telesoccorso) o direttamente ai familiari.\nIl servizio collegato a strutture professionali garantisce una migliore qualit\u00e0 del servizio e una gestione delle problematiche legate agli allarmi con procedure standardizzate e quindi minimizzando il rischio di errore di classificazione degli allarmi."}
{"id": "1883314", "revid": "287204", "url": "https://it.wikipedia.org/wiki?curid=1883314", "title": "Anthaib", "text": "Anthaib \u00e8 il nome con il quale l\"Origo gentis Langobardorum\", ripresa da Paolo Diacono (che per\u00f2 ne muta la grafia in Anthab), indica una delle regioni dove si stabilirono i Longobardi a partire dalla fine del II secolo, dopo le Guerre marcomanniche.\nIncerta l'esatta collocazione della regione. Di certo si trattava di un'area posta a sud dell'Elba; la localizzazione precisa dipende per\u00f2 dalla ricostruzione etimologica del toponimo. La maggior parte degli studiosi colloca l'Anthaib a sud-est della Landa di Luneburgo (la \"Golanda\" della tradizione longobarda), tra gli odierni Hannover orientale e Altmark, correlando \"Anthaib\" con l'alto tedesco antico \"\"anti\" (tedesco moderno \"Ende\"\"), che significa \"fine, confine\". Altri invece fanno derivare il toponimo dal nome del popolo iranico slavizzato degli Anti. Tuttavia, tale ipotesi \u00e8 problematica, giacch\u00e9 questo popolo viveva troppo a est, tra Nistro e Dnepr, a meno di accettare l'ipotesi di una loro possibile divisione: in questo caso, Anthaib sarebbe il territorio posto tra Danubio e Tibisco occupato da una parte degli Anti in fuga dagli Unni."}
{"id": "1883317", "revid": "1573940", "url": "https://it.wikipedia.org/wiki?curid=1883317", "title": "Bartolomeo della Capra", "text": "Biografia.\nOrigini.\nAppartenente ad una facoltosa famiglia patrizia milanese che gi\u00e0 vantava tra i propri membri alcuni prelati di rilievo della Chiesa milanese. Prima di entrare al servizio della Curia di Roma, Bartolomeo della Capra (figlio di Francesco della Capra) era impiegato della Cancelleria di Francesco I Gonzaga (1388). Il giovane si diede poi alla carriera ecclesiastica, iniziandola per\u00f2 in circostanze quanto mai travagliate. Infatti, dal 1378, era iniziato il Grande scisma d'Occidente, spaccando la cristianit\u00e0 tra gli stati di obbedienza avignonese e quelli di obbedienza romana.\nAl servizio dei Papi \"romani\" (1404-1409).\nBartolomeo della Capra riusc\u00ec a barcamenarsi tra gli intrighi che intercorrevano tra le due curie, intraprendendo la carriera ecclesiastica al servizio del papato \"romano\" prima sotto Bonifacio IX, poi sotto il successore Innocenzo VII del quale fu segretario particolare (il prelato milanese viene ricordato per la prima volta in questo ruolo il 27 ottobre 1404). Fu successivamente nominato vescovo di Cremona (17 luglio 1405) dallo stesso Innocenzo, ma rimase a Roma come segretario anche di Gregorio XII, finch\u00e9 questi non verr\u00e0 poi abbandonato dalla maggior parte dei suoi sostenitori dopo i falliti incontri diplomatici con l'antipapa avignonese Benedetto XIII nel 1408. Tra i prelati delusi da Gregorio XII, ci fu lo stesso Capra, il quale partecip\u00f2 (seppur non iscrivendosi ufficialmente) al Concilio di Pisa, servendo sotto Alessandro V e poi Giovanni XXIII, i due papi \"pisani\".\nAmbiguit\u00e0 (1409-1411).\nBartolomeo della Capra, per\u00f2, non rimase a lungo seguace della nuova fazione ecclesiastica. Nel 1411, infatti, ritroviamo il Capra come ambasciatore di Gregorio XII a Gaeta, da dove si sarebbe dovuto poi recare come paciere nei territori dello Stato Pontificio e, nel contempo, a perorare la causa del pontefice romano. Nello stesso anno, per\u00f2, il nostro prelato and\u00f2 a Milano ove strinse rapporti con alcuni importanti personaggi politici, quali Facino Cane, reggente \"de facto\" del Ducato sotto il governo di Giovanni Maria Visconti. Nonostante il Della Capra fosse una delle pi\u00f9 importanti personalit\u00e0 dello Stato, questi non riusc\u00ec ad imporsi quale unico arcivescovo. Quando fu eletto (23 febbraio 1411), infatti, a Milano vi erano altri due arcivescovi, esponenti del partito romano e pisano: Giovanni II Visconti (nominato a suo tempo da Gregorio come arcivescovo, ma in continuo litigio con Facino Cane); Francesco Crippa, nominato da Alessandro V e nemico giurato di Giovanni Visconti.\nArcivescovo di Milano.\nI primi difficili anni (1411-1417).\nIl 7 febbraio 1414, dopo la morte di Francesco Crippa, Bartolomeo della Capra venne confermato ufficialmente arcivescovo dall'antipapa Giovanni XXIII (questi temeva che il Capra, per la sua ambiguit\u00e0, fosse favorevole invece al papa romano, Gregorio XII). Nonostante tutto, Giovanni II Visconti si oppose al suo ingresso in Milano, obbligando il Capra a rimanere fuori Milano. Il problema fu risolto con la deposizione di Giovanni XXIII in occasione del Concilio di Costanza, il quale conferm\u00f2 (nella XIV sessione del 4 luglio 1417) Bartolomeo Capra quale legittimo arcivescovo e depose il rivale Giovanni Visconti. Il suo ruolo al Concilio di Costanza, inoltre, fu assai rilevante. Eletto, insieme al cardinale Giordano Orsini, \"Commissario Generale\" del Concilio, il Capra si mise in mostra per le sue abilit\u00e0 politiche e diplomatiche. Confermato poi quale legittimo arcivescovo di Milano, il Capra divenne anche l'ambasciatore ufficiale del duca Filippo Maria Visconti. Ebbe, inoltre, un ruolo rilevante nel processo contro Giovanni XXIII, in quanto rilasci\u00f2 una propria dichiarazione contro il papa pisano, accusandolo dei seguenti misfatti che vennero annotati nei L d'accusa:\nMissioni diplomatiche e attivit\u00e0 pastorale.\nIl Capra pot\u00e9 quindi, con il decreto conciliare, prendere possesso definitivo della cattedra ambrosiana, divenendo uno dei pi\u00f9 importanti consiglieri politici e religiosi di Filippo Maria Visconti e dell'imperatore Sigismondo, viaggiando per tutta Europa. \u00c8 ovvio immaginare che, preso dalla frenesia della politica internazionale, l'arcivescovo si cur\u00f2 ben poco delle questioni religiose e pastorali della sua arcidiocesi: si affid\u00f2 soprattutto al suo vicario, l'abate Beteto Trivulzio. Alcune date rilevanti che lo videro partecipe in prima persona di importanti eventi: accolse Martino V, di ritorno da Costanza, a Milano, ove procedette alla consacrazione dell'altare del Duomo (16 ottobre 1418); incoron\u00f2 Sigismondo come re d'Italia (25 novembre 1431). Infine, si avvi\u00f2 nel medesimo anno a Basilea, dove il nuovo pontefice Eugenio IV aveva indetto un Concilio Ecumenico. Bartolomeo della Capra mor\u00ec a Basilea il 30 settembre 1433 (il 1\u00ba ottobre secondo Girgenshon). Il suo corpo venne sepolto nella cattedrale di Basilea dove ancora oggi si trova, nell'undicesimo sepolcro entrando sulla sinistra. Sul suo sarcofago \u00e8 riportato un epitaffio di Maffeo Vegio, nel quale si riportano le qualit\u00e0 umane dell'estinto.\nL'umanista.\nIl ricercatore.\nUmanista e ricercatore di testi, a Bartolomeo Capra va il merito, come si evince da una lettera datata 15 luglio 1423 a Leonardo Bruni, di aver riscoperto (sepolti nella biblioteca di un monastero lombardo mai specificato) codici con opere poco note di Frontino (gli \"Strategemata\"), Macrobio (i \"Saturnalia\") e Marziale, ma altre completamente ignote, tra cui la \"Rhetorica\" e la \"Dialectica\" di Agostino d'Ippona e la \"Periegesis\" di Dionigi (II secolo d.C.), un poemetto che descriveva il mondo conosciuto, nella traduzione fatta in latino da Prisciano (V secolo). Amico di Leonardo Bruni (che gli dedic\u00f2 il volgarizzamento del \"Pro Ctesiphonte\" di Demostene), Il Capra fu in eccellenti rapporti con Uberto e Pier Candido Decembrio. Apr\u00ec le porte al Panormita quale poeta aulico di Filippo Maria Visconti (1429)."}
{"id": "1883318", "revid": "104458", "url": "https://it.wikipedia.org/wiki?curid=1883318", "title": "Anthab", "text": ""}
{"id": "1883331", "revid": "1543377", "url": "https://it.wikipedia.org/wiki?curid=1883331", "title": "Ricardo Villa", "text": " \nCarriera.\nVilla gioc\u00f2 in patria nelle file di Quilmes (1970-74, 108 presenze e 20 reti), San Martin de Tucum\u00e0n (1973, 10 gare e 3 reti), Club Atl\u00e9tico Tucum\u00e1n (1974-1976, 51 presenze, 19 gol) e Racing Club (1976-1978, 52 gare e 6 reti). Dopo il Mondiale vinto nel 1978, lui e il connazionale Osvaldo Ardiles furono ingaggiati dagli inglesi del Tottenham Hotspur. Villa vi gioc\u00f2 fino al 1983, sommando 133 presenze e 18 reti.\nA differenza di Ardiles, prestato al Paris-Saint German, rimane a giocare anche nel periodo della guerra delle Falklands, grazie al passaporto italiano (agli argentini venne sospeso il permesso di lavoro in Gran Bretagna).\nNel 1983, ormai trentunenne, il giocatore torn\u00f2 nel Nuovo Mondo, a giocare con gli statunitensi del Fort Lauderdale Strikers. Nella squadra che fu di Te\u00f3filo Cubillas, Villa scese in campo 19 volte, con 3 gol all'attivo. Nel 1984-85 si trasfer\u00ec in Colombia, nel Deportivo Cali, ma non disput\u00f2 alcuna gara, per cui torn\u00f2 in patria, dove chiuse la carriera nel 1989. Gli ultimi anni lo videro bandiera del Defensa Y Justicia, squadra semiprofessionistica argentina: 93 presenze e 4 gol. Nella sua Nazionale firm\u00f2 25 presenze. Nel 1991 disput\u00f2 un torneo per veterani, la World Cup of Masters, andando anche in rete contro l'Inghilterra.\nAttualit\u00e0.\nDal luglio 2005 Villa lavora nello staff tecnico del Club Atl\u00e9tico Talleres, squadra argentina. Negli anni novanta \u00e8 stato impegnato in politica. Tutt'oggi, i tifosi del Tottenham innalzano vessilli col suo volto, ritratto come se fosse Che Guevara, cui il barbuto Villa somigliava molto."}
{"id": "1883338", "revid": "144796", "url": "https://it.wikipedia.org/wiki?curid=1883338", "title": "Francesco Crippa", "text": "Biografia.\nProveniente da una famiglia patrizia milanese di origine celtica, Francesco Crippa (talvolta indicato anche come \"Francesco Creppa\") inizi\u00f2 la propria carriera ecclesiastica vestendo l'abito dell'ordine dei francescani.\nPer il proprio carattere e la propria inclinazione, venne scelto come vicario dell'arcivescovo Pietro Filargo (che godeva dell'appoggio dei Visconti), il quale lo nomin\u00f2 tale nel 1402.\nOttenuto questo incarico, per alleviare la grande miseria di Milano, seguita ai disordini degli ultimi anni, istitu\u00ec l'Ufficio detto Piet\u00e0 dei Poveri, dotato successivamente di un ospedale in grado di ospitare fino a 200 persone. L'Ufficio venne subito posto sotto il diretto controllo della Curia arcivescovile e venne amministrato da un capitolo di 12 ecclesiastici e di 12 laici, presieduto dal vicario arcivescovile stesso.\nIl problema dei poveri a Milano a causa della carestia, delle guerre e delle epidemie era ormai un problema di ordine pubblico; l'Ufficio aveva quindi il compito di far rispettare la volont\u00e0 dei defunti elusa dagli esecutori testamentari, e poteva interferire anche nei lasciti a favore di altri luoghi pii, trascorsi tre anni dalla morte del donatore.\nIl Concilio di Pisa, convocato dai cardinali per porre fine allo scisma, si riun\u00ec nel 1409 e il 17 giugno di quello stesso anno venne eletto papa con il nome di Alessandro V l'arcivescovo di Milano Pietro Filargo, venendo deposti Benedetto XIII e Gregorio XII. Il nuovo papa nomin\u00f2 subito come suo successore nella sede milanese Francesco Crippa, che non risieder\u00e0 mai a Milano.\nFrancesco Crippa venne proposto alla candidatura episcopale nuovamente nel 1411.\nIn quell'anno a Milano vi erano tre arcivescovi: Giovanni II Visconti (che scappava per sfuggire a Facino Cane); Francesco Crippa, nominato da Alessandro V; Bartolomeo Capra, eletto con l'appoggio di Facino Cane.\nFormalmente in carica, Francesco Crippa rimase arcivescovo sino al 7 febbraio 1414, giorno della sua morte."}
{"id": "1883340", "revid": "144796", "url": "https://it.wikipedia.org/wiki?curid=1883340", "title": "Pietro Filargo", "text": ""}
{"id": "1883344", "revid": "1608023", "url": "https://it.wikipedia.org/wiki?curid=1883344", "title": "Siderno superiore", "text": ""}
{"id": "1883345", "revid": "599013", "url": "https://it.wikipedia.org/wiki?curid=1883345", "title": "Linea alba (disambigua)", "text": "Il termine linea alba si pu\u00f2 riferire a:"}
{"id": "1883352", "revid": "322321", "url": "https://it.wikipedia.org/wiki?curid=1883352", "title": "Antonio de' Saluzzi", "text": "Biografia.\nProveniente da una famiglia aristocratica originaria di Saluzzo, forse imparentata con i potenti marchesi della regione, Antonio fu eletto vescovo di Savona nel 1356.\nNel 1380 fu trasferito alla sede metropolitana di Milano.\nFu l'iniziatore della costruzione del Duomo di Milano nel 1386.\nL'opera venne avviata con la contribuzione del duca Gian Galeazzo Visconti e la fabbrica venne avviata per sopperire non solo alle esigenze ed alle aspirazioni dei milanesi di avere una nuova cattedrale, pi\u00f9 capiente, per la celebrazione delle proprie funzioni liturgiche, ma anche perch\u00e9 gi\u00e0 dal 1392 l'antica chiesa metropolitana di Santa Tecla era stata reputata ormai inutilizzabile perch\u00e9 pericolante.\nAccettando il progetto di Simone da Orsenigo, Antonio da Saluzzo in quello stesso anno si preoccup\u00f2 della posa della prima pietra sul luogo dove sorgeva la chiesa di Santa Maria Maggiore e nelle immediate vicinanze del battistero di San Giovanni alle Fonti (ancora visibile tutt'oggi sotto il sagrato), entrambi edifici sacri fondati da Sant'Ambrogio nel IV secolo.\nAntonio da Saluzzo mor\u00ec a Milano nel 1401."}
{"id": "1883358", "revid": "1310927", "url": "https://it.wikipedia.org/wiki?curid=1883358", "title": "St. Louis Lions", "text": "Il St. Louis Lions \u00e8 una societ\u00e0 calcistica statunitense fondata nel 2006 e che milita nella United Soccer Leagues Premier Development League (PDL).\nLa squadra rappresenta Saint Louis e disputa i suoi incontri al Tony Glavin Soccer Complex, situato nella vicina citt\u00e0 di Cottleville.\nStoria.\nIl St. Louis Lions venne iscritto alla PDL nel 2006. Il primo allenatore ingaggiato fu lo scozzese Tony Glavin, un ex-calciatore professionista che aveva giocato per il Queen's Park negli anni Ottanta e in seguito per il St. Louis Steamers nella Major Indoor Soccer League. L'esordio nella PDL fu una sconfitta contro il Des Moines Menace, ad ogni modo la prima stagione non fu del tutto negativa e i Lions chiusero la Heartland Division al quarto posto, non sufficiente per giocare i play-off.\nLa stagione 2007 vide un netto miglioramento, infatti i Lions centrarono la qualificazione ai playoff: sfortunatamente la squadra di St. Louis perse per 4-1 la prima partita contro il Michigan Bucks, venendo cos\u00ec subito eliminata dai playoff."}
{"id": "1883363", "revid": "17600749", "url": "https://it.wikipedia.org/wiki?curid=1883363", "title": "Ricky Villa", "text": ""}
{"id": "1883364", "revid": "17600753", "url": "https://it.wikipedia.org/wiki?curid=1883364", "title": "Ricardo Julio Villa", "text": ""}
{"id": "1883365", "revid": "17600756", "url": "https://it.wikipedia.org/wiki?curid=1883365", "title": "Julio Ricardo Villa", "text": ""}
{"id": "1883366", "revid": "97701", "url": "https://it.wikipedia.org/wiki?curid=1883366", "title": "Alobatteri", "text": ""}
{"id": "1883368", "revid": "4252", "url": "https://it.wikipedia.org/wiki?curid=1883368", "title": "Guglielmo II Pusterla", "text": "Biografia.\nMembro di una storica famiglia patrizia di Milano che gi\u00e0 aveva dato dei suoi figli alla cattedra episcopale cittadina, Guglielmo II Pusterla fu arcivescovo per quasi un decennio. Egli era figlio di Tommaso, figlio di Alcherio, il quale risiedeva nella contrada di Porta Ticinese.\nDivenuto cappellano pontificio, fu titolare di alcuni benefici della diocesi tra cui un canonicato e il cimiliarcato del Duomo di Milano e l'arcipretura di Monza nel 1350.\nEgli venne infatti nominato il 23 agosto 1361, ma continu\u00f2 a risiedere ad Avignone presso la corte pontificia. Per governare la diocesi si avvalse di alcuni vicari generali, tra cui il nipote Tommaso.\nSi spense ad Avignone nel dicembre 1370 e venne sepolto nella locale chiesa dei domenicani."}
{"id": "1883369", "revid": "144796", "url": "https://it.wikipedia.org/wiki?curid=1883369", "title": "Giovanni II Visconti", "text": ""}
{"id": "1883371", "revid": "154326", "url": "https://it.wikipedia.org/wiki?curid=1883371", "title": "Michele della Pace", "text": ""}
{"id": "1883372", "revid": "287204", "url": "https://it.wikipedia.org/wiki?curid=1883372", "title": "Miguel Littin", "text": ""}
{"id": "1883373", "revid": "287204", "url": "https://it.wikipedia.org/wiki?curid=1883373", "title": "Michele Ferrari", "text": "Biografia.\nStudi\u00f2 Medicina e Chirurgia all'Universit\u00e0 degli Studi di Ferrara, laureandosi nel 1978; in seguito per specializzarsi in Medicina dello sport si spost\u00f2 alla Sapienza - Universit\u00e0 di Roma, concludendo gli studi nel 1981.\nDopo aver iniziato la carriera medica con svariate ricerche e pubblicazioni sulla soglia anaerobica di numerosi atleti, Ferrari si dedic\u00f2 allo sviluppo di programmi d'allenamento per ciclisti professionisti. Uno dei primi successi fu la preparazione di Francesco Moser per il raggiungimento del record dell'ora nel 1984, ottenuto surclassando nettamente il precedente primato di Eddy Merckx. Nel 1999 ammise pubblicamente l'uso di autotrasfusioni, al tempo legali e non rilevabili, per il raggiungimento del record. Fu quindi squalificato dalle autorit\u00e0 ciclistiche. In seguito lavor\u00f2 ancora in ambito sportivo, con i dottori Francesco Conconi e Luigi Cecchini.\nAncor pi\u00f9 celebre \u00e8 il legame che un\u00ec il dottor Ferrari alla squadra US Postal, e di conseguenza al campione statunitense Lance Armstrong, vincitore di sette Tour de France (vittorie successivamente annullate). La dura testimonianza di Filippo Simeoni, che ammise l'uso indiscriminato di eritropoietina (EPO) e testosterone in base al parere medico di Ferrari, scaten\u00f2 una serie di vivaci polemiche e una forte lite tra il ciclista italiano e il campione texano. Tuttavia Armstrong neg\u00f2 l'utilizzo di sostanze dopanti e difese pubblicamente l'amico Ferrari. In seguito, per\u00f2, Armstrong ammise di aver assunto sostanza dopanti fin dal 1993.\nA Ferrari nel maggio 2006 fu estinto il reato di frode sportiva per prescrizione e fu assolto per l'accusa di doping perch\u00e9 \u00abil fatto non sussiste\u00bb. Nel luglio 2012 l'agenzia antidoping degli Stati Uniti (USADA), lo inibisce a vita dall'esercizio della professione sportiva, per violazione del regolamento antidoping, nell'ambito delle indagini sulla squadra ciclistica United States Postal Service (USPS). "}
{"id": "1883374", "revid": "15756", "url": "https://it.wikipedia.org/wiki?curid=1883374", "title": "Terrore dagli abissi", "text": "Terrore dagli abissi (\"Deep Trouble\") \u00e8 il diciannovesimo libro della serie horror per ragazzi \"Piccoli brividi\", scritta da R. L. Stine.\nTrama.\nBilly e sua sorella Sheena sono in visita allo zio, il Dr. Deep, su una minuscola isola dei Caraibi. Mentre nuota vicino alla barriera corallina, Billy viene attaccato da una mostruosa creatura marina simile a una piovra, ma fortunatamente sopravvive. Tuttavia, Sheena, il Dr. Deep e Alexander (l'assistente del Dr.Deep) non gli credono, quando racconta loro dell'attacco. Pi\u00f9 tardi, Billy sente il Dr. Deep parlare con alcuni rappresentanti dello zoo acquatico locale, ai quali i pescatori hanno raccontato di aver visto una sirena con i capelli biondi e la coda verde; vogliono che il Dr. Deep la catturi, in modo che possa essere esposta nello zoo.\nIl giorno dopo, Billy decide di andare a cercare questa creatura, ma viene quasi ucciso da uno squalo martello; la bestia viene messa in fuga, per\u00f2, proprio dalla sirena. Il Dr. Deep cattura quest'ultima con una rete, e la pone in una vasca, con grande dispiacere suo e di Billy. Durante la notte un gruppo di uomini si introduce sulla barca, per rapire la sirena; si scopre cos\u00ec che Alexander li ha aiutati, in cambio di un'alta somma di denaro. Gli uomini rinchiudono Billy, Sheena e il Dr. Deep nella vasca della sirena, e la buttano in mare per ucciderli; in quel momento intervengono un branco di sirene che li salvano, dopodich\u00e9 inseguono gli uomini con la sirena rapita e, dopo un duro scontro, hanno la meglio, mentre la sirena viene liberata e si ricongiunge con le compagne. Il giorno dopo arrivano i rappresentanti dello zoo, convinti che la sirena sia stata catturata e per offrire al dottore la somma di denaro pattuita per la missione, ma questi respinge il denaro e decide di mentire, dicendo che non ha trovato nulla e sostenendo fermamente che le sirene non esistono. Pi\u00f9 tardi Billy decide di uscire a nuoto e recarsi alla laguna per dire addio alla sirena, ma si ritrova di nuovo faccia a faccia con il mostro marino che lo aveva precedentemente attaccato.\nEpisodio TV.\nNella serie TV Piccoli brividi \u00e8 presente la trasposizione di questo libro, tuttavia con sostanziali differenze; ad esempio, il ruolo di protagonista si sposta da Billy a Sheena, e la trama \u00e8 per la maggior parte presa da \"Terrore dagli abissi n.2\", visto che la storia di questo primo libro non era considerata abbastanza spaventosa. Nella stessa trasposizione, inoltre, il Dr. Deep ha il nome Harold anzich\u00e9 George.\nNote.\nIl racconto \u00e8 stato anche rivisitato nel fumetto inglese \"Goosebumps Graphix Terror Trips\"."}
{"id": "1883377", "revid": "767487", "url": "https://it.wikipedia.org/wiki?curid=1883377", "title": "Mike Bantom", "text": "Ha segnato un totale di 4205 punti nella massima serie."}
{"id": "1883378", "revid": "124123", "url": "https://it.wikipedia.org/wiki?curid=1883378", "title": "Walter Santesso", "text": "Biografia.\nAttore attivo negli anni cinquanta e sessanta, viene oggi soprattutto ricordato per aver interpretato il ruolo di Paparazzo nel film \"La dolce vita\" di Federico Fellini.\nHa diretto alcuni lungometraggi per ragazzi, tra cui, nel 1978, il film \"La carica delle patate\"."}
{"id": "1883380", "revid": "1214201", "url": "https://it.wikipedia.org/wiki?curid=1883380", "title": "Tarik Elyounoussi", "text": "Biografia.\n\u00c8 cugino di Mohamed Elyounoussi. Tarik \u00e8 arrivato in Norvegia con la famiglia all'et\u00e0 di 11 anni.\nCaratteristiche tecniche.\nAll'inizio della carriera, era considerato debole dal punto di vista fisico: ha iniziato cos\u00ec un allenamento specifico che lo ha portato a pesare dai 61 ai 65 kg.\nCarriera.\nClub.\nGli esordi.\nDi origini marocchine, Elyounoussi ha iniziato a giocare a livello professionistico nel Fredrikstad, proveniente dal Trosvik. Ha esordito nell'Eliteserien il 3 luglio 2005, subentrando a P\u00e5l Andr\u00e9 Czwartek nella sconfitta casalinga per 1-2 contro lo Start. Ha disputato altri 2 incontri di campionato, nella stessa stagione. Il suo spazio \u00e8 aumentato nell'annata successiva, riuscendo a trovare la via per il primo gol nella massima divisione norvegese in data 23 luglio 2006, sancendo il successo del Fredrikstad sul Viking per 2-1. Ha contribuito al successo nel Norgesmesterskapet 2006, giocando da titolare anche la finale della competizione, vinta per 3-0 sul Sandefjord. Ha chiuso la stagione con 31 presenze tra campionato e coppa, con 9 reti all'attivo. \u00c8 rimasto al Fredrikstad per il successivo anno e mezzo, siglando altri 15 gol in 41 partite di campionato.\nIl trasferimento all'estero.\nNell'estate 2008, Elyounoussi \u00e8 stato acquistato dagli olandesi dell'Heerenveen. Ha debuttato nell'Eredivisie il 31 agosto 2008, segnando una rete nel successo per 2-3 in casa del Volendam. Ha giocato 20 partite di campionato alla sua prima stagione nei Paesi Bassi, realizzando 2 reti. La sua squadra ha vinto anche la Coppa d'Olanda 2008-2009, sebbene il norvegese non fosse in campo nella finale contro il Twente. Nella stagione successiva, dopo 9 presenze senza mai andare in gol, \u00e8 stato ceduto in prestito al Lillestr\u00f8m in data 19 febbraio 2010.\nIl 14 marzo \u00e8 tornato cos\u00ec a calcare i campi dell'Eliteserien, quando \u00e8 stato schierato titolare nella sconfitta per 3-0 in casa dell'Aalesund. Il 28 marzo ha segnato la prima rete, nel successo casalingo per 6-0 sull'H\u00f8nefoss. Dopo 17 presenze e 6 gol, tra campionato e coppa, ha fatto ritorno allo Heerenveen: ha giocato altre 2 partite nel club olandese, prima di essere ceduto a titolo definitivo.\nIl ritorno al Fredrikstad.\nIl 7 gennaio 2011 \u00e8 stato infatti ufficializzato il suo ritorno al Fredrikstad. Si \u00e8 legato al club, appena tornato nell'Eliteserien, con un contratto dalla durata triennale. Il 21 marzo \u00e8 tornato cos\u00ec a giocare un incontro con questa maglia, contribuendo al successo per 1-2 sull'Aalesund. Il 18 aprile ha ritrovato il gol, nel successo per 2-0 sul Rosenborg. Ha chiuso la stagione con 13 reti in 28 gare. \u00c8 stato poi nominato capitano per il campionato 2012. Il 22 giugno 2012, il club norvegese ha confermato sul proprio sito ufficiale l'offerta del Pescara per il calciatore. L'attaccante ha ricevuto quindi il permesso di raggiungere l'Italia per negoziare i termini personali dell'accordo. In data 13 luglio, il suo procuratore, Tore Pedersen, ha dichiarato che il calciatore gli aveva comunicato la scelta di restare in forza al Fredrikstad.\nIl passaggio al Rosenborg.\nIl 9 agosto 2012 \u00e8 stato annunciato il trasferimento di Elyounoussi dal Fredrikstad al Rosenborg, a titolo definitivo. L'attaccante si \u00e8 legato al nuovo club con un contratto della durata di tre anni e mezzo. Ha disputato il primo incontro con questa casacca il 12 agosto, guadagnandosi un rigore nel successo per 0-3 sul campo del Sogndal.\nL'approdo in Germania.\nIl 17 giugno 2013, la formazione tedesca dell'Hoffenheim ne ha annunciato l'ingaggio sul proprio sito ufficiale. Il giocatore ha firmato un contratto dalla durata quadriennale. Secondo l'accordo stipulato, Elyounoussi avrebbe giocato altre due partite con il Rosenborg, prima di aggregarsi alla nuova squadra. Il 10 luglio ha giocato un'amichevole contro il Freiberg, in cui ha segnato una rete ma ha dovuto lasciare il campo nel corso del primo tempo a causa di un'involontaria ginocchiata di un avversario che lo ha colpito alla testa, causandogli nausea e vertigini. Il giocatore \u00e8 stato portato in ospedale per precauzione. Gli accertamenti non hanno evidenziato nulla di preoccupante. Elyounoussi \u00e8 rimasto in squadra per tre stagioni, totalizzando 52 presenze e 4 reti nel campionato tedesco.\nOlympiakos e Qaraba\u011f.\nIl 27 agosto 2016, i greci dell'Olympiakos hanno confermato l'ingaggio di Elyounoussi. In campionato ha messo a referto 23 presenze e 4 reti, in una stagione conclusa con la vittoria della Souper Ligka Ellada 2016-2017.\nIl 1\u00ba settembre 2017 \u00e8 passato agli azeri del Qaraba\u011f con la formula del prestito. In Premyer Liqas\u0131 \u00e8 stato schierato solo in 4 occasioni, tuttavia nella fase a gironi di UEFA Champions League \u00e8 subentrato nelle sfide contro Chelsea, Roma e Atl\u00e9tico Madrid.\nAIK.\nIl 30 gennaio 2018 si \u00e8 trasferito all'AIK. Con 8 reti in 25 partite \u2013 secondo miglior marcatore stagionale di squadra \u2013 ha contribuito alla riconquista del titolo nazionale che al club mancava dal 2009. Nel corso del campionato 2019 si \u00e8 imposto come miglior marcatore stagionale dell'AIK in coabitazione con Henok Goitom. Delle 11 reti segnate da Elyounoussi, 8 di queste si sono concentrate nel solo mese di maggio quando \u00e8 stato anche eletto giocatore del mese dell'Allsvenskan, mentre i rimanenti 3 gol sono stati realizzati negli altri mesi della stagione (uno ad aprile, uno ad agosto e uno ad ottobre).\nShonan Bellmare.\nLibero da vincoli contrattuali, il trentunenne Elyounoussi nel gennaio 2020 si \u00e8 accordato con i giapponesi dello Shonan Bellmare, con cui ha firmato un contratto fino al 2022.\nNazionale.\nElyounoussi conta 31 presenze e 7 reti per la . Ha esordito il 31 maggio 2006, sostituendo Espen Ruud nella vittoria per 1-0 contro la Spagna, in un'amichevole giocata a Stavanger. Il 12 ottobre 2007 \u00e8 arrivata la prima marcatura, nella vittoria per 2-1 sulla Svizzera. Il 7 settembre 2010 ha realizzato una doppietta ai danni della Slovacchia, contribuendo al successo per 1-4 della selezione scandinava.\nIl 28 maggio 2008 \u00e8 arrivato anche il debutto nella Nazionale maggiore: \u00e8 subentrato a Per Ciljan Skjelbred ed ha segnato una rete nell'amichevole pareggiata per 2-2 contro l'. L'11 ottobre 2013 ha giocato la 25\u00aa partita in Nazionale, in occasione della sfida persa per 3-0 contro la , ricevendo cos\u00ec il Gullklokka.\nStatistiche.\nPresenze e reti nei club.\n\"Statistiche aggiornate al 31 dicembre 2018.\""}
{"id": "1883383", "revid": "287204", "url": "https://it.wikipedia.org/wiki?curid=1883383", "title": "Terrore dagli abissi n.2", "text": "Terrore dagli abissi n.2 (\"Deep Trouble II\") \u00e8 il cinquantottesimo libro della serie horror per ragazzi \"Piccoli brividi\", scritta da R. L. Stine.\nQuesto libro rappresenta inoltre il seguito di \"Terrore dagli abissi\".\nTrama.\nBilly (ormai tredicenne) e sua sorella Sheena sono in vacanza con il Dr. Deep. incontrano uno scienziato pazzo dalle buone intenzioni, un certo Dr. Ritter, che sta compiendo esperimenti sul plancton come parte di un piano per risolvere il problema della fame nel mondo. Questo plancton se ingerito dai pesci o da altre creature marine (come granchi o delfini) gli causa uno spropositato aumento di dimensioni. Invece, se \u00e8 un umano a ingerire il plancton, questi si trasforma permanentemente in un pesce. Per proteggere questo prezioso segreto il Dr. Ritter \u00e8 intenzionato a far ingerire a Billy, Sheena e al Dr. Deep la sostanza. Fortunatamente, non funziona, perch\u00e9 Billy aveva precedentemente sostituito una bottiglia di plancton con una di t\u00e8. Vedendo che la sua creazione non funziona, il Dr. Ritter beve a sua volta una bottiglia (questa volta vera), e si trasforma in un pesce, scomparendo in mare. In un finale dubbioso, Sheena beve a sua volta una bottiglia di quello che \u00e8 convinta essere t\u00e8, anche se subito dopo accusa dolori alla pancia, segno che potrebbe invece aver bevuto per errore un po' del plancton di Ritter."}
{"id": "1883384", "revid": "599013", "url": "https://it.wikipedia.org/wiki?curid=1883384", "title": "Casper Ankergren", "text": "Statistiche.\nPresenze e reti nei club.\n\"Statistiche aggiornate al 28 gennaio 2017.\""}
{"id": "1883385", "revid": "1272592", "url": "https://it.wikipedia.org/wiki?curid=1883385", "title": "Dario Casalini", "text": "Biografia.\nDebutta, nel 1984, nella fiction per la Rai \"Voglia di volare\". Nel 1986, interpreta Danny nel film cult \"D\u00e8moni 2... L'incubo ritorna\", scritto e prodotto da Dario Argento, mentre un anno dopo \u00e8 protagonista nel film di Luciano Salce \"Quelli del casco\", in cui interpreta Nicola, e Karl nel film \"Intervista\", diretto da Federico Fellini.\nNel 1989 \u00e8 protagonista del film drammatico \"La puritana\", con Helmut Berger, mentre tra le apparizioni televisive partecipa ai film e serie TV \"La voglia di vincere\" con Gianni Morandi, \"La bugiarda\" nel ruolo di Luca , di Franco Giraldi, \"Preferisco Vivere\" scritto da Maurizio Costanzo, \"\u00c8 proibito ballare\", di Pupi Avati, \"Un bambino in fuga-tre anni dopo\" con Pamela Villoresi e \"I ragazzi del muretto\".\nNei primi anni 1990 interpreta Mark nel film di Dario Argento \"La setta\", diretto da Michele Soavi, \u00e8 Ivan in \"Nessuno\" , di Francesco Calogero, in cui interpreta uno dei protagonisti, Mark in \"Gipsy Angel\", con Carroll Baker, e interpreta Flavio in \"Maledetto il giorno che t'ho incontrato\" con Margherita Buy, per la regia di Carlo Verdone.\nNegli anni seguenti si trasferisce a Los Angeles dove studia e lavora. Torna per un breve periodo in Italia per partecipare alla miniserie di Pupi Avati \"Voci notturne\", mentre negli USA Dario Casalini \u00e8 protagonista nel 1996 di \"Sex, Love &amp; Intimacy\", con la partecipazione musicale di Madonna, e del cortometraggio \"Just One Night\" diretto da Maguy R. Cohen. Nel 1997 \u00e8 anche protagonista di \"Maldoror\", film sperimentale indipendente di Kadour Naimi, uscito in Italia nel 1997.. Dario Casalini vive a Hollywood dove lavora in produzioni teatrali da oltre vent'anni."}
{"id": "1883386", "revid": "767487", "url": "https://it.wikipedia.org/wiki?curid=1883386", "title": "Jonathan Douglas", "text": ""}
{"id": "1883388", "revid": "729019", "url": "https://it.wikipedia.org/wiki?curid=1883388", "title": "S\u00e9bastien Carole", "text": ""}
{"id": "1883390", "revid": "1543377", "url": "https://it.wikipedia.org/wiki?curid=1883390", "title": "Aimpoint CompM4", "text": "Il mirino Aimpoint CompM4 \u00e8 un dispositivo red dot in dotazione alle forze armate degli Stati Uniti, prodotto dalla Aimpoint AB.\nCaratteristiche.\nIl mirino utilizza una radiazione infrarossa alimentata da una batteria AA. Ha un'autonomia di circa 500.000 ore (8 anni) con una sola batteria ed \u00e8 resistente all'immersione fino a 45 m di profondit\u00e0.\nSviluppato con un'alta adattabilit\u00e0, l'Aimpoint CompM4 \u00e8 compatibile con qualsiasi tipo di visore notturno ed \u00e8 utilizzabile su diverse armi da fuoco, in particolare sui fucili d'assalto M16 e M4.\nVarianti.\nLa variante CompM4s ha l'alloggiamento per la batteria posizionato in basso, a differenza del CompM4 in cui \u00e8 in alto."}
{"id": "1883402", "revid": "6923", "url": "https://it.wikipedia.org/wiki?curid=1883402", "title": "Porti della Toscana", "text": ""}
{"id": "1883405", "revid": "1608023", "url": "https://it.wikipedia.org/wiki?curid=1883405", "title": "Donisi", "text": ""}
{"id": "1883409", "revid": "174925", "url": "https://it.wikipedia.org/wiki?curid=1883409", "title": "Psittacismo", "text": "Lo psittacismo (dal greco \"\u03c8\u03b9\u03c4\u03c4\u03b1\u03c7\u03cc\u03c2\" e dal latino \"psittacus\", pappagallo) \u00e8, letteralmente, l'atto di ripetere le parole altrui alla stregua di un pappagallo.\nLo psittacismo pu\u00f2 essere un vero e proprio disturbo mentale.\nViene anche usato nell'accezione pi\u00f9 astratta del discutere su determinati termini senza avere chiaro quale sia il loro vero significato. Per Leibniz, lo psittacismo \u00e8 correlato ai cosiddetti pensieri sordi (\"pens\u00e9es sourdes\"), anche detti pensieri ciechi (\"cogitationes caecas\"): troppo spesso l'uomo \u00e8 portato a pensare e ragionare utilizzando termini e pensieri formulati da altri, o i suoi stessi ricordi, ripetendoli senza esserne veramente consapevole e senza averli debitamente analizzati. In tal modo i suoi stessi pensieri diventano psittacismo, parole vuote che non arricchiscono veramente il suo spirito."}
{"id": "1883410", "revid": "38120", "url": "https://it.wikipedia.org/wiki?curid=1883410", "title": "Portaspilli", "text": ""}
{"id": "1883421", "revid": "92723", "url": "https://it.wikipedia.org/wiki?curid=1883421", "title": "Omeomerie", "text": "Omeomerie (in greco \"\u03cc\u03bc\u03bf\u03b9\u03bf\u03bc\u03ad\u03c1\u03b5\u03b9\u03b1\u03b9\", da \u1f45\u03bc\u03bf\u03b9\u03bf\u03c2, simile, e \"\u03bc\u03ad\u03c1\u03bf\u03c2\", parte) \u00e8 il termine usato da Aristotele per indicare i cosiddetti \"semi di Anassagora\", cio\u00e8 a dire, le particelle che costituiscono l'universo ed ogni sua cosa. \nSpiegazione del concetto.\nSecondo Anassagora, vi sono infinite omeomerie di qualit\u00e0 diversa, che spiegano l'apparente paradosso della trasformazione delle cose (problema posto da Parmenide che Anassagora cerca di risolvere \"salvando i fenomeni\", secondo una nota affermazione platonica). Essendo infatti ogni cosa data da una diversa composizione di semi, non esiste il divenire, n\u00e9 il molteplice (a livello macroscopico, perch\u00e9 le differenze fra semi sono da Anassagora presupposte, come sono per gli atomi di Democrito e gli elementi di Empedocle, grave problema dimostrativo delle tesi di chi cerca di \"salvare i fenomeni\"), poich\u00e9 sono tutti elementi derivati dalla scomposizione e ricomposizione di semi, quindi nulla si crea e nulla si distrugge e nulla muta, se non la disposizione dei semi.\nCos\u00ec ad esempio, una mela che viene mangiata e poi diventa diverse parti di noi (carne, pelle, capelli) in realt\u00e0 non subisce nessuna trasformazione assoluta, ma passa \"di cosa simile in cosa simile\": ci\u00f2 significa che, anche se in piccola parte, le omeomerie della carne, della pelle, dei capelli, devono gi\u00e0 essere presenti nella mela.\nOgni cosa quindi contiene le omeomerie di tutte le altre (\"tutto \u00e8 in tutto\"), ma prevalgono (sulla base di un movimento continuo ordinato dal \"Nous\") quelle dell'oggetto che viene a formarsi, ma se noi non fossimo relegati ad avere sensi fallaci, secondo Anassagora potremmo vedere che ogni cosa \u00e8 formata da semi di tanti generi quante sono le diverse cose esistenti nel cosmo.\nLe omeomerie sono ordinate ad azione del \"Nous\", intelligenza massima che governa ogni mutamento, che non \u00e8 lasciato al caso come per Democrito e gli atomisti, ma \u00e8 appunto regolato da questa entit\u00e0 superiore."}
{"id": "1883427", "revid": "1458431", "url": "https://it.wikipedia.org/wiki?curid=1883427", "title": "Giuseppe De Marco", "text": "Giuseppe De Marco pu\u00f2 fare riferimento a:"}
{"id": "1883429", "revid": "1310927", "url": "https://it.wikipedia.org/wiki?curid=1883429", "title": "Cristian Badilla", "text": ""}
{"id": "1883434", "revid": "599013", "url": "https://it.wikipedia.org/wiki?curid=1883434", "title": "Alex\u00e1nder Castro", "text": ""}
{"id": "1883441", "revid": "272827", "url": "https://it.wikipedia.org/wiki?curid=1883441", "title": "Myus", "text": ""}
{"id": "1883443", "revid": "123635345", "url": "https://it.wikipedia.org/wiki?curid=1883443", "title": "Ponte di Ariccia", "text": "Il ponte di Ariccia \u00e8 un monumentale viadotto stradale costruito verso la met\u00e0 del XIX secolo fra i chilometri 23 e 24 della strada statale 7 Via Appia, con lo scopo di rettificare una volta per tutte il tracciato della via Appia tra Albano Laziale ed Ariccia.\nStoria.\nLa via Appia Antica, costruita nel 312 a.C., usciva da Roma e arrivava in corrispondenza dell'attuale Albano, seguita quasi fedelmente dal tracciato settecentesco attualmente utilizzato dalla strada statale omonima. Tuttavia la strada, per giungere alla sua \"prima statio\", \"Aricia\", scendeva alla fine dell'attuale abitato di Albano verso Vallericcia, risalendo poi in direzione dell'attuale abitato di Genzano di Roma attraverso un monumentale viadotto in peperino di cui oggi rimangono pochi resti. Con la caduta dell'Impero romano d'Occidente e l'inizio del Medioevo, la via Appia dopo gli ultimi interventi attuati dal re ostrogoto Teodorico, inizi\u00f2 a decadere a causa dell'impantanare del tratto che attraversava le Paludi Pontine.\nFu solo papa Pio VI nel 1789 che ordin\u00f2, in concomitanza con l'intensificarsi dell'opera di bonifica delle Paludi, la rettifica della via Appia tra Roma e Terracina: venne cos\u00ec realizzata la \"via Appia Pignatelli\", che conserva il suo nome nel suo primo tratto tra Roma e l'attuale statale. Il tracciato della strada arrivava ad Albano, dove ancora una volta i costruttori si posero il problema di come colmare il forte dislivello per raggiungere Ariccia: cos\u00ec venne deciso di non far passare per nulla la via Appia in Ariccia, realizzando una lunga deviazione di circa tre miglia attorno al crinale di Vallericcia, per portare l'Appia direttamente a Genzano.\nPapa Gregorio XVI tuttavia, frequentatore abituale di tutte le localit\u00e0 dei Castelli Romani, prese la decisione di modificare un'ultima e definitiva volta il tracciato dell'importantissima via Appia: ordin\u00f2 la costruzione di viadotti stradali nell'accidentato tratto di strada tra il centro storico di Ariccia e Genzano di Roma, ma poich\u00e9 mor\u00ec non pot\u00e9 vedere che papa Pio IX nel 1847 incaric\u00f2, tramite il suo ministro Camillo Jacobini, l'architetto Giuseppe Bertolini di costruire il nuovo monumentale \"ponte di Ariccia\". Giuseppe Bertolini, ispettore camerale, ne affid\u00f2 la progettazione all'architetto Ireneo Aleandri - in quegli anni ingegnere della Delagazione Apostolica di Spoleto - riservandosi di eseguire la direzione dei lavori. Il Papa stesso visit\u00f2 spesso personalmente i lavori che si effettuavano per la costruzione del ponte, che venne inaugurato il 12 ottobre 1854. Alle quattro \"teste\" del ponte vennero innalzate colonne di travertino che dovevano ricordare i miliari romani della via Appia Antica, su queste sono collocate le lapidi ricordanti il pontefice Pio IX, che fu appunto promotore dell'opera, il ministro del Commercio e Belle Arti Camillo Jacobini e l'architetto Giuseppe Bertolini. Il ponte and\u00f2 a collocarsi nel contesto della scenografia monumentale concepita da Gian Lorenzo Bernini tra il 1661 ed il 1672 per la piazza di Corte di Ariccia.\nIl 1\u00ba febbraio 1944 il ponte e il vicino torrione quadrangolare della parte settecentesca di Palazzo Chigi andarono distrutti nel bombardamento anglo-statunitense di Ariccia ed Albano Laziale. Fino alla sua ricostruzione, iniziata immediatamente, venne realizzato un percorso alternativo di guerra poco pi\u00f9 a valle, che attraversava la macchia secolare ospitata all'interno del Parco Chigi. L'architetto Alessandro Batochi si occup\u00f2 del restauro del ponte e dei cippi di travertino posti alle \"teste\".\nNel 1967 si \u00e8 verificato l'ultimo crollo della parte centrale del ponte, subito ricostruito ed oggi pienamente praticabile.\nIl ponte di Ariccia si \u00e8 meritato la tragica fama di \"ponte dei suicidi\": infatti, forse per la sua considerevole altezza, \u00e8 stato meta, nel corso degli anni, di numerosi suicidi. L'ANAS per evitare altri episodi del genere ha apposto nel 2000 delle barriere in tensostruttura lungo tutto il ponte.\nA partire dal gennaio 2010 il ponte \u00e8 chiuso al traffico pesante e alla sosta delle vetture per le operazioni di pulizia dei piloni effettuate in corda dagli operatori di Roma Sotterranea volte a favorire un successivo controllo di stabilit\u00e0 statica."}
{"id": "1883444", "revid": "101768", "url": "https://it.wikipedia.org/wiki?curid=1883444", "title": "Glauco Rossi", "text": "Biografia.\nFin da fanciullo mostra grande capacit\u00e0 per il disegno. Autodidatta, nelle prime espressioni grafiche, sente la necessit\u00e0 di perfezionarsi e negli anni venti frequenta un corso di studi condotto da Carlo Castellani. La prima attrezzatura pittorica consistente in una cassetta di colori ed un cavalletto da campagna gli viene donata per un suo compleanno dal cognato, ufficiale di marina colonnello Pierangelini, persona colta e di grandi doti umane che lo sosterr\u00e0 e incoragger\u00e0 a proseguire nella attivit\u00e0 pittorica. Delle prime opere realizzate, negli anni quaranta, quasi sempre su supporti di legno o su cartone, rimangono rintracciabili pochi esemplari; ci\u00f2 \u00e8 dovuto anche al fatto che Glauco in quegli anni reimpieg\u00f2 quadri che riteneva superati nel suo gusto e vi sovrappose altre opere.\nDa un verismo assoluto quasi fotografico approd\u00f2 negli anni cinquanta a una forma pittorica rappresentante il sogno e il simbolo illustrati in personalissima maniera, forse surrealista, riconducibili a osservazioni della realt\u00e0 che lo circondava da bambino e cio\u00e8 i magazzini e le cantine dell'allora amministrazione del beata Lucia, presso i quali abitava, piene di enormi tine di botti, di fasci di scale per la potatura degli olivi, la presenza di sacerdoti che andavano ad ordinare il vino per la messa con i loro cappelli a falda larga e gli abiti lunghi e neri. Ricordi ed immagini che suggestioneranno la fantasia dell'artista tanto da farne nascere un filone pittorico in cui tutti questi elementi sono presenti.\nUn'altra ispirazione delle sue opere sar\u00e0 presa da un altro dei suoi ricordi di bambino, quella di staccare le spine delle rose ed infilarle una dentro l'altra fino a formare un bracciale. Tale ricordo sar\u00e0 riproposto in centinaia di sue opere, ove sulle sagome di queste spine Glauco collocher\u00e0 i personaggi di un mondo aereo come su di navicelle vaganti nello spazio.\nParallelamente a questa sua personale evoluzione permane il desiderio di lavorare fuori dallo studio in spazi aperti, nella campagna ove tra l'altro raccoglie, poi disegna e dipinge, gradevolissimi mazzi di fiori di cardi e di bacche di spine.\nLe imprese della scienza per la conquista della spazio, negli anni settanta, suscitarono grande fascino e le sue tele si popolarono di piattaforme aeree di oggetti vaganti, di personaggi che osservano l'abisso, porzioni di mondi vertiginosamente sospesi nel vuoto, come relitti di tragedie spaziali.\nUn soggetto sempre rappresentato \u00e8 stata la Rocca, da tutte le angolazioni possibili sia nei disegni che nei dipinti.\nNegli ultimi tempi quando ormai dipingeva \"La Rocca\" in casa a memoria, le torri si erano allungate, idealizzate ad accogliere \"quelli che scendono dal cielo\" \u00e8 l'incontro del suo ultimo genere pittorico, quello spaziale, con il pi\u00f9 antico il paesaggio."}
{"id": "1883445", "revid": "276444", "url": "https://it.wikipedia.org/wiki?curid=1883445", "title": "Gran Premio motociclistico di Austria", "text": ""}
{"id": "1883447", "revid": "287204", "url": "https://it.wikipedia.org/wiki?curid=1883447", "title": "Sebastien Carole", "text": ""}
{"id": "1883448", "revid": "599013", "url": "https://it.wikipedia.org/wiki?curid=1883448", "title": "Marcel Risse", "text": "Carriera.\nClub.\nIl 7 maggio 2008 nella partita contro l'Hertha Berliner Sport-Club ha fatto il suo esordio in Bundesliga.\nNazionale.\nNel 2008 ha anche vinto il Campionato europeo Under-19 con la Nazionale tedesca."}
{"id": "1883449", "revid": "535489", "url": "https://it.wikipedia.org/wiki?curid=1883449", "title": "Pergioco", "text": "Pergioco (col sottotitolo \"Rivista di giochi \"intelligenti\"\") \u00e8 stata una rivista mensile italiana di giochi, pubblicata dall'ottobre 1980 all'estate 1984.\nStoria.\nFondata a Milano da Silvana Brusini, Roberto Casalini, Marco Donadoni, Giuseppe Meroni (che ne \u00e8 il direttore), Renzo Ricc\u00f2 e Stefano Signorelli, esce per la prima volta nelle edicole italiane nell'ottobre del 1980 e prosegue sino all'agosto-settembre del 1984, con alcuni cambi di direzione, per un totale di 43 numeri.\nRivolta a un pubblico adulto e dedicata ad ogni forma di gioco, ha riunito per anni i pi\u00f9 affermati esperti di gioco italiani ospitando al tempo stesso molti esordienti. Inoltre \u00e8 stata il modello per diverse testate degli anni successivi tra cui \"Giochi Magazine\", \"eGiochi\" e \"GiocAreA\".\nElenco dei numeri.\nLa numerazione in tabella \u00e8 complessiva, ma la vera numerazione di copertina ricomincia da 1 ogni anno."}
{"id": "1883452", "revid": "1718925", "url": "https://it.wikipedia.org/wiki?curid=1883452", "title": "Gianfranco Butinar", "text": "Radio.\nDal 1998 al 2003 collaboratore di Radio Radio. Eletto personaggio radiofonico romano nell'anno 2000/2001.\nHa partecipato a \"Rai dire gol\", programma della Gialappa's Band (Radio2), in occasione dei mondiali del 2002 e degli europei del 2008 e \"Rai dire Sanremo\" nel 2003.\nDurante il campionato mondiale di calcio 2010 partecipa alla trasmissione \"Mai deejay gol\" su Radio Deejay e come ospite, ad alcune puntate di \"Noi dire gol\" su RTL 102.5, entrambe con la Gialappa's Band. \u00c8 ospite anche della trasmissioni \"Calciomercato speciale mondiali\" e \"Speciale Calciomercato\" su Sky. \nDal 2012 partecipa alla trasmissione di Rai Radio 2 \"Chiambretti ore 10\". \nDal 2014 \u00e8 protagonista di alcuni sketch nel programma mattutino \"A qualcuno piace presto\" in onda su m2o. \nNel 2016 lavora insieme alla Gialappa's Band in Rai Dire Europei su Rai 4 e su Radio2 dove interpreta Ezio Luzzi, Adriano De Zan, Claudio Ranieri, Mario Balotelli, Vasco Rossi, Francesco Totti, Maurizio Costanzo, Giacomo Santini, Sini\u0161a Mihajlovi\u0107, Franco Califano, Antonio Cassano, Rino Tommasi e Fabio Capello.\nDa fine gennaio 2018 conduce la trasmissione Teste di Calcio sulla neo-nata emittente radiofonica RMC Sport Network con Marco Baldini e il Trio d'Italia.\nDal 21 settembre 2020 \u00e8 ospite ogni luned\u00ec di Tiki Taka - La repubblica del pallone trasmissione condotta da Piero Chiambretti con Ivan Zazzaroni, Giampiero Mughini, Franco Ordine, Fabrizio Ferrari, Raffaele Auriemma e Francesca Brienza come ospiti.\nCinema.\nNel 2014 \u00e8 il protagonista del film diretto da Stefano Calvagna \"Non escludo il ritorno\", nel quale interpreta Franco Califano.\nTeatro.\nNumerosi gli spettacoli nei maggiori teatri romani. Nel 2008 con Gianni Ippoliti ha ideato lo spettacolo \"Tutti i calci minuto per minuto\".\nPersonaggi imitati.\nOltre 100 i personaggi imitati, tra cui:"}
{"id": "1883453", "revid": "107229898", "url": "https://it.wikipedia.org/wiki?curid=1883453", "title": "Giaan Rooney", "text": ""}
{"id": "1883463", "revid": "767487", "url": "https://it.wikipedia.org/wiki?curid=1883463", "title": "Gamera 2 - Legion sh\u016brai", "text": ", noto in inglese come \"Gamera 2: Attack of Legion\", \u00e8 un film del 1996 diretto da Shusuke Kaneko, secondo film della trilogia Heisei di Gamera.\nTrama.\nAnno 1996: \u00e8 passato un anno dallo scontro tra Gamera e i Gaos a Tokyo.\nUn meteorite cade nei pressi di Sapporo, e contemporaneamente compaiono insetti giganti che si nutrono di silicio e strane piante che ricoprono l'intera citt\u00e0.\nPoco tempo dopo compare un fiore gigante, che inizia ad accumulare un alto livello di ossigeno. La dottoressa Honami ritiene che il fiore sia una sorta di rampa di lancio naturale con cui gli insetti possono colonizzare altri pianeti. A questo punto compare Gamera, che distrugge il fiore, ma subito dopo la tartaruga \u00e8 attaccata dagli insetti, che di l\u00ec a poco si fondono in un unico mostro chiamato Legion (rimando biblico all'episodio presente in vari Vangeli nel quale Ges\u00f9 scacciava da un uomo vari demoni, che si facevano chiamare appunto Legione).\nGamera deve ritirarsi, e contemporaneamente un altro fiore compare a Sendai. Gamera vola verso la citt\u00e0, ma \u00e8 trafitto da Legion. Con le forze che gli rimangono, Gamera si getta sul fiore, facendolo esplodere e distruggendo Sendai. I militari scoprono che le onde elettromagnetiche attirano Legion, che dunque ora marcia verso Tokyo, ignorando gli attacchi dell'esercito. Asagi, la ragazza che grazie all'amuleto donatole dal padre nel film precedente \u00e8 in grado di stabilire un legame psichico con Gamera, riesce a resuscitare Gamera, a costo per\u00f2 della distruzione dell'amuleto. Gamera, completamente rinvigorito, affronta Legion in un grande scontro che vede il mostro nemico distrutto da un'onda Mana della tartaruga gigante."}
{"id": "1883466", "revid": "287204", "url": "https://it.wikipedia.org/wiki?curid=1883466", "title": "Angelo Pitrone", "text": " \nInsegna Storia e tecnica della fotografia all'Universit\u00e0 di Palermo.\nSi \u00e8 dedicato alla fotografia di paesaggi e luoghi siciliani, usata spesso come commento figurativo a celebri opere letterarie di Pirandello, Sciascia, Tomasi di Lampedusa. Di Pirandello ha ripreso in suggestivi scorci fotografici i luoghi del Caos e ha rappresentato le luci e i colori della Sicilia di Sciascia. Mantiene rapporti amichevoli e di lavoro con artisti ed intellettuali come il regista Giuseppe Tornatore e gli scrittori Matteo Collura e Andrea Camilleri che hanno arricchito i suoi libri fotografici con i loro commenti letterari.\nHa realizzato anche lavori fotografici di reportage come quello su il problema della siccit\u00e0 nell'area mediterranea ed altri che documentano il dramma della emigrazione clandestina che da siciliano egli ha sotto gli occhi ogni giorno e di cui sente polemicamente la tragicit\u00e0.\nSi \u00e8 interessato e ha partecipato come esperto fotografo alla documentazione di campagne di scavo archeologiche internazionali in Libia e ha curato molti cataloghi di mostre archeologiche e architettoniche.\nNumerose le mostre fotografiche personali all'estero (Francia, Stati Uniti, ecc.) e in Italia tra cui quella che ha riscosso particolare successo di pubblico al Festival della Letteratura di Mantova del 2005."}
{"id": "1883485", "revid": "1821847", "url": "https://it.wikipedia.org/wiki?curid=1883485", "title": "Boris Michajlovi\u010d \u0160apo\u0161nikov", "text": "Venne anche nominato maresciallo dell'Unione Sovietica.\nStudi e carriera.\nEntr\u00f2 nell'esercito russo nel 1901 e si diplom\u00f2 all'accademia militare nel 1910. Raggiunse il grado di colonnello durante la prima guerra mondiale. Nel 1918, cosa piuttosto rara fra ufficiali del suo grado appoggi\u00f2 la rivoluzione russa e nel 1918 entr\u00f2 nell'Armata rossa.\nEra uno dei pochi comandanti dell'Armata rossa ad aver ricevuto un vero addestramento militare; nel 1921 entr\u00f2 a far parte dello stato maggiore dell'esercito, dove serv\u00ec fino al 1925, quando venne eletto comandante del distretto militare di Leningrado. Dal 1928 al 1932 fu comandante del distretto militare di Mosca e poi di quello di Privolzhsk. Nel 1932 divenne comandante dell'accademia militare Frunze, e nel 1935 torn\u00f2 al distretto militare di Leningrado.\nNel 1937 fu eletto capo di stato maggiore dell'esercito, andando a sostituire Michail Nikolaevi\u010d Tucha\u010devskij, una delle vittime delle purghe staliniane. Nel 1940 venne eletto maresciallo dell'Unione Sovietica.\nNonostante il suo passato da ufficiale zarista, \u0160apo\u0161nikov godeva della fiducia di Stalin. Paradossalmente proprio il suo essere militare di carriera \u2013 non si iscrisse al partito comunista fino al 1930 \u2013 contribuirono a fugare i sospetti di Stalin. Il prezzo che dovette pagare tuttavia fu quello di collaborare al processo sommario ed all'eliminazione di Tucha\u010devskij e di altri alti ufficiali suoi colleghi. La stima che Stalin nutriva nelle sue capacit\u00e0 militari era dimostrata dal fatto che portava sempre sul tavolo una copia del suo lavoro pi\u00f9 importante, \"Mozg Armii\" (\"\u041c\u043e\u0437\u0433 \u0430\u0440\u043c\u0438\u0438\", \"Il cervello dell'esercito\") (1925).\nPer fortuna dell'Unione Sovietica \u0160apo\u0161nikov aveva non solo notevoli capacit\u00e0 militari ma anche capacit\u00e0 amministrative; utilizz\u00f2 entrambe le doti per ricostruire i ranghi dell'armata rossa al termine delle purghe staliniane. \"Mozg Armii\" \u00e8 stato per anni una lettura obbligata per ogni ufficiale sovietico. Nel 1939 Stalin accett\u00f2 il piano di \u0160apo\u0161nikov per una rapida ricostruzione del potenziale dell'armata rossa; per quanto non terminato all'inizio dell'operazione Barbarossa, fu probabilmente decisivo nell'evitare una completa disfatta sovietica.\n\u0160apo\u0161nikov si dimise dall'incarico di capo di stato maggiore nel 1940, ufficialmente per motivi di salute anche se probabilmente la vera ragione era il disappunto di Stalin per la condotta di guerra dell'armata rossa durante la guerra d'inverno. Allo scoppio della guerra con la Germania venne richiamato a ricoprire nuovamente l'incarico di capo di stato maggiore, mantenendo il comando fino al maggio 1942, diventando anche commissario del popolo per la difesa. Abbandon\u00f2 quest'incarico per motivi di salute. Fu anche direttore dell'accademia militare Voro\u0161ilov fino alla data della sua morte."}
{"id": "1883486", "revid": "104458", "url": "https://it.wikipedia.org/wiki?curid=1883486", "title": "Kiminobu Kimura", "text": "Biografia.\nKimura, originario di Asaka, esord\u00ec in campo internazionale ai Mondiali juniores di S\u00e4len 1987; nel 1991 debutt\u00f2 ai Campionati mondiali nella rassegna iridata di Saalbach-Hinterglemm (15\u00ba nella combinata) e l'anno dopo ai Giochi olimpici invernali: ad fu 33\u00ba nel supergigante, 21\u00ba nello slalom gigante, 15\u00ba nella combinata e non concluse lo slalom speciale. In Coppa del Mondo ottenne il primo piazzamento di rilievo il 12 gennaio 1993 a Sankt Anton am Arlberg, giungendo 52\u00ba in supergigante. Nello stesso anno partecip\u00f2 ai Mondiali che si disputarono sulle nevi di casa di Morioka, ottenendo il 23\u00ba posto nello slalom gigante, il 20\u00ba nello slalom speciale e l'8\u00ba nella combinata.\nAi XVII Giochi olimpici invernali di si classific\u00f2 33\u00ba nel supergigante, 26\u00ba nello slalom gigante, 18\u00ba nello slalom speciale e non concluse la combinata. Non port\u00f2 a termine la prova di slalom speciale n\u00e9 ai Mondiali di Sierra Nevada 1996, n\u00e9 a quelli di Sestriere 1997. In Coppa del Mondo, dopo aver riportato alcuni piazzamenti tra i primi dieci, il 18 gennaio 1998 conquist\u00f2 l'unico podio di carriera a Veysonnaz, dove concluse terzo lo slalom speciale distanziato di ottanta centesimi dal vincitore, l'austriaco Thomas Stangassinger, e di un centesimo dal secondo, l'islandese Kristinn Bj\u00f6rnsson. Poco pi\u00f9 tardi prese parte ai XVIII Giochi olimpici invernali di , piazzandosi 25\u00ba nello slalom gigante e 13\u00ba nello slalom speciale.\n14\u00ba nello slalom iridato di Vail/Beaver Creek 1999, due anni dopo a Sankt Anton am Arlberg 2001 non complet\u00f2 la prova. Alla sua ultima presenza olimpica, , fu 37\u00ba nello slalom gigante e 18\u00ba nello slalom speciale. Dopo aver ancora preso parte ai Mondiali di Sankt Moritz 2003 (22\u00ba nello slalom speciale), partecip\u00f2 per l'ultima volta a una gara del Circo bianco il 28 marzo 2003 a Shigak\u014dgen disputando uno slalom speciale di Coppa del Mondo, senza qualificarsi per la seconda manche.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale\nFar East Cup.\nFar East Cup.\nLegenda:\nGS = slalom gigante\nSL = slalom speciale"}
{"id": "1883488", "revid": "1305772", "url": "https://it.wikipedia.org/wiki?curid=1883488", "title": "Thomas Burke (disambigua)", "text": "Thomas Burke \u00e8 il nome di diverse persone:"}
{"id": "1883489", "revid": "1934489", "url": "https://it.wikipedia.org/wiki?curid=1883489", "title": "Incontri internazionali di rugby a 15 di met\u00e0 anno 1973", "text": "A met\u00e0 anno \u00e8 tradizione che le selezioni di rugby a 15, europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nIl 1973 \u00e8 un anno ricco di questi confronti.\nMaggio.\nI New Zealand Maori si recano nel Sud Pacifico, la selezione rugbystica di giocatori di etnia M\u0101ori nel 1973 si imbarca per un tour in Australia e Nuova Zelanda. Delle tre nazionali del pacifico, solo riuscir\u00e0 a batterli.\nIl Galles si reca in Canada. Non ci sono test match ufficiali. All'epoca le 8 nazioni membri dell'International Rugby Board (le quattro britanniche, la Francia e le tre potenze australi non concedevano quasi mai il \"cap\", ossia la presenza ufficiale ai giocatori, per i match contro nazionali estranee all'IRB stesso. \nFacili successi per i fortissimi \"dragoni\"\nGiugno.\nTerminano i due tour citati, Tonga si reca in Australia: la nazionale del piccolo arcipelago del Pacifico conquista un risultato storico, battendo l'Australia in uno dei due test match disputati.\nLuglio.\nSi chiude il tour dell'Italia, mentre Tonga e Figi si affrontano a Suva\nAgosto-Settembre.\nL'Inghilterra si reca alle Isole Figi e inNuova Zelanda cogliendo uno storico successo din casa degli All Blacks \nLa Romania, miglior squadra europea al di fuori del Cinque Nazioni si reca in Nuova Zelanda ed Argentina (dove avrebbe dovuto recarsi proprio l'Inghilterra). Di assoluto rilievo il pareggio contro gli Junior All Blacks."}
{"id": "1883493", "revid": "486946", "url": "https://it.wikipedia.org/wiki?curid=1883493", "title": "Campionato di calcio delle Bermuda", "text": ""}
{"id": "1883496", "revid": "54193", "url": "https://it.wikipedia.org/wiki?curid=1883496", "title": "Bermude", "text": ""}
{"id": "1883499", "revid": "116944", "url": "https://it.wikipedia.org/wiki?curid=1883499", "title": "Onciale greca", "text": ""}
{"id": "1883509", "revid": "1573940", "url": "https://it.wikipedia.org/wiki?curid=1883509", "title": "Incontri internazionali di rugby a 15 di fine anno 1973", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud si recano in tour in Europa.\nNel 1973 dominano la scena, il disastroso tour dei Wallabies e la sorprendente Argentina in visita alle isole Britanniche."}
{"id": "1883510", "revid": "39884", "url": "https://it.wikipedia.org/wiki?curid=1883510", "title": "King V", "text": ""}
{"id": "1883514", "revid": "1833487", "url": "https://it.wikipedia.org/wiki?curid=1883514", "title": "Rio (gruppo musicale)", "text": "I Rio (originariamente Del Rio) \u00e8 stato un gruppo musicale italiano pop-rock formato nel 2001.\nStoria del gruppo.\nIl gruppo ha inizialmente riproposto alcuni classici del genere musicale denominato tex-mex, ma ben presto si \u00e8 dedicato interamente all'elaborazione di composizioni proprie. Ad affiancare, e in un certo senso a contrastare il suono vintage di basso e chitarra, compaiono campionamenti, sequenze, \"scratch\" e \"groove\" introdotti dal DJ.\nIl 16 aprile 2003 gli allora Del Rio, presentarono il loro primo singolo \"Strega\" allo showcase al Ragno d'Oro di Milano. Successivamente, Luca Pernici, musicista e DJ, viene chiamato a produrre il disco d'esordio dei Rio che vede la luce il 1\u00ba ottobre 2004. L'album si intitola \"Mariachi Hotel\", ed \u00e8 preceduto dal singolo \"Sei Quella per Me\", in rotazione per tutta l'estate 2004 nei maggiori network radiofonici e televisivi (con il video girato nel porto di Genova). Al primo singolo ne sono seguiti altri due, \"La Mia Citt\u00e0\" e \"Mariachi Hotel\".\nNell'estate del 2005 il gruppo inizia un tour che lo porta a realizzare pi\u00f9 di 100 concerti, suonando infine come gruppo supporto al concerto \"Campovolo\" di Luciano Ligabue.\nNell'estate del 2006 i Rio lanciano il singolo \"Come Ti Va\", che ottiene un ottimo successo radiofonico, e nel settembre \"La Vita Perfetta\". Entrambi i singoli vengono estratti dal loro secondo album prodotto da Saro Consentino. Nel 2009 esce il singolo \"Il gigante\" in collaborazione con Fiorella Mannoia e Paolo Rossi, caratterizzato da un testo che richiama al sociale.\nNel gennaio 2010 il batterista Cesare Barbi d\u00e0 l'addio al gruppo. Lo stesso anno i Rio aprono i concerti del tour \"Stadi 2010\" di Luciano Ligabue. Il terzo album \"Il sognatore\" esce il 6 luglio 2010, anticipato dal singolo \"Pezzo di cielo\", trasmesso in radio dal 18 giugno. Nell'album \u00e8 presente, oltre alla collaborazione con Fiorella Mannoia ne \"Il gigante\", brano a sua volta pubblicato come singolo, quella di Luciano Ligabue, autore del testo di \"Da qui\".\nIl quarto album dei Rio, \"Mediterraneo\", viene pubblicato il 28 giugno 2011, anticipato dai singoli \"150\" e \"Gioia nel cuore\", trasmessi in radio rispettivamente il 17 marzo e il 3 giugno.\nIl 1\u00ba giugno 2012, con una nota sul loro sito internet, i Rio annunciano che Marco Ligabue (fratello del noto cantautore Luciano Ligabue) lascia la band. Il 5 giugno viene annunciato sul sito ufficiale l'uscita di un nuovo singolo intitolato \"Banditi, pirati e mariachi\", disponibile su ITunes a partire dall'8 giugno e in rotazione radiofonica dal giorno successivo. Nell'ottobre dello stesso anno viene pubblicato il singolo \"Su e gi\u00f9 (appendaun)\", che dar\u00e0 il nome anche al tour invernale.\nIl 14 maggio 2013 viene pubblicato l'album \"Fiori\", anticipato dal singolo \"Un giorno alla volta\", in rotazione radiofonica dal 26 aprile 2013. Dal 18 ottobre viene trasmesso nelle radio \"Terremosse\", brano dedicato all'omonima organizzazione nata dopo il terremoto del 20/29 maggio 2012 che ha colpito l'Emilia-Romagna. Il terzo singolo estratto dall'album \"Fiori\", viene trasmesso in radio a partire dal 7 maggio 2014.\nIl 19 marzo 2015 pubblicano la loro prima raccolta, \"Mareluce\", contenente quattro brani inediti. Il primo singolo estratto \u00e8 \"La precisione\". Il 27 maggio 2016 esce l'album \"Ops!\"."}
{"id": "1883520", "revid": "466539", "url": "https://it.wikipedia.org/wiki?curid=1883520", "title": "Rick Schroder", "text": "Biografia.\nInfanzia e carriera da bambino.\nRick Schroder ha iniziato la sua carriera nel 1979, alla giovane et\u00e0 di 9 anni, con il film \"Il campione\" di Franco Zeffirelli, vincendo subito, per questa sua prima interpretazione, il Golden Globe come miglior nuova star maschile rivelazione dell'anno. L'anno seguente \u00e8 stato il giovane protagonista de \"Il piccolo Lord\" e ha realizzato per la Disney il film \"L'ultimo viaggio dell'arca di No\u00e8\" (pellicola costata 11 milioni di dollari e sonoro flop al botteghino), con la quale per\u00f2 ha ottenuto una nomination allo Young Artist Awards.\nDal 1982 al 1986 \u00e8 stato protagonista della sit-com \"Il mio amico Ricky\", vincendo due Young Artist Award. Tutto ci\u00f2 ha contribuito a rendere Ricky Schroder, a livello internazionale, uno degli attori bambini pi\u00f9 apprezzati e popolari di tutto il XX secolo. Nel 1989 partecipa al video del singolo \"Liberian Girl\" di Michael Jackson.\nCarriera da adulto.\nCon il passare degli anni Schroder, divenuto adulto, si \u00e8 battuto per eliminare lo stereotipo che negli anni precedenti lo aveva \"etichettato\" come semplice attore bambino; per farsi conoscere, \"da grande\", come attore impegnato, maturo e serio, atto a sostenere ruoli pi\u00f9 impegnativi rispetto alle precedenti interpretazioni da ragazzino. Nei successivi lavori da adulto ha cambiato il suo nome accreditato nei titoli dei vari film da \"Ricky\" a \"Rick\", e ha preferito sostenere ruoli che potessero aiutarlo per l'evoluzione e il perfezionamento della sua carriera da attore.\nNel corso degli anni si \u00e8 cimentato in ruoli pi\u00f9 maturi, partecipando a numerosi film per il cinema, ma soprattutto per la televisione. Dal 1998 al 2001 ha interpretato il detective Danny Sorenson in alcune stagioni della serie \"NYPD Blue\", successivamente ha partecipato alla serie televisiva \"Squadra Med - Il coraggio delle donne\". Ha interpretato l'infermiere Paul Flowers nella serie \"Scrubs - Medici ai primi ferri\". Nel 2004 ha debuttato alla regia con il film \"Black Cloud\", di cui \u00e8 anche sceneggiatore ed interprete, e nel 2007 ha preso parte alla sesta stagione della serie televisiva \"24\".\nRiconoscimenti.\nPer la sua attivit\u00e0 di attore, Ricky Schroder ha ottenuto svariati premi, ricevendo molte nomination (complessivamente 8) e conseguendo numerose vittorie (7 in totale), per quanto riguarda i Golden Globe e soprattutto gli Young Artist Awards.\nVita privata.\nDal 2000 fa parte della Chiesa dei Santi degli ultimi giorni. Nel 2016 ha divorziato dalla moglie Andrea, dopo circa ventiquattro anni di matrimonio, dal quale sono nati quattro figli."}
{"id": "1883521", "revid": "287204", "url": "https://it.wikipedia.org/wiki?curid=1883521", "title": "Vito Antuofermo", "text": "Fu Campione europeo dei pesi superwelter nel 1976 e Campione del mondo unanimemente riconosciuto dei pesi medi dal 1979 al 1980. \nBiografia.\nCarriera dilettantistica.\nQuando aveva dieci anni la sua famiglia emigr\u00f2 da Bitonto negli Stati Uniti, nella periferia di New York, dove Antuofermo impar\u00f2 a boxare.\nOttimo dilettante, nel 1970 vinse il Golden Gloves dello Stato di New York nei pesi welter, mentre nel 1971 fu battuto in finale dal futuro campione del mondo dei mediomassimi Eddie Gregory.\nCarriera da professionista.\nLa carriera professionistica di Antuofermo cominci\u00f2 nel 1971, negli Stati Uniti. Il pugile italoamericano vinse 17 dei primi 18 incontri (pareggiando solo con lo statunitense Charles Hayward), prima di conoscere la sconfitta per ferita al 5\u00ba round ad opera di Harold Weston, in un match al limite dei pesi superwelter.\nSolo nel 1974 venne in Italia, disputando e vincendo due match a Roma. Nello stesso anno combatte al limite dei medi e, dopo una convincente vittoria contro l'ex campione mondiale dei superwelter Denny Moyer, sconfisse nettamente ai punti il grande Emile Griffith. Nel 1975, a Milano, affront\u00f2 il campione italiano dei superwelter Nino Castellini, senza titolo in palio, e lo costrinse al knock-out tecnico alla quinta ripresa.\nIl 6 gennaio 1976, a Charlottenburg, conquist\u00f2 il titolo europeo dei superwelter, superando ai punti il futuro campione del mondo WBC Eckhard Dagge, con verdetto unanime sia pur di stretta misura. L'italo-americano aveva inferto una ferita al 3\u00ba round al sopracciglio destro dell'avversario che poi, al 7\u00ba aveva preso a sanguinare anche alla tempia destra. Lo difese al Palasport di San Siro sconfiggendo il francese Jean-Claude Warusfel, per abbandono al tredicesimo round. \nIl 1\u00ba ottobre 1976, al Palazzo dello Sport di Roma, fu costretto a cedere il titolo europeo al britannico Maurice Hope, per knock-out tecnico alla quindicesima ripresa. L'incontro, sino a quel momento era in sostanziale equilibrio ma poi una ferita non rimarginata di un precedente match alle sopracciglia del campione in carica aveva preso a sanguinare copiosamente, rendendo impossibile il proseguimento da parte dell'italo-americano.\nTornato a New York, Antuofermo rilanci\u00f2 la sua carriera nel 1978 con una vittoria per verdetto unanime su Bennie Briscoe, guadagnandosi il ruolo di sfidante per il titolo mondiale dei pesi medi.\nIl 30 giugno 1979, sul ring di Fontvieille (Principato di Monaco), Antuofermo conquist\u00f2 la corona mondiale WBA e WBC superando ai punti l'argentino Hugo Corro (146-145, 143-142 e 145-146) in un match molto combattuto che l'italiano fece suo grazie al dominio nelle ultime riprese.\nAlla prima difesa del titolo dovette affrontare il terribile Marvin \"The Marvelous\" Hagler al Caesars Palace di Las Vegas. Il match fin\u00ec in pareggio, con un verdetto molto discusso ma che consent\u00ec a Antuofermo di mantenere la cintura di Campione del Mondo. Hagler conduceva piuttosto nettamente dopo 10 riprese ma, anzich\u00e9 finire l'avversario, si limit\u00f2 a gestire il match. Antuofermo si gett\u00f2 coraggiosamente all'attacco nel tentativo di riaprire l'incontro e alla fine la giuria emise il verdetto di parit\u00e0, con i pugili che si spartirono il favore di un giudice a testa, mentre il terzo si espresse per il pari (141-145, 144-142, 143-143). Dopo il match, Antuofermo fu costretto a sottoporsi a ben settanta punti di sutura per le ferite riportate. L'incontro fu dichiarato Sorpresa dell'anno 1979 dalla rivista specializzata Ring Magazine.\nNel match successivo, ancora al Caesars Palace di Las Vegas, Antuofermo dovette cedere il titolo ad Alan Minter in un match deciso ai punti in 15 riprese. Anche in questo caso si tratt\u00f2 di un verdetto molto discusso (149-137 e 144-141 per Minter, 145-143 per Antuofermo), mentre un sondaggio tra i giornalisti a bordo ring premiava l'italiano. Il segretario esecutivo della Nevada State Athletic Commission diede del cieco al giudice che aveva visto ben 12 punti di differenza tra i due pugili.\nFu perci\u00f2 allestita una successiva rivincita con Minter alla Wembley Arena di Londra. Antuofermo perse nuovamente, per knock-out tecnico all'ottavo round, dovuto a una ferita abbondantemente sanguinante.\nUn nuovo tentativo mondiale effettuato nel 1981 a Boston contro Marvin Hagler, che nel frattempo aveva spodestato Minter, termin\u00f2 con una sconfitta per ferita al 5\u00ba round, quando il viso dell'italo-americano era divenuto una maschera di sangue.\nCombatt\u00e9 altri cinque match, con quattro vittorie e una sconfitta per ferita e poi abbandon\u00f2 il pugilato.\nCaratteristiche tecniche.\nVito Antuofermo non possedeva una particolare potenza di pugno ma compensava tale limite con un'incredibile capacit\u00e0 di assorbimento dei colpi degli avversari che rasentava lo stoicismo. La fragilit\u00e0 delle sopracciglia, tuttavia, gli hanno impedito di conseguire risultati ancora migliori, rendendo spesso il suo volto simile a una maschera di sangue. Non ha mai perso per KO. Tutte le sue sconfitte prima del limite, infatti, sono state determinate da interventi medici o interruzioni per ferita. Detiene il record di 359 punti di sutura in carriera che in precedenza, con 329, era detenuto da Chuck Wepner, avversario di Muhammad Ali e Sonny Liston, detto \"il sanguinante di Bayonne\" per la facilit\u00e0 con cui si feriva e sanguinava in volto..\nVita dopo la boxe.\nDopo il ritiro Antuofermo, insieme al fratello, ha gestito per due anni una pizzeria nel distretto newyorchese del Queens. Poi ha lavorato prima nel quartiere italo-americano di Bay Ridge come rappresentante della Coca-Cola, per la quale aveva gi\u00e0 fatto pubblicit\u00e0 in passato infine, per pochi mesi, al porto di New York. \nCarriera cinematografica.\nVito Antuofermo ha recitato in ruoli da caratterista in produzioni cinematografiche anche di rilievo, tra le quali spicca quella di Anthony \"The Ant\" Squigliaro, guardia del corpo di Joey Zasa ne \"Il padrino - Parte III\" (1990). \u00c8 apparso anche in \"Quei bravi ragazzi\" (1990), per la regia di Martin Scorsese. \nIn Italia ha recitato con Vittorio e Alessandro Gassman, Paola Quattrini e Chiara Muti nel film \"La bomba\" di Giulio Base.\nIn TV ha preso parte a due episodi de \"I Soprano\" (2000-2001) nel ruolo di Robert \"Bobby\" Coniglio, membro della banda di Richie Aprile."}
{"id": "1883524", "revid": "484362", "url": "https://it.wikipedia.org/wiki?curid=1883524", "title": "Capitale rustica", "text": "La capitale rustica (in latino \"capitalis rustica\"), detta anche libraria o \"attuaria,\" \u00e8 una scrittura calligrafica maiuscola dell'antica Roma. Il termine ha una connotazione negativa probabilmente in opposizione alle forme pi\u00f9 \"eleganti\" della capitale quadrata, libraria ed epigrafica, pertanto Bernhard Bischoff preferisce denominare la scrittura come \"capitale canonica\".\nLa capitale rustica \u00e8 simile alla capitale quadrata e monumentale ma con forme meno rigide, avendo pi\u00f9 influenza sulla scrittura con penna e inchiostro su papiro e pergamena che sulla scrittura usate nelle iscrizioni. Le lettere sono sottili e strette, usano molte pi\u00f9 linee curve delle capitali lapidarie e hanno i tratti discendenti che si estendono al disotto della linea di base.\nQuesta scrittura fu usata tra il I e il IX secolo, in maniera maggiore tra il IV e il VI secolo. All'incirca ne sopravvivono 50 manoscritti, incluse quattro copie dei lavori di Virgilio (inclusi il \"Vergilius Vaticanus\" e il \"Vergilius romanus\"), una copia di un'opera di Publio Terenzio Afro e una di Prudenzio. La capitale rustica fu usata per le copie di pregio degli autori pagani; le uniche opere di autori cristiani che usano questa scrittura sono quelle di Prudenzio e di Sedulio.\nDopo il V secolo la capitale rustica incomincia a non essere pi\u00f9 di uso comune ma continua a essere usata per i titoli e le iniziali mentre l'onciale veniva usato per il resto del testo."}
{"id": "1883539", "revid": "339392", "url": "https://it.wikipedia.org/wiki?curid=1883539", "title": "Nazionale di calcio delle Bermuda", "text": ""}
{"id": "1883549", "revid": "486946", "url": "https://it.wikipedia.org/wiki?curid=1883549", "title": "Storia dell'hip hop", "text": ""}
{"id": "1883553", "revid": "104485", "url": "https://it.wikipedia.org/wiki?curid=1883553", "title": "Home", "text": ""}
{"id": "1883555", "revid": "287204", "url": "https://it.wikipedia.org/wiki?curid=1883555", "title": "Home (album)", "text": ""}
{"id": "1883557", "revid": "1522738", "url": "https://it.wikipedia.org/wiki?curid=1883557", "title": "Lanfear", "text": ""}
{"id": "1883563", "revid": "1605525", "url": "https://it.wikipedia.org/wiki?curid=1883563", "title": "Festival di Cannes 1973", "text": "La 26\u00aa edizione del Festival di Cannes si \u00e8 svolta a Cannes dal 10 al 25 maggio 1973.\nLa giuria presieduta dall'attrice svedese Ingrid Bergman ha assegnato il Grand Prix per il miglior film \"ex aequo\" a \"Un uomo da affittare\" di Alan Bridges e \"Lo spaventapasseri\" di Jerry Schatzberg.\nViene creata una nuova sezione parallela, Perspectives du Cin\u00e9ma Fran\u00e7ais.\n\u00c8 un'edizione ricordata, in particolar modo, per lo scandalo che provoc\u00f2 tra la stampa e il pubblico, il film di Marco Ferreri, \"La grande abbuffata\". "}
{"id": "1883567", "revid": "1522738", "url": "https://it.wikipedia.org/wiki?curid=1883567", "title": "Reietta", "text": ""}
{"id": "1883595", "revid": "1980354", "url": "https://it.wikipedia.org/wiki?curid=1883595", "title": "Tito Vilanova", "text": "Carriera.\nGiocatore.\nSi forma calcisticamente, fra il 1984 e il 1990, nelle formazioni giovanili del Barcellona. Comincia la carriera come calciatore professionista nel 1991-1992, nelle file dell'Uni\u00f3 Esportiva Figueres che quell'anno perder\u00e0 contro il C\u00e1diz la finale dei play-off per la promozione in Liga.\nL'anno successivo, e fino al 1995, gioca in Primera Divisi\u00f3n con il Celta Vigo, dopodich\u00e9 passa al Club Deportivo Badajoz.\nLa sua carriera come calciatore continua in seconda divisione con Mallorca, Lleida ed Elche Club de F\u00fatbol; gioc\u00f2 anche per la Gramenet.\nAllenatore.\nInizi.\nDopo il ritiro inizia la carriera di allenatore: guida il Palafrugell, il Figueres e il Terrassa Futbol Club.\nInoltre nel 2003 ha allenato per una settimana le giovanili dell'Inter.\nVice allenatore del Barcellona B.\nNel 2007 diventa vice allenatore al Futbol Club Barcelona Atl\u00e8tic. Qui ritrova Josep Guardiola, conosciuto nelle giovanili del Barcellona e l'anno successivo lo segue alla guida della prima squadra.\nVice allenatore del Barcellona.\nIl 17 agosto 2011 al termine della finale di ritorno della Supercoppa di Spagna, conquistata dal ai danni del Real Madrid, si scatena una rissa in campo, durante la quale il tecnico dei blancos Jos\u00e9 Mourinho infila un dito nell'occhio di Vilanova, venendo immortalato dalle telecamere. Il 7 ottobre seguente l'allenatore portoghese viene cos\u00ec squalificato per le successive due partite di Supercoppa di Spagna mentre Vilanova viene squalificato per una partita. &lt;br&gt;\nIl 22 novembre dello stesso anno \u00e8 stato sottoposto ad un'operazione per un tumore alla ghiandola parotide.\nNel periodo in cui \u00e8 stato il secondo di Guardiola, Vilanova era il vice allenatore pi\u00f9 pagato al mondo.\nAllenatore del Barcellona.\nIl 27 aprile 2012, dopo l'addio annunciato di Josep Guardiola a fine stagione, viene designato come successore alla guida del Barcellona. Andoni Zubizarreta, direttore sportivo dei blaugrana, commenta la scelta sostenendo come \"Vilanova rappresenti il Bar\u00e7a\".\nCon un ingaggio di 7 milioni di euro l'anno \u00e8 risultato essere l'ottavo allenatore pi\u00f9 pagato al mondo. Il 18 dicembre gli viene nuovamente diagnosticato il tumore alla ghiandola parotide che lo aveva gi\u00e0 colpito nel 2011 e, due giorni dopo, viene sottoposto a un intervento chirurgico, lasciando cos\u00ec vacante il posto di allenatore. L'operazione viene effettuata con successo ed \u00e8 poi seguita da un regime di radio e chemioterapia della durata di sei settimane.\nIl 3 febbraio 2013 lascia per un periodo la panchina dei blaugrana, che sar\u00e0 diretta dal suo vice Jordi Roura; nel frattempo rimane a New York per le cure e rientra il 29 marzo.\nCon il Barcellona vince la Liga 2012-2013. Nell'estate 2013 lascia definitivamente il club a causa di una ricaduta della sua malattia confermata da nuove analisi; la notizia viene comunicata il 19 luglio 2013. Il 24 aprile 2014 viene operato d'urgenza per una ricaduta del tumore, ma il giorno dopo si spegne.\nStatistiche.\nStatistiche da allenatore.\nIn grassetto le competizioni vinte."}
{"id": "1883599", "revid": "2184720", "url": "https://it.wikipedia.org/wiki?curid=1883599", "title": "Dimentica (Raf)", "text": "Dimentica \u00e8 un brano musicale di Raf, primo singolo estratto dall'album \"Passeggeri distratti\" del 2006. Il brano \u00e8 stato presentato per la prima volta nel corso della trasmissione \"Top of the Pops\".\nIl singolo ha avuto subito molto successo piazzandosi al quarto posto della classifica italiana dei singoli pi\u00f9 venduti il 25 maggio 2006. Ha raggiunto anche il podio dei pi\u00f9 trasmessi in radio."}
{"id": "1883600", "revid": "73843", "url": "https://it.wikipedia.org/wiki?curid=1883600", "title": "Federazione calcistica delle Bermuda", "text": ""}
{"id": "1883608", "revid": "617763", "url": "https://it.wikipedia.org/wiki?curid=1883608", "title": "Un medico in famiglia", "text": "Un medico in famiglia \u00e8 una serie televisiva italiana, basata sul format della serie spagnola di Telecinco \"M\u00e9dico de familia\", prodotta da Publispei e Rai Fiction, andata in onda su Rai 1 dal 6 dicembre 1998 al 24 novembre 2016.\nLa serie narra le vicende della famiglia Martini, inizialmente composta da un medico vedovo con tre figli e da suo padre, che si trasferisce a Poggio Fiorito dividendosi tra i parenti e l'Asl sperimentale in cui il medico lavora. Con il passare delle stagioni e il continuo cambio del cast, il nucleo familiare ha subito profondi cambiamenti.\nGli unici tre attori presenti ininterrottamente dalla prima all'ultima stagione sono Milena Vukotic, Eleonora Cadeddu e Paolo Sassanelli. Altri attori che pur non essendo presenti in tutte le stagioni, hanno ricoperto ruoli da protagonisti in gran parte di esse sono Lino Banfi, Giulio Scarpati, Lunetta Savino e Margot Sikabonyi.\nCon 286 episodi andati in onda, suddivisi in 10 stagioni, \u00e8 una della serie televisive pi\u00f9 longeve nella storia della televisione italiana e ha ottenuto, sin dai primi episodi, un enorme consenso di pubblico e critica, diventando una delle fiction di maggior successo mai prodotte dalla Rai.\nTrama.\nPrima stagione.\nLa famiglia Martini, composta da Lele Martini, vedovo medico, dai suoi tre figli\nMaria (13 anni), Ciccio (8 anni) e Annuccia (3 anni) e dal padre sessantaduenne Libero, ex ferroviere ormai in pensione, si trasferisce in una nuova casa a Poggio Fiorito, alle porte di Roma: l'acquisto della casa era stata una delle ultime cose decise da Lele insieme alla sua defunta moglie Elena. Per i ragazzi la nuova vita a Poggio Fiorito non \u00e8 facile: tutti sono scontenti di avere lasciato i loro amici e l'idea di cambiare scuola non li alletta; in particolare Maria \u00e8 contraria, soffrendo molto per il cambiamento fin quando non conosce Reby, che diventer\u00e0 la sua migliore amica. I Martini assumono anche una domestica, Cettina Gargiulo, che inizialmente si finge polacca ma rivela subito le sue colorite origini partenopee, e accolgono Alberto (16 anni), figlio di Nilde, sorella di Lele, per dargli quella serenit\u00e0 che a casa era venuta a mancare a causa dei continui litigi dei genitori. A completare il quadro familiare sono i parenti della defunta Elena, in particolare la sorella Alice e i genitori Enrica e Nicola, nonni assai eccentrici che ben presto divorzieranno. Ad affiancarlo sul lavoro ci sono i colleghi Mariano, Laura, innamorata di Lele ma mai ricambiata, la fisioterapista e ostetrica Tea e l'infermiera Jessica, confidente di Lele. A questi si deve aggiungere il receptionist Beppe, sostituito poi da Jonis; e il capo della ASL, Giorgio Giorgi, molto esigente con gli altri medici. A met\u00e0 stagione arriva Oscar, che sostituisce Laura, che ha deciso di partire perch\u00e9 non resiste alla sofferenza di non potere avere Lele tutto per s\u00e9. Oscar \u00e8 dichiaratamente omosessuale. In questa prima serie Lele dovr\u00e0 mettere da parte il passato per continuare la sua vita sentimentale; in un primo momento s\u2019invaghisce della pediatra Irene, sua collega di lavoro che d\u00e0 molta importanza alla carriera, per comprendere ben presto che il suo cuore batte per la cognata Alice. Prima che Lele si dichiari, torna Sergio, l'ex di Alice: la donna arriva quasi a sposarsi ma, la sera dell'addio al celibato, lei viene picchiata da Sergio ubriaco e decide di lasciarlo. Lele, per\u00f2, le dichiarer\u00e0 il suo amore solo nell'ultima scena della serie.\nSeconda stagione.\nLa seconda stagione si apre con Lele che attende con ansia il ritorno di Alice dal suo viaggio in Africa. I due devono capire se il loro amore pu\u00f2 durare e rendono partecipi le rispettive famiglie della loro unione. La loro relazione si sviluppa, anche se Alice inizialmente \u00e8 gelosa della fotografa Clara, vecchia fiamma di Lele, e in seguito sar\u00e0 angosciata dal dover prendere il posto della sorella Elena in famiglia. Alla fine i due decidono di convolare a nozze, e per l'occasione arriver\u00e0 a fare da testimone Giulio, che si era trasferito in Africa nella stagione precedente. Durante la partenza per il viaggio di nozze, Alice ha un aborto spontaneo e in ospedale le viene annunciato che non potr\u00e0 pi\u00f9 avere figli, cosa che la lascia molto triste. Nilde rimane incinta e a Sanremo partorisce un bambino di colore figlio di un uomo ignoto ai Martini. In onore del fratello, con cui c'erano stati dei malintesi, chiamer\u00e0 il suo bambino Lele Junior. I problemi in casa Martini non mancano: Alice viene perseguitata da un ammiratore maniaco e Alberto cade in depressione dopo un drammatico incidente stradale a causa del quale il suo pi\u00f9 caro amico, Adriano, rimane paralizzato, ma la relazione con la sua nuova ragazza Gemma lo porter\u00e0 a superare quel brutto momento, ponendo fine alle sue scorribande da single; la relazione tra Cettina e il suo fidanzato Giacinto non \u00e8 pi\u00f9 stabile; Maria, ormai sedicenne, deve affrontare un momento importante e serio della sua vita; il dottor Giorgi muore a causa di una crisi di rigetto dopo un trapianto di rene. Oltre agli eventi tristi, ce ne sono di lieti: Alice, rimasta incinta nonostante la diagnosi precedente, si trova all'interno di un ascensore bloccato e, con l'aiuto di Cettina e di Maria, partorisce due gemellini ai quali viene dato il nome di Libero Junior ed Elena. Dopo quest'esperienza, Maria sceglier\u00e0 di lavorare in ambiente sanitario.\nTerza stagione.\nLa terza stagione si apre tre anni dopo la seconda, con la partenza di Lele, e i due gemellini per l'Australia al fine di studiare una nuova cura per una rara malattia infantile. Alice \u00e8 in Brasile, ma lo raggiunger\u00e0 presto. La famiglia saluta Lele con rammarico: nonno Libero ha quindi nuove responsabilit\u00e0, tra cui quella di gestire il bilancio familiare, e pertanto decide di affittare la camera del figlio e della nuora. Maria, ansiosa di iscriversi all'universit\u00e0 e frequentare i corsi previsti dalla facolt\u00e0 di Medicina, incontra il giovane medico trentunenne Guido Zanin, da cui si sente immediatamente attratta, e gli propone di diventare il nuovo inquilino di casa. Guido si affeziona particolarmente ai Martini, dai quali trae affetto, calore, rispetto, emozioni a cui non \u00e8 abituato, essendo cresciuto in un orfanotrofio e avendo avuto come unico amico Marcello, figlio del custode. Dopo aver lasciato Carlotta, affascinante nutrizionista affetta da fobie riguardanti il contatto fisico con le altre persone, Guido intraprende una relazione con Maria, nonostante la significativa differenza d'et\u00e0. Eva, una ragazza che afferma di amarlo lo va a trovare e con un pretesto gli salta addosso, provocando il suo allontanamento da Maria e la rabbia di tutti, ma poco dopo i due si riconciliano dichiarandosi a vicenda alla stazione ferroviaria, prima che Guido lasci Roma per non soffrire. Ciccio, ormai adolescente, tenta di sfondare nel rugby trasferendosi a Londra, ma deve smettere per un infortunio alla spalla, inoltre comincia a frequentare le ragazze. Alberto, dopo aver scoperto la relazione tra Gemma e Adriano e abbandonati gli studi universitari, inizia a lavorare in radio, divenuto ormai molto maturo. L'amicizia tra Jessica e Oscar trova grande spazio in questa stagione e i due, che dividono casa per far credere ai genitori di Oscar di essere fidanzati, fanno l'amore. Quando Jessica rimane incinta, non sa se il figlio sia di Oscar o di Giovanni, l'uomo che per amore suo ha rinunciato a diventare prete; Oscar rinuncia a verificare se \u00e8 lui il padre. Cettina scopre che Giacinto, senza dire niente a nessuno, ha messo su famiglia con un'altra donna. Dopo varie sofferenze conoscer\u00e0 Augusto, un bizzarro imprenditore funebre, con il quale, dopo molte resistenze, si sposer\u00e0 al termine di un movimentatissimo episodio finale della stagione.\nQuarta stagione.\nLa stagione inizia con il rientro a Roma della famiglia Martini che \u00e8 stata a trovare Lele, Alice e i gemellini in Australia. Guido, stanco di spostarsi tra Roma e Milano e di vedere Maria solamente quando \u00e8 a casa, chiede alla fidanzata di andare a vivere insieme a lui. Nido d'amore anche per Cettina e per Augusto, che, dopo il matrimonio, vanno ad abitare nella villetta accanto a quella dei Martini, per stare sempre vicini alla famiglia. Nuovi personaggi, inoltre, compaiono nella serie: il dottor Franco Caselli, un nuovo medico della Asl, appartenente a un'importante associazione umanitaria, Medici Contro La Guerra, per il quale Maria perde la testa, dopo aver momentaneamente lasciato Guido; Eufrasia, una ragazza spagnola che per mantenersi posa su calendari, a cui Cettina e Augusto affittano una stanza, che si fidanza con Marcello, dopo che questo si \u00e8 lasciato con Carlotta; Eloisa, psicologa, che si innamora di Alberto, e a fine stagione i due decidono di andare a convivere. Reby, a seguito della morte del padre, prende in mano le redini della sua azienda. Nel frattempo il quattordicenne Ciccio si fidanza con Miranda, la figlia di Andrea Biglietti, nuovo compagno della zia Nilde. Alla fine della serie si avr\u00e0 il dubbio, poi fugato, di una gravidanza di Miranda. Durante un normale controllo, a Nonno Libero viene diagnosticato un problema cardiaco che necessiterebbe di un intervento chirurgico a cuore aperto: decide allora di chiedere a Nonna Enrica di sposarlo, cos\u00ec che la sua pensione non vada sprecata in caso di esito infausto. I due si sposano per poi apprendere che la diagnosi era sbagliata, ma ben presto s\u2019innamorano realmente. In questa serie si ha un breve ritorno di Nonno Nicola. Maria si riconcilia con Guido dopo una discussione e la breve interruzione della loro relazione: i due decidono di sposarsi, per poi andare a lavorare in Africa come volontari per conto di Medici Contro La Guerra. Pochi giorni prima del matrimonio, Guido, all'insaputa di tutti, tra mille sacrifici economici, uniti a quelli (inutili) per non far chiudere l'ambulatorio, acquista la vecchia casa dove Maria era nata e cresciuta e dove aveva vissuto prima di andare a Poggio Fiorito. La stagione si conclude con Lele che torna dall'Australia dopo due anni di assenza, e scopre che suo padre si \u00e8 sposato con sua suocera, sua figlia sta per sposare un uomo che lui non ha mai visto, ma di cui ha solo sentito parlare, e Annuccia \u00e8 diventata pi\u00f9 grande e autonoma.\nQuinta stagione.\nSono trascorsi tre anni: il nuovo medico in famiglia, ora che Guido si trova in Africa con Maria, \u00e8 Emilio Villari, promesso sposo della figlia di un vecchio spasimante e cugino di Nonna Enrica. La storia d'amore principale, per\u00f2, sar\u00e0 tra lui e l\u2019omeopata indiana Sarita: infatti, la calma di Poggio Fiorito viene turbata dall'arrivo di una famiglia indiana composta dal nonno Kabir e dai nipoti (tra cui Sarita), che diventeranno grandi amici di Maria, Ciccio e Annuccia. La famiglia apre un ristorante etnico nella casa che nella stagione precedente era stata concessa in affitto da Torello a Guido e Maria come nido d'amore. Lele \u00e8 nuovamente assente perch\u00e9 si \u00e8 trasferito a Parigi con Alice e i gemellini, dove lavora alla Sorbona. La serie si apre con il fidanzato di Nilde, Andrea Biglietti, in carcere. Andrea \u00e8 stato truffato e per salvarlo Libero e Nilde decidono di vendere delle villette a Poggio Fiorito che lui aveva comprato. Le ville saranno vendute agli amici dei Martini, tra cui molti dei medici rimasti nel cast, e una diventer\u00e0 il nuovo poliambulatorio. Poggio Fiorito diventa comune autonomo e Nonno Libero viene eletto sindaco. Alberto ed Eloisa si lasciano e il ragazzo torna quindi a casa. A sollevare il morale del ragazzo ci prover\u00e0 suo padre, Carlo Foschi, con cui Alberto inizialmente non ha buoni rapporti, poich\u00e9 aveva abbandonato misteriosamente lui e sua madre. Avendo saputo della cattiva salute del padre, Alberto riesce a riallacciare i rapporti con lui e a rendere migliori i suoi ultimi giorni di vita. Cettina ha realizzato il suo desiderio di dare alla luce un bambino, al quale d\u00e0 il nome di Eros, ma l'amore per Torello invece sembra ormai finito, a causa dell'infatuazione per il capofamiglia indiano Kabir. Una volta saputo che Kabir non ricambia i suoi sentimenti, Cettina si trasferisce a Pescara con il figlio, prendendo cos\u00ec le distanze sia da Kabir sia da Torello e lavorando per l'agenzia di pompe funebri dei Fratelli Zinco, concorrente della Torellhonor, l\u2019agenzia del marito. La conseguenza \u00e8 che quest\u2019ultima finisce sull'orlo del fallimento. Continua la storia d'amore tra gli adolescenti Ciccio e Miranda. Le new entry sono la cugina di Cettina, Melina, che la sostituir\u00e0 come colf della famiglia Martini (Melina cortegger\u00e0 Torello, ma alla fine rimarr\u00e0 da sola), e il nuovo pediatra della Asl, Max, che inizia una relazione con Oscar. Inaspettatamente, Maria torna a Roma e alloggia in casa della sua amica Reby, nascondendo cos\u00ec la sua presenza all'intera famiglia. Una volta scoperta da suo nonno, la ragazza fa ritorno a casa Martini, dove racconter\u00e0 la tragica storia che l'ha riportata in Italia, ovvero l'esperienza di dover affrontare la morte di un piccolo paziente. In attesa di consegnare la sua tesi e in preda a una profonda crisi, Maria trova lavoro come cameriera al ristorante indiano di Kabir e stringe una forte amicizia con Sarita, che le dar\u00e0 preziosi consigli per risollevarsi. Libero ed Enrica scoprono che il loro matrimonio \u00e8 nullo perch\u00e9 il testimone dello sposo non ha firmato correttamente. La stagione si conclude con la riappacificazione tra Sarita, che aveva rischiato di sposare un impostore, ed Emilio, mentre Torello ritorna con Cettina. Alberto e Reby si fidanzano.\nSesta stagione.\nIl dottor Lele Martini ha ormai 50 anni ed \u00e8 un affermato professore universitario alla Sorbona, dove ha anche pubblicato un libro riguardante la medicina ambientale. Si \u00e8 separato dalla seconda moglie Alice, la quale, per motivi di lavoro, gli affida per un anno i due gemellini di nove anni: Libero Junior, detto Bob\u00f2, ed Elena. Lele e i gemelli vengono in Italia per partecipare al matrimonio di Ciccio e Miranda. Libero non \u00e8 pi\u00f9 sindaco di Poggio Fiorito, e ha ereditato una masseria in Puglia, dove Ciccio prevede di andare a lavorare con Miranda, zia Nilde, Andrea e il cugino Lele Jr. Tuttavia, Miranda lascia Ciccio sull'altare, perch\u00e9 non si sente pronta, e il progetto salta. Lele quindi sente il bisogno di rimanere con la sua famiglia, dalla quale \u00e8 stato lontano per molti anni, e si rende conto che Libero ed Enrica non possono pi\u00f9 occuparsi da soli di tutti: Ciccio \u00e8 sconvolto, Annuccia non \u00e8 pi\u00f9 la bambina simpatica e spensierata di un tempo poich\u00e9 \u00e8 un'adolescente di 12 anni. Lele decide pertanto di prendersi un anno sabbatico e rimanere a Roma con i gemelli, cos\u00ec Libero pu\u00f2 accettare la proposta di Nilde di occuparsi dell'agriturismo in Puglia, in qualit\u00e0 di agronomo, al posto di Ciccio. Dopo l'iniziale perplessit\u00e0, Enrica si decide a seguirlo. Maria scopre di essere incinta di Guido, frequenta la scuola di specializzazione in neuropsichiatria infantile e vince un concorso per lavorare alla clinica di Oscar. Giulio Pittaluga \u00e8 tornato in Italia dopo l'esperienza di volontariato in Africa, e, seguendo l'esempio di suo padre defunto, Romeo, ha aperto una cioccolateria proprio dove prima c'era il ristorante di Kabir. Dai Paesi Bassi arriva la sorella Bianca, con la piccola figlia Inge, accorsa per aiutare Giulio che \u00e8 ricoverato nella clinica per un\u2019ernia alla schiena; questa, all'inizio, non dice a Lele che \u00e8 fidanzata con Hans, un uomo olandese, e per questo Lele la bacia. Nella clinica lavorano anche l'ex-banchiera Maura, che prima fa la centralinista e successivamente si occupa dell'amministrazione, e Tea, ostetrica e fisioterapista, che ha archiviato la carriera di scrittrice iniziata nella 4\u00aa stagione. In seguito vengono assunti anche Dante Piccione, l'inquilino della nuova casa di Guido e Maria, ora fidanzato con Melina, e Fanny e Davide, come medici. Fanny s\u2019innamora di Lele, e ha una storia con lui finch\u00e9 quest'ultimo non decide di troncare. Arriva a Roma anche Ave Battiston, la madre biologica di Guido che aveva abbandonato in orfanotrofio il giorno in cui era nato e ora vorrebbe recuperare il rapporto con lui, da quando \u00e8 rimasta vedova. Inizialmente Guido non l'accetta, ma, dopo la nascita della figlia Pal\u00f9, la accoglie in famiglia. In questa stagione riappare Cettina, che tutti credevano morta in un naufragio, ma che in realt\u00e0 \u00e8 diventata miliardaria grazie a una catena di ristoranti italiani in America. Ha perso la memoria e non ricorda nulla dei Martini, di Torello e di Eros, ma la vita in famiglia le far\u00e0 ricordare tutto e la far\u00e0 tornare dal marito e dal figlio. A causa della nascita di Pal\u00f9, Maria inizia a trascurare Guido saltando anche il settimo anniversario di matrimonio, cos\u00ec il marito, in crisi, la tradisce con una ragazza di nome Valentina. Quando Maria scopre l'accaduto, \u00e8 decisa a chiedere la separazione, ma alla fine capisce l'importanza del perdono. Nell'ultima puntata, Libero ed Enrica si sposano con Ciccio e Tracy, una fantina che il ragazzo ha conosciuto e di cui si \u00e8 innamorato nel maneggio in cui aveva trovato lavoro. Officia il rito civile Lele, dopo aver riconquistato Bianca in maniera rocambolesca. Giulio viene a sapere che Irma, una sua vecchia fiamma con cui ha intrecciato un nuovo rapporto, \u00e8 incinta, cos\u00ec decide di mettere la testa a posto. Anche Dante, che non poteva sposare Melina temendo di perdere l'eredit\u00e0 dello zio Alvise, quando scopre che il vecchio zio ha sposato la sua badante in punto di morte lasciando tutto a lei, decide di organizzare le nozze con la fidanzata.\nSettima stagione.\nLa stagione si apre a due anni dalla morte di Guido, deceduto in un incidente stradale. Maria, grazie all'aiuto della sua grande famiglia, riprende il lavoro e si occupa di sua figlia Pal\u00f9, ma per lei e Ave ritornare alla vita normale non \u00e8 facile. Inoltre Ave viene a sapere che il cuore di suo figlio \u00e8 stato trapiantato al figlio di un maestro di ballo. Nonno Libero in questa stagione si trova in America per espandere l'esportazione dei prodotti pugliesi. Grazie a Enrica, Maria conosce Marco, giornalista divorziato e pap\u00e0 di un compagno di asilo della piccola Pal\u00f9, Jonathan. I due si frequentano anche tra problemi e incomprensioni, e appare la figura di Francesco, uno psicologo, che s\u2019innamora di Maria e si mette in mezzo alla relazione tra lei e Marco. Lele chiede a Bianca di sposarlo, ma la donna \u00e8 in attesa dei documenti del divorzio dal suo ex marito, Gus, che viene a Roma per cercare di riallacciare i rapporti con sua moglie e sua figlia Inge e di ostacolare le sue nozze con Lele. A complicare la vicenda compare Virginia, una dottoressa che collabora con Lele per la sperimentazione di un farmaco per la granulomatosi di Wegener, nonch\u00e9 sua ex fiamma nel periodo in cui Lele insegnava alla Sorbona ed era divorziato da Alice. Ciccio e Tracy, dopo essersi sposati, vanno a vivere insieme in una casa vicino al maneggio ed entrano in conflitto perch\u00e9 lei vuole andare avanti con la sua carriera da fantina, mentre lui vorrebbe mettere su famiglia. Cos\u00ec Ciccio, per cercare di persuaderla, ritrova la famiglia di Tracy, ma, alla proposta di una gara ippica, lei rinuncia alla sospirata gravidanza; solo successivamente Tracy e Ciccio si riconcilieranno. Nel frattempo la sedicenne Annuccia diventa rappresentante d'istituto e ottiene un grande successo tra i suoi compagni. La sua storia con Gianfilippo vacilla, ma, alla fine di un musical scolastico, i due si rimettono insieme. Intanto Reby e Alberto (che \u00e8 stato licenziato) tornano da Milano, dove si trovavano nella stagione precedente per lavoro, dopo essersi fidanzati, e fanno la conoscenza di Albina, figlia di Ave e cognata di Maria, che diventa amica di Reby. Alberto s'innamora di lei ed \u00e8 ricambiato e, una volta assunto nell'agenzia immobiliare di lei, i due intraprendono una relazione clandestina, presto smascherata. Sar\u00e0 Francesco a consolare Reby, mentre Alberto e Albina vanno a vivere in Puglia da Nilde. Le due nonne, Enrica e Ave, acquistano la villetta situata vicino a casa Martini, una volta abitata da Cettina, gestendo una l'esportazione dei prodotti della societ\u00e0 Puglia D.O.P. e l'altra un atelier di abiti da sposa; la convivenza \u00e8 movimentata, tra le altre cose, dall'inaspettato arrivo di Donato, corteggiatore di Ave. Dante e Melina decidono di sposarsi, cos\u00ec Piccione lavora molto, pur scatenando la gelosia della colf dei Martini, a causa della sua assunzione come accompagnatore. Nella penultima puntata, Giulio s'improvvisa organizzatore di matrimoni e convince Lele e Bianca a sposarsi in montagna. Intanto Melina scopre di essere incinta e decide di sposare Dante, nonostante lui volesse sposare l'anziana signora che l\u2019aveva assunto come accompagnatore per ereditare le sue ricchezze. Anche Bianca scopre di aspettare un figlio e perdona Lele per un bacio dato da Virginia. Ciccio e Tracy scoprono di aspettare due gemellini. Marco deve partire per Francoforte con suo figlio e la sua ex moglie Micol, con la quale ha provato a ricostruire la famiglia, in seguito a un suo esaurimento nervoso, ma all'ultimo momento il giornalista si dichiara a Maria poco prima del matrimonio del padre. La puntata si conclude con un valzer finale di tutta la famiglia Martini sulle note di \"Parlami d'amore, Mari\u00f9\", in onore del defunto Carlo Bixio, padre della fiction.\nOttava stagione.\nLa stagione si apre meno di un anno dopo il termine della precedente, con il ritorno di Nonno Libero dagli Stati Uniti a casa Martini. Marco e Maria rivelano l'intenzione di sposarsi. La gioia dell'annuncio viene per\u00f2 interrotta da una raccomandata che Lele riceve, che rivela che la sua famiglia e tutti i residenti di Poggio Fiorito sono stati vittime di una truffa immobiliare e rischiano cos\u00ec di perdere le loro case, che non sono mai state loro. La famiglia si rimbocca le maniche per salvare la casa dalle grinfie di Fulvio Magnani, un imprenditore senza scrupoli che ha deciso di comprare le villette di Poggio Fiorito per far sorgere un lussuoso comprensorio. Marco e Maria rimandano cos\u00ec le nozze. Bianca, per aiutare il marito, decide di realizzare un programma televisivo culinario, riceve poi la visita di sua madre Gemma, con la quale per\u00f2 ha sempre avuto dei rapporti burrascosi, poich\u00e9 la donna ha sempre messo il lavoro davanti ai suoi figli. L'amore tra Marco e Maria viene messo a dura prova dal nuovo lavoro che viene proposto al giornalista in zone di guerra, e dall'arrivo di Roberto Magnani (figlio dell'imprenditore Fulvio), un vecchio compagno di scuola della giovane Martini. I due nuovi proprietari di Villa Aurora, Guenda Pacifico e Tiziano Corradi, hanno un'idea della professione sanitaria molto lontana da quella dei dottori della clinica e fanno vacillare la pazienza di Lele e Oscar. Ave decide, facendo parte a tutti gli effetti della famiglia, di dare una mano economicamente ai Martini, avviando un'attivit\u00e0 di produzione di capi pregiati. Gus diventa l'amante di Guenda Pacifico. Maria perde il lavoro, ma Roberto le offre un appartamento sopra al suo ufficio per aprire uno studio privato; la donna torner\u00e0 nella clinica alla fine della stagione, quando Guenda si addolcisce grazie a una piccola rivolta medica e a Gus. Maria, pur infatuata da Roberto, si riunisce a Marco perch\u00e9 la sua ex moglie gli vuole portare via il figlio, finch\u00e9 Roberto non offre a Micol un posto di lavoro a Londra. Annuccia ha 17 anni e ormai si fa chiamare Anna. Si innamora di Emiliano, un tatuatore di tre anni pi\u00f9 grande di lei, e salta la scuola per poterlo incontrare. Ave, dopo la fine della sua breve storia con Donato, trova un nuovo amore in Armando, colonnello finanziere; dal momento che lei guadagna producendo degli abiti falsi, Armando inizialmente la arresta, per poi liberarla e perdonarla. Nella penultima puntata tutto sembra risolversi al meglio perch\u00e9 Lele riesce a ricomprare la casa con i soldi rimediati a Parigi grazie alla trasmissione di Bianca, mentre Maria, dopo avere chiarito i suoi dubbi, torner\u00e0 da Marco. Roberto si schiera allora dalla parte del padre, che aveva cercato di bloccare per amore di Maria. Gli operai, tolgono la corrente, l'acqua e il gas per ottenere la casa legalmente. Mentre in casa si svolge il matrimonio civile di Maria e Marco officiato da Ave, Fulvio Magnani, con una ruspa, sta per abbattere la casa. Roberto, minacciato da Armando, che era stato informato dai Martini, rivela tutto, e viene arrestato con il padre. La stagione si conclude con la nascita di Carlo Martini, figlio di Lele e Bianca, chiamato cos\u00ec in onore di Carlo Bixio.\nNona stagione.\nDopo la conclusione delle vicende dell'ottava stagione, un anno dopo, casa Martini si \u00e8 svuotata di alcuni dei suoi abitanti: Lele e Bianca si sono trasferiti con il piccolo Carlo e Inge a Parigi, Gus \u00e8 andato a vivere con Guenda e un bambino che aspettavano nell\u2019ottava stagione; Dante e Melina sono andati ad abitare a Sulmona con la figlia Aurora, nata nella stagione precedente, mentre Anna frequenta l'ultimo anno di scuola superiore a Londra. Nonno Libero ed Enrica vivono a Roma e con l'aiuto di Ave gestiscono le vicende familiari. Nuovi personaggi si trasferiscono, per\u00f2, nella villetta di Poggio Fiorito. Si tratta di: Lorenzo Martini, nipote di nonno Libero (figlio del fratello trasferitosi in America di Libero, Achille) in arrivo da New York, e Sara Levi, sorella di Marco. Il primo \u00e8 un famoso chirurgo, di ritorno a Roma per recuperare il rapporto con l'ex moglie Veronica e con il figlio adolescente Tommy di 16 anni; la seconda \u00e8 invece una famosa atleta, in arrivo anch'essa dagli Stati Uniti per sposarsi a Roma. Il destino vuole che i due ragazzi s\u2019incontrino in aereo. Proprio grazie a quell'incontro Sara capisce che non \u00e8 veramente innamorata dell'uomo che sta per sposare, abbandonandolo cos\u00ec sull'altare. I due poi scoprono di essere coinquilini e con il tempo iniziano a diventare confidenti. Sara cerca di rifarsi una vita e approfitta del soggiorno dai Martini per gestire l'attivit\u00e0 del bar che \u00e8 sorto dove si trovava la cioccolateria di Bianca. Nella vita di Sara entra per\u00f2 Stefano, un ragazzo affascinante che la aiuta nella gestione del bar, mentre Veronica continua a rovinare la serenit\u00e0 dell'ex marito. Sara inoltre soffre di una malformazione al cuore che sar\u00e0 proprio Lorenzo a operare alla fine della stagione salvandole la vita, dopo aver messo da parte la sua paura di operare, avuta in seguito a un trauma subito in America. Sara e Lorenzo alla fine della stagione si sposano. Con l'arrivo di Lorenzo in casa Martini arriva anche suo figlio Tommy, che scatena non poche gelosie tra Elena Martini (ormai quattordicenne) e Giada, ragazza albanese senzatetto che Maria decide di aiutare e di prendere in affido a casa Martini, arrivata in Italia per ritrovare sua madre e il suo fratellino di cui non aveva pi\u00f9 notizie da pi\u00f9 di un anno. Giada per\u00f2 inizialmente continua a frequentare due criminali che la costringono a rubare pur di avere informazioni sulla sua famiglia. Grazie all'aiuto dei Martini la giovane riesce a uscire da questa situazione, ma scopre che la madre Wilma \u00e8 morta e che il suo fratellino Daniel \u00e8 stato adottato, e, alla fine, nonostante l'amore che la lega a Tommy, preferisce trasferirsi a Udine insieme alla famiglia del fratello, che la adotta, e lasciare il ragazzo. Anna ed Emiliano sono in crisi: la ragazza, infatti, a Londra ha conosciuto Kevin, per il quale ha perso la testa, ed Emiliano, dopo essere stato lasciato, inizia ad avere problemi con la droga. Anna quindi torna una seconda volta a Roma e tenta di pagare i suoi debiti, ma, una volta che Ave e i nonni la scoprono, viene deciso di mandare entrambi a Parigi da Lele per inserire Emiliano in una comunit\u00e0 di recupero. Maria, dopo aver sospettato un tradimento di Marco, poi rivelatosi un malinteso, e aver scoperto con tanta gioia di essere incinta di due gemelli, decide con lui di trasferirsi a Torino, dove entrambi hanno trovato importanti occasioni lavorative, con i figli Pal\u00f9 e Jonathan. Elena e Bob\u00f2 vivono i problemi della loro et\u00e0: la prima, ragazza vivace ed estroversa, passa dalla cotta per Tommy a quella per un ragazzo conosciuto in chat, Luca, figlio di Tea, e sperimenta molte delusioni; il secondo deve accettare il fatto di essere considerato \"sfigato\" e di non avere una gran forma fisica, ma conoscer\u00e0 una ragazza molto simile a lui nella penultima puntata, Alice.\nDecima stagione.\nLa decima stagione inizia in Puglia: i Martini sono tutti in vacanza nella tenuta di Nonno Libero, e fanno la conoscenza di Maddalena, che il padre Gennaro, partendo con l'amante, affida a nonno Libero per portarla con s\u00e9 a Poggio Fiorito. Ave non \u00e8 presente. Vive in Veneto. Quando i Martini tornano a Roma, entra in scena Valerio Petrucci, alla ricerca di Elena. Tutti pensano che si tratti della figlia di Lele, ma l'uomo cerca invece la prima moglie di quest'ultimo, che aveva avuto una relazione clandestina con lui prima della nascita di Annuccia, e vuole parlare con lei poich\u00e9 ha il presentimento che Anna non sia figlia di Lele, ma sua. Anna intanto tenta di passare il test per l'ammissione alla facolt\u00e0 di Medicina, ma, non superandolo, scopre un'innata passione per la musica proprio grazie a Valerio, che non le dice di essere suo padre, e al cantautore Geko, con il quale inizia a frequentarsi. Sara e Lorenzo vogliono comprare una nuova casa e contattano Andrea, un architetto che \u00e8 stato a letto con Sara in un momento di leggerezza. Tuttavia anche Lorenzo ha un\u2019ammiratrice, la dottoressa Celeste Di Maio, la nuova specializzanda di Villa Aurora in cardiochirurgia. Nel frattempo a Roma arriva Agnese, la figlia di Oscar e Jessica, appassionata di fotografia. La ragazza stringe da subito una grande amicizia con Tommy, al quale d\u00e0 ripetizioni di latino, data la terza bocciatura del ragazzo all'inizio della stagione. Lo stesso Tommy inizia a frequentare Margot, una ragazza vagabonda che fa graffiti, di cui s\u2019innamora. Poco si sa della vita sentimentale di Bob\u00f2, che invece deve affrontare la rivelazione dell'omosessualit\u00e0 del suo migliore amico Paolo, figlio di Andrea; Elena invece \u00e8 fidanzata con Tito, un suo compagno di scuola, che scoprir\u00e0 di essere cardiopatico. Grazie all'aiuto di Lele, Oscar, Lorenzo e gli altri medici, Tito viene operato e torna in forma dopo poco tempo. Sara ha trovato lavoro come allenatrice della squadra di pallavolo della scuola dei ragazzi, che porter\u00e0 alla vittoria. Intanto Lele scopre che Anna \u00e8 davvero figlia di Valerio: distrutto, lo rivela a questa il giorno dopo il suo compleanno. Emiliano si fa vivo dopo essere scappato dal centro di recupero di Parigi, ormai \u00e8 pulito e gestisce un centro di recupero per tossicodipendenti, Raggio di sole. Maddalena invece sembra disinteressata all'amore dopo il tradimento del marito Rocco in viaggio di nozze, ma cambier\u00e0 idea grazie all'idraulico Augusto, chiamato dai Martini per costruire il secondo bagno nella villetta. Nell'ultima puntata si assiste al ritorno di Marco, il quale cerca di aiutare Sara, incinta e separata da Lorenzo: quest'ultimo chiede a Sara di chi \u00e8 il figlio in tono sarcastico, ricevendo un pugno da Marco. Nonostante tutto, Lorenzo e Sara si riappacificano e Sara partecipa anche a una gara podistica di beneficenza. Anna decide di tornare a casa Martini e capisce di non poter rinnegare l'amore di chi l'ha cresciuta. Riallaccia i rapporti con Emiliano dopo che lui le confessa di amarla ancora e di aver chiuso con Ginevra, la nuova ragazza e collega nel centro per tossicodipendenti. Tommy, abbandonato da Margot a Berlino, si innamora di Agnese, delusa dopo essere stata rifiutata dal professore di latino, Nicola Gardini, che, in quanto omosessuale, inizia invece una relazione con suo padre Oscar. Maddalena e Augusto annunciano il loro matrimonio e Bianca torna da Parigi con il figlio Carlo per festeggiare il Capodanno insieme a tutta la famiglia Martini.\nProduzione.\nDalla prima alla quinta stagione, la serie \u00e8 stata girata nel formato tradizionale . La sesta stagione \u00e8 stata girata in , un formato intermedio tra il 4:3 e il 16:9. Dalla settima stagione, la serie viene girata nel formato e, dall'ottava, in alta definizione. \"Un medico in famiglia\" \u00e8, di fatto, l'ultimo telefilm di Rai 1 in 4:3, poich\u00e9 la quinta stagione and\u00f2 in onda in prima visione nel 2007.\nLe musiche della serie sono composte da Andrea Guerra.\nLuoghi delle riprese.\nLa villetta dei Martini, situata a Roma, \u00e8 il principale set di \"Un medico in famiglia\". L'esterno della villa \u00e8 stato ricostruito a Cinecitt\u00e0 mentre gli interni sono stati montati al teatro 21.\nSigla.\nLa canzone della sigla iniziale nelle prime 5 stagioni \u00e8 \"Ai Ai Ai\", cantata, prodotta e arrangiata dai Los Locos, tratta dall'album \"Salta\"; gli autori sono Roberto Boribello, Franchetto e Migliorati, edizioni musicali Pielle, Manarola e Publispei. Nella sigla si vedono i personaggi della serie in situazioni divertenti con un'animazione alle loro spalle e successivamente il logo della serie. La canzone \u00e8 presente in alcune puntate ed \u00e8 stata cantata da tutto il cast sia nell'ultimissima scena della quarta serie sia nell'ultimissima scena della quinta serie. Nel corso delle varie stagioni di questa serie, la canzone della sigla \u00e8 diventata molto popolare, e nel 2007 i Los Locos l'hanno eseguita dal vivo nella trasmissione televisiva \"50 canzonissime\". Nella quarta e quinta stagione, durante la sigla iniziale, Lino Banfi compare per primo, ma in sovrimpressione non compare pi\u00f9, come nelle prime tre stagioni, il nome Lino Banfi, ma una simpatica scritta: \u00abNonno Libero presenta\u00bb. Inoltre, nella sigla della quinta stagione, Banfi tiene in mano un ciak, con scritti i numeri \"1 2 3 4 5\". Il ciak, poi, gli schiaccia un dito, e l\u00ec parte l'\u00abAi, ai, ai, ai\u00bb. Nella sigla della quinta stagione c'\u00e8 una variante orientale della sigla: la musica cambia non appena compaiono i due personaggi indiani, Sarita e Kabir. Per motivi di tempo, la versione che si sente in televisione all'inizio di ogni puntata non \u00e8 la versione integrale della canzone della sigla perch\u00e9 mancano due strofe: di queste, una si \u00e8 sentita solo due volte: nella seconda stagione, alla fine dell'ultima puntata, in sottofondo nella scena della festa per la nascita dei gemelli, in versione normale e nella terza stagione, nella scena nella quale Maria e Guido fanno l'amore per la prima volta, sopra una barca, sulla spiaggia, e questa strofa, in quella scena, la si sente in un pezzo della sigla riarrangiato diversamente dalla sigla iniziale, mentre la seconda strofa si \u00e8 sentita solo nel finale dell'ultima puntata della seconda stagione, sempre in sottofondo e sempre alla festa per la nascita dei gemelli. La prima strofa dice: \nLa seconda strofa, invece, dice: \nDalla sesta stagione la sigla \"Ai ai ai\", che accompagnava l'inizio della serie, passa nei titoli di coda (dalla decima viene trasmessa molto pi\u00f9 di rado). \nLa nuova sigla \u00e8 un brano molto ironico e divertente dal titolo \"Je T'aime\", il riferimento al francese nasce dal fatto che Lele Martini e Bianca sono legati alla Francia. Il testo parla dell'impredivibilit\u00e0 dell'amore e trasmette un messaggio che invita a vivere con leggerezza.\nGli autori della sigla sono Emiliano Palmieri e Anna Muscionico, \u00e8 cantata dall'attrice Giulia Luzi che interpreta nella serie l'amica di Annuccia, le edizioni musicali sono di Publispei e Cinevox. \nLa canzone viene riprodotta nella puntata \"Ciao Giulia\" della sesta serie durante la festa, del bacio tra Annuccia e Colla. Nella sesta e nella settima stagione, inoltre, al termine della sigla ci sono gli attori Domiziana Giovinazzo e Gabriele Paolino che augurano buon divertimento ai telespettatori, prima dell'inizio dell'episodio.\nGli autori della sigla Emiliano Palmieri e Anna Muscionico scrivono per la nona stagione i brani cantati da Annuccia, il Colla, Ivan e Giulia nei musical scolastici \"Parole su parole\", \"Io e lei\" e \"Tempo\".\nLa serie animata.\nIl 21 ottobre 2003 and\u00f2 in onda su Rai 2 il primo episodio della serie animata \"Un medico in famiglia\", co-prodotta da Rai Fiction e Publiglobo per l'Italia, e da Globomedia e Crea Anima2 per la Spagna. I protagonisti della serie a cartoni animati sono gli stessi delle prime due stagioni del telefilm, e anche la sigla, \"Ai ai ai\", \u00e8 la stessa."}
{"id": "1883610", "revid": "144796", "url": "https://it.wikipedia.org/wiki?curid=1883610", "title": "Roberto Visconti", "text": "Biografia.\nMembro di un ramo collaterale della famiglia ducale milanese dei Visconti, Roberto era originario di Pogliano Milanese e godeva del titolo di Signore della Valtravaglia. Egli era inoltre imparentato con Giovanni, gi\u00e0 titolare di alcuni benefici come la prevostura di Brivio e l'arcipretura della Chiesa metropolitana di Milano.\nIl 29 ottobre 1354, Roberto Visconti fu nominato arcivescovo di Milano e l'anno successivo, il 6 gennaio si preoccup\u00f2 personalmente di incoronare l'imperatore Carlo IV nella basilica di Sant'Ambrogio con la corona ferrea (secondo altre fonti invece l'Imperatore sarebbe stato incoronato dal patriarca di Aquileia o dal vescovo di Bergamo, perch\u00e9 Roberto sar\u00e0 consacrato in aprile).\nIl 5 dicembre 1355 fu Roberto Visconti a porre la prima pietra della fondazione della chiesa di San Giovanni alle fonti presso la Basilica di Santa Tecla.\nRoberto ebbe ad ogni modo vita non facile con il potere politico della citt\u00e0 in mano ai suoi cugini Visconti, in quanto i normali piccoli contrasti, sfociarono nel 1360 addirittura in un conflitto che coinvolse alte autorit\u00e0 come il Pontefice che scomunic\u00f2 Bernab\u00f2 Visconti, il quale sembra abbia pronunciato la seguente frase latina contro l'arcivescovo milanese, un giorno che questi si era rifiutato di eseguire i suoi ordini:\nRoberto Visconti mor\u00ec l'8 agosto 1361 a Milano, ma secondo altre fonti sarebbe spirato nel palazzo arcivescovile di Legnano dove si sarebbe trovato per sfuggire alla peste."}
{"id": "1883614", "revid": "110157", "url": "https://it.wikipedia.org/wiki?curid=1883614", "title": "Thomas Burke (artista)", "text": "Formatosi alla Dublin Society's Schools sotto la guida di Robert West, nel 1770 si trasfer\u00ec a Londra dove studi\u00f2 la tecnica della maniera nera presso John Dixon.\nLa maggior parte delle incisioni effettuate con questa tecnica furono tratte da opere della pittrice Angelica Kaufmann per William Wynne Ryland. Burke prefer\u00ec sempre lavorare per degli editori e raramente produsse da s\u00e9 le stampe."}
{"id": "1883621", "revid": "1123126", "url": "https://it.wikipedia.org/wiki?curid=1883621", "title": "Chiesa greco-cattolica croata", "text": ""}
{"id": "1883624", "revid": "1305772", "url": "https://it.wikipedia.org/wiki?curid=1883624", "title": "Palazzo Savelli", "text": "Palazzo Savelli \u00e8 la denominazione di diversi palazzi nobiliari, gi\u00e0 residenza degli esponenti della famiglia Savelli, dislocati in varie parti della citt\u00e0 metropolitana di Roma:"}
{"id": "1883625", "revid": "775372", "url": "https://it.wikipedia.org/wiki?curid=1883625", "title": "Procedibilit\u00e0 d'ufficio", "text": "La procedibilit\u00e0 d'ufficio, nel diritto penale italiano, \u00e8 la conseguenza di alcuni reati a seguito dei quali l'azione penale deve essere avviata dando luogo a un procedimento penale nel momento in cui giunge la notizia del crimine.\nCaratteristiche.\nA differenza di quanto accade per i reati perseguibili a querela della persona offesa, o altri casi in cui \u00e8 necessaria un'altra condizione di procedibilit\u00e0 dell'azione penale, non si ritiene necessaria la denuncia/querela della parte lesa, pertanto l'autorit\u00e0 giudiziaria deve immediatamente perseguire il colpevole non appena acquisisca la relativa denuncia d'ufficio, indipendentemente dalla eventuale lesione di diritti di terzi e dalla loro eventuale facolt\u00e0 di rivalsa. Inoltre, l'azione avviata d'ufficio \u00e8 irrevocabile, non \u00e8 dunque possibile interromperla come avviene nel caso di remissione della querela.\nAnalisi.\nLa scelta di stabilire la procedibilit\u00e0 d'ufficio relativamente alla persecuzione di un certo tipo reato dipende dalla legge. L'art. 50 comma 2 del codice di procedura penale stabilisce di regola la procedibilit\u00e0 d'ufficio, salvo diversa previsione legislativa.\nAlcuni reati sono ordinariamente perseguibili a querela della persona offesa, salvo ricorrano alcune circostanze aggravanti che li rendono perseguibili d'ufficio."}
{"id": "1883629", "revid": "11266", "url": "https://it.wikipedia.org/wiki?curid=1883629", "title": "Capezzano Pianore", "text": "Capezzano Pi\u00e0nore \u00e8 una frazione del comune di Camaiore, posta a circa 3,5\u00a0km a ovest in linea d'aria dal capoluogo.\nStoria.\nL'etimo deriva probabilmente dal latino \"Capitius\" e nella frazione (nella zona detta dell'Acquarella) sono stati recentemente scoperti i resti di una villa rustica romana, sovrapposti ad un preesistente sito etrusco. Nella fattoria (per altro non ancora visitabile) era conservato un antico torchio che veniva utilizzato per spremere le olive. Gi\u00e0 all'epoca infatti nel territorio erano coltivati olivi e viti. Questa tipologia di villa si ritrova in tutto il comune di Camaiore e nel vicino comune di Massarosa, specialmente lungo le sponde del lago di Massaciuccoli. La maggior parte del territorio di Capezzano Pianore che va dalla Strada statale 439 Sarzanese Valdera alla ferrovia era zona paludosa recuperata dalle acque in seguito a opere di bonifica nella prima met\u00e0 dell'800.\nLa frazione \u00e8 sovrastata dal castello di Rotaio, una struttura del XIII secolo che dominava il tratto della via Francigena che andava verso Camaiore. Intorno al 1400 sorsero alcune locande dove oggi si trova la Chiesa. Capezzano apparteneva gi\u00e0 allora a Camaiore ed era un territorio ricco di legname, di pascoli e soprattutto di peschiere: lame d'acqua paludosa che potevano essere utilizzate anche per la navigazione (pare che da Capezzano si potesse raggiungere sfruttando questi corsi d'acqua anche Pisa) e ovviamente per la pesca (in particolari condizioni si potevano trovare anche pesci di mare). Fino al 1500 circa, infatti, il fiume di Camaiore, non ancora deviato nella Fossa dell'Abate passava da Capezzano e sfociava nel porto di Motrone. Poi il fiume venne deviato e si iniziarono numerose opere di bonifica tramite la creazione di numerosi fossi. Nel XVIII secolo furono portate a compimento le opere di bonifica e vennero aperti gli sfoci sul fiume nuovo in zona \"Le Bocchette\".\nNel 1800 incominciarono a colonizzare la zona bonificata i camaioresi (la maggioranza dei coloni proveniva dalle frazioni di Casoli e Vado), che all'inizio lavoravano le terre di propriet\u00e0 comunale, poi le affrancarono diventandone proprietari. All'inizio abitavano in vere e proprie baracche o capanne e poi incominciarono a costruire le prime abitazioni in pietra. Ma poich\u00e9 gli spostamenti all'epoca non erano facili, capitava spesso che i coloni fossero obbligati a sottrarsi alla messa domenicale e agli altri doveri religiosi. Questo creava molto disagio tra la popolazione dei colonizzatori di Capezzano, all'epoca molto religiosa; in virt\u00f9 dell'alto numero di chiese dentro le mura della citt\u00e0 e sparse tra le varie frazioni, dell'alto numero di suoi abitanti che si davano alla vita monastica e per la grande religiosit\u00e0 degli abitanti in generale, Camaiore era infatti chiamata l'anticamera del Vaticano. Cos\u00ec nel 1880-1882 fu fatta costruire da una ricca possidente locale la Chiesa di Capezzano, che divenne cos\u00ec parrocchia. Questo port\u00f2 ad uno sviluppo del paese in modo esponenziale.\nNel territorio della frazione \u00e8 situata la Villa Borbone delle Pianore, il cui corpo centrale risale al XVIII secolo. Nella prima met\u00e0 del XIX secolo la villa fu acquistata da Maria Teresa di Savoia, Duchessa di Lucca, che ne fece una elegante ma modesta dimora di campagna. Dopo la fine del Ducato di Lucca e l'abdicazione del consorte Carlo Ludovico, che, nel 1849, rinunci\u00f2 anche al Ducato di Parma la Duchessa Maria Teresa elesse la Lucchesia e la Versilia, parti del vecchio Stato di Lucca, a suo luogo di residenza. In seguito la villa delle Pianore fu ereditata dal Principe Roberto, che affianc\u00f2 al vecchio edificio un nuovo grandioso fabbricato, abbellendo anche l'ampio parco. A quel punto le Pianore divennero la residenza preferita dei Borbone - Parma, ormai privi di uno Stato da governare. Nella villa nacque nel 1892 Zita di Borbone-Parma, ultima imperatrice d'Austria, sposa dell'Arciduca Carlo di Asburgo-Lorena.\nInfrastrutture e trasporti.\nStrade.\nLe strade principali di Capezzano Pianore sono la Strada statale 439 Sarzanese e la via Italica.\nFerrovie.\nLa fermata Camaiore Lido-Capezzano, posta sulla linea Genova-Pisa, \u00e8 servita dalle relazioni regionali Trenitalia svolte nell'ambito dei contratti di servizio stipulati con la Regione Toscana denominate anche \"Memorario\".\nMobilit\u00e0 urbana.\nIl trasporto pubblico locale \u00e8 garantito dalle autocorse gestite dalla societ\u00e0 CTT Nord."}
{"id": "1883630", "revid": "329581", "url": "https://it.wikipedia.org/wiki?curid=1883630", "title": "Prusia II", "text": "Biografia.\nFIglio di Prusia I e di Apama III, nacque attorno al 220 a.C.. Sal\u00ec al trono dopo la morte del padre, di cui non \u00e8 nota con precisione la data, perch\u00e9 nessun autore antico la menziona; sappiamo solo deve essere successiva al 183 a.C., perch\u00e9 Strabone riferisce che il Prusia che ospit\u00f2 Annibale alla sua corte era il figlio di Ziaelas. \nSi alle\u00f2 nel 179 a.C. con Eumene II, re di Pergamo, e Ariarate IV, re di Cappadocia, contro Farnace I, re del Ponto. Spos\u00f2 la sorella di Perseo, re di Macedonia, tuttavia, nonostante questa alleanza, nel 171 a.C. rimase estraneo alla guerra tra lui e Roma, in attesa di accordarsi con il vincitore.\nNel 169 a.C. invi\u00f2 un'ambasciata a Roma, tramite i suoi buoni rapporti con il Senato, per cercare di favorire Perseo e per concedergli la pace a condizioni favorevoli. Il suo intervento ebbe risultato completamente negativo e l'anno successivo Perseo fu sconfitto in maniera definitiva. Prusia, preoccupato delle conseguenze di questa fallimentare ambasciata, cerc\u00f2 di porre rimedio comportandosi in maniera meschina e usando sordide lusinghe. Ricevette prima i senatori inviati dal Senato presso la sua corte e li ricevette vestito da schiavo emancipato, cos\u00ec da dimostrare di considerarsi egli stesso un liberto del popolo romano. L'anno successivo, nel 167 a.C., Prusia si rec\u00f2 a Roma, dove cerc\u00f2 di comprare il favore del Senato con atti di adulazione servile. Questa politica ottenne i suoi frutti, tanto che riusc\u00ec a disinnescare il risentimento dei Romani e ottenne un rinnovo dell'alleanza con la Repubblica Romana, anche accompagnato con un'estensione di territorio.\nDopo essersi scontrato tra il 156 e il 154 a.C. con Attalo II, re di Pergamo, venne costretto da Roma a rinunciare alle proprie conquiste e a pagare un pesante tributo. Fu ucciso dal figlio Nicomede II, che aveva tentato di escludere dalla successione.\nDescrizione fisica.\nDagli autori antichi Prusia viene descritto come un uomo in cui la deformit\u00e0 fisica si combinava con i vizi pi\u00f9 degradanti; inoltre tutti gli autori antichi concorrono a rappresentarlo come lo\nschiavo di ogni vizio, cosa che era spregevole in un uomo e odioso in un re. Inoltre, era celeberrima anche la sua passione per la caccia, tanto che uno dei suoi epiteti era \"Cacciatore\" (\"\u03ba\u03c5\u03bd\u03b7\u03b3\u03cc\u03c2\", italianizzato in \"Cinego\"), con cui \u00e8 talvolta designato."}
{"id": "1883633", "revid": "1305772", "url": "https://it.wikipedia.org/wiki?curid=1883633", "title": "Elevation", "text": "Elevation \u00e8 una canzone del gruppo Irlandese degli U2, ed il terzo singolo estratto dal loro album del 2000, \"All That You Can't Leave Behind\". Il singolo \u00e8 stato un notevole successo negli Stati Uniti, in Europa, in Australia e soprattutto in Canada dove il singolo \u00e8 riuscito ad arrivare in vetta alla classifica.\nLa versione del brano pubblicata come singolo \u00e8 intitolata \"Tomb Raider Mix\" ed \u00e8 un remix curato da Paul Leary dei Butthole Surfers, che differisce dalla versione presente sull'album per via del sound molto pi\u00f9 \"hard rock\", rispetto all'atmosfera reggae dell'originale. Il nome del remix invece deriva dalla sua inclusione nella colonna sonora del film \"\".\n\"Elevation\" ha vinto il Grammy Award \"alla miglior performance rock di un duo o un gruppo\" nel 2002. Secondo la classifica \"Top 100\" di MTV, \u00e8 stata la canzone pi\u00f9 ascoltata del 2001.\nIl video.\nIl video prodotto per \"Elevation\" ruota intorno al personaggio di Lara Croft, nel film interpretato da Angelina Jolie ed utilizza spezzoni del film. Parallelamente a queste scene gli U2 devono vedersela con una loro controparte malvagia (chiamata gli \"evil U2\"). Il video \u00e8 stato messo in commercio sul singolo DVD il 16 luglio 2001, insieme ad un documentario sulla realizzazione dello stesso. Sia il video che il relativo documentario sono stati girati da Joseph Kahn.\nTracce.\nVersione 1.\nPubblicata esclusivamente sul mercato inglese.\nVersione 2.\nPubblicata sul mercato europeo e canadese.\nVersione 3.\nPubblicata esclusivamente sul mercato europeo.\nVersione 4.\nPubblicata sul mercato europeo, canadese ed australiano.\nVersione 5.\nPubblicata esclusivamente sul mercato europeo.\nVersione 6.\nPubblicata esclusivamente sul mercato australiano.\nVersione 7.\nSingolo pubblicato su supporto DVD."}
{"id": "1883634", "revid": "339392", "url": "https://it.wikipedia.org/wiki?curid=1883634", "title": "Giorgio Gherlinzoni", "text": ""}
{"id": "1883639", "revid": "287204", "url": "https://it.wikipedia.org/wiki?curid=1883639", "title": "Pentazocina", "text": "La pentazocina \u00e8 un farmaco di sintesi appartenente alla classe degli analgesici, con azione simile alla morfina.\nViene somministrato in fiale e in compresse per il controllo di dolori medi o forti. Appartiene al gruppo dei cosiddetti oppioidi minori, dal momento che il suo effetto analgesico \u00e8 inferiore rispetto a quello della morfina. Come tutti i farmaci di questa classe pu\u00f2 causare depressione del respiro, inibizione della tosse, stipsi, nausea e vomito; pu\u00f2 inoltre produrre farmacodipendenza e effetti psicotici. Inoltre, differenza della maggior parte degli altri oppioidi, causa l'effetto tetto, quando si raggiunge una certa dose (che differisce da persona a persona) non si ottiene pi\u00f9 un aumento del sollievo dal dolore o degli effetti collaterali, anche aumentando ulteriormente la dose.\nNegli ultimi tempi la pentazocina \u00e8 stata sostituita da farmaci pi\u00f9 sicuri ed efficaci.\nUsi.\nMedico.\nLa pentazocina \u00e8 usata principalmente per trattare il dolore da moderato a grave. \nRicreativo.\nNegli anni '70 si diffuse l'utilizzo di una combinazione di pentazocina con tripelennamina, che produceva una sensazione euforica. Per prevenire un uso improprio alle preparazioni orali contenenti pentazocina \u00e8 stato aggiunto un antagonista \u03bc-oppioide, il naloxone. L'incidenza dell'uso ricreativo \u00e8 diminuita precipitosamente da allora.\nRicerca.\nCi sono studi in corso sulla capacit\u00e0 della pentazocina di ridurre i sintomi della mania in soggetti con disturbo bipolare nella fase maniacale della condizione.\nEffetti avversi.\nGli effetti collaterali sono simili a quelli della morfina, ma la pentazocina, a causa della sua azione sul recettore kappa degli oppioidi, ha maggiori probabilit\u00e0 di provocare effetti psicotomimetici con allucinazioni, incubi e deliri. A dose elevata pu\u00f2 causare ipertensione o accelerazione del battito cardiaco. Se somministrato per via endovenosa dopo un infarto miocardico pu\u00f2 aumentare il lavoro cardiaco. La depressione respiratoria \u00e8 un effetto collaterale comune, ma \u00e8 soggetta a un effetto massimo, tale che a una certa dose il grado di depressione respiratoria non aumenter\u00e0 pi\u00f9 all'aumentare della dose. Raramente provoca agranulocitosi, eritema multiforme e necrolisi epidermica tossica.\nSi sono verificate gravi necrosi al sito di iniezione e sepsi a seguito di iniezioni multiple di pentazocina lattato. Studi sugli animali hanno dimostrato che la pentazocina \u00e8 tollerata meno bene per via sottocutanea che intramuscolare.\nFarmacodinamica.\nSi ritiene che agisca attivando (agonista) i recettori \u03ba degli oppioidi a livello spinale, e bloccando (antagonista) i recettori \u03bc-oppioidi a livello sovraspinale. "}
{"id": "1883646", "revid": "666668", "url": "https://it.wikipedia.org/wiki?curid=1883646", "title": "Aicardo Antimiani", "text": "Biografia.\nL'inizio dell'episcopato in esilio.\nLa carriera ecclesiastica di Aicardo da Camodeia ha inizio in maniera decisiva proprio con la sua elezione ad arcivescovo di Milano il 28 settembre 1317.\nPapa Giovanni XXII, infatti, non aveva riconosciuto l'elezione di Giovanni II Visconti, il quale era stato proposto dal capitolo della cattedrale di Milano ed al suo posto aveva nominato il francescano Aicardo da Camodeia, originario di Novara, gi\u00e0 procuratore dell'arcivescovo Cassono della Torre, in base ad una riserva delle nomine maggiori da parte del Papa.\nAicardo entr\u00f2 cos\u00ec nel disegno anti-visconteo e filo-angioino di Giovanni XXII divenendo strumento abile della politica dell'epoca, appoggiato in questo da Catello de Medici, canonico di Milano, Lanfranco, abate di San Simpliciano e Pietro Mora di Santa Maria di Turro.\nMalgrado questi ingenti appoggi politici, ad ogni modo, non gli \u00e8 consentito di entrare a Milano per l'ostilit\u00e0 dei Visconti stessi che gli avrebbero impedito non solo lo svolgimento delle proprie attivit\u00e0 ecclesiastiche, ma persino la vita con la prigione o la morte.\nIl processo ai Visconti.\nIl 16 dicembre 1321, fu ancora il Papa ad ordinare all'Arcivescovo di Milano (ancora esule), di aprire un nuovo processo contro Matteo Visconti e il figlio Galeazzo, i quali continuavano ad opporsi alla sua influenza.\nIn questo processo redatto da Aicardo, compaiono per la prima volta vere e proprie accuse di eresia: Matteo avrebbe negato la resurrezione della carne, l'immortalit\u00e0, la Provvidenza divina, il Paradiso e l'Inferno; invocava e faceva invocare i demoni; aveva due demoni al suo servizio che stavano uno in un buco e l'altro nella fontana di San Calocero che viene chiamata la \"fonte di Orisia\".\nLa sentenza di condanna definitiva verr\u00e0 stilata a Valenza il 14 marzo 1322 e sar\u00e0 controfirmata personalmente dall'arcivescovo.\nIl tesoro di Monza.\nIl 28 febbraio 1324 l'esercito papale venne sconfitto dai milanesi a Vaprio d'Adda.\nPer terrore che questi scontri potessero privarli di grandi ricchezze ricevute, i canonici della cattedrale di Monza avevano seppellito il loro tesoro intendendo a guerra finita dichiararne la sparizione.\nL'arcivescovo Aicardo, per\u00f2, insospettitosi fece delle indagini e nel novembre di quello stesso 1324 scopr\u00ec il nascondiglio e lo rivel\u00f2 indignato al legato pontificio Bertrando dal Poggetto, che lo invi\u00f2 ad Avignone presso la corte papale.\nIl tesoro rester\u00e0 in Francia fino al 1345, subendo ammanchi e manomissioni, quando verr\u00e0 riportato a Monza dall'arcivescovo Giovanni II Visconti e restaurato dall'orafo Antellotto Bracciforte.\nUltimi anni.\nIl 2 giugno 1332 i milanesi si riuniscono in un concistoro nel quale affermano la loro lealt\u00e0 al papa e la condanna di Ludovico il Bavaro e dell'antipapa; il peso della colpa ricadde ancora una volta in gran parte su Matteo e Galeazzo Visconti, ormai defunti. Si promise inoltre di non ricevere pi\u00f9 il Bavaro e di accogliere l'arcivescovo Aicardo entro le mura cittadine, ma questo non consent\u00ec ancora all'arcivescovo di entrare a Milano, rimanendo sino al 1339 ad Alessandria sotto la protezione di Roberto d'Angi\u00f2.\nAicardo entr\u00f2 a Milano in quello stesso 1339 e fiss\u00f2 la propria residenza nella canonica di Sant'Ambrogio, morendovi per\u00f2 il 10 agosto e venendo sepolto nella Chiesa di San Francesco Grande."}
{"id": "1883650", "revid": "9", "url": "https://it.wikipedia.org/wiki?curid=1883650", "title": "S.S. Van Dine", "text": ""}
{"id": "1883652", "revid": "1714743", "url": "https://it.wikipedia.org/wiki?curid=1883652", "title": "Amedea Paleologa", "text": "Biografia.\nInfanzia.\nAmedea, secondo il \"Monumenta Aquensia, Volume 2\" era figlia del Marchese del Monferrato, Giangiacomo Paleologo e di Giovanna di Savoia, che, secondo lo storico francese, Samuel Guichenon, nel suo \"Histoire g\u00e9n\u00e9alogique de la royale maison de Savoie\", era la figlia femmina secondogenita di Amedeo VII, detto il Conte Rosso, Conte di Savoia, d'Aosta e di Moriana, e della moglie, Bona di Berry.\nGiangiacomo Paleologo, sempre secondo il \"Monumenta Aquensia, Volume 2\" era figlio del Marchese del Monferrato, Teodoro II (1364 \u2013 1418) e di Giovanna di Bar (\u2020 1402), figlia del primo duca di Bar, Roberto I e della moglie, Maria di Valois, figlia del re di Francia Giovanni II.\nMatrimonio.\nIl 23 dicembre 1437, a Ripaglia, in Savoia, Amedea aveva sposato per procura il re di Cipro, re \"titolare\" di Gerusalemme, pretendente al trono armeno di Cilicia, Giovanni II di Lusignano; Giacomo II era rappresentato dallo zio, Ugo, cardinale, Arcivescovo di Nicosia. Il matrimonio era frutto degli interesse dei Paleologi nel Mediterraneo orientale.\nAmedea, che la \"Chroniques d'Amadi et de Strambaldi\", cita col nome di Medea, arriv\u00f2 a Cipro, nel 1440 e il 3 luglio fu celebrato il matrimonio di Medea con Giovanni II di Cipro, che, sia secondo \"Les familles d'outre-mer\", che secondo la \"Chroniques d'Amadi et de Strambaldi. T. 1\", Giovanni era il figlio primogenito del re di Cipro e di Gerusalemme, pretendente al trono armeno di Cilicia, Giano di Lusignano (1375 \u2013 1432) e della sua seconda moglie, Carlotta di Borbone (1388-1422), che, secondo lo storico e genealogista francese, Pierre de Guibours, detto P\u00e8re Anselme de Sainte-Marie o pi\u00f9 brevemente P\u00e8re Anselme, nel suo\"Histoire g\u00e9n\u00e9alogique et chronologique de la maison royale de France\", Carlotta era figlia del Conte di La Marche, Giovanni di Borbone-La Marche e della Contessa di Vend\u00f4me e di Castres, Caterina di Vend\u00f4me. Amedea divenne col matrimonio regina consorte di Cipro, Gerusalemme e Armenia. L'incoronazione avvenne nella Cattedrale di Santa Sofia a Nicosia il 3 luglio del 1440, come conferma la \"Chroniques d'Amadi et de Strambaldi. T. 2\".\nMorte.\nAmedea mantenne questo titolo per\u00f2 per poco tempo: Amedea mor\u00ec improvvisamente infatti due mesi dopo il matrimonio, il 13 settembre 1340. La salma fu deposta accanto a quella della madre di Giovanni II presso il convento di San Domenico.\nIn occasione della morte di Amedea, l'umanista Guiniforte Barzizza invi\u00f2 una lettera in versi a Giangiacomo, lettera che oggi alcuni considerano prova della nascita a Casale di una scuola umanistica.\nIl re, che necessitava di un erede al trono, si rispos\u00f2 meno di due anni dopo con Elena (1428 \u2013 1458), figlia di Teodoro II Paleologo (1396 \u2013 1448) despota della Morea, che gli diede solo figlie femmine. \nL'erede al trono per\u00f2 arriv\u00f2 grazie all'amante Marietta di Patrasso, madre di Giacomo II di Cipro, detto appunto \"il bastardo\"."}
{"id": "1883654", "revid": "17606171", "url": "https://it.wikipedia.org/wiki?curid=1883654", "title": "Notazione indice", "text": ""}
{"id": "1883658", "revid": "300067", "url": "https://it.wikipedia.org/wiki?curid=1883658", "title": "Nathan Jawai", "text": "Carriera.\nNathan \u00e8 stato scelto dagli Indiana Pacers durante il Draft NBA 2008, ed \u00e8 subito passato ai Toronto Raptors tramite lo scambio che ha portato Jermaine O'Neal ai Raptors in cambio di T.J. Ford, Radoslav Nesterovi\u010d e Maceo Baston."}
{"id": "1883666", "revid": "33689", "url": "https://it.wikipedia.org/wiki?curid=1883666", "title": "Cnodomario", "text": "Impegn\u00f2 a lungo l'Impero romano in Gallia, ma fu sconfitto da Giuliano nella battaglia di Strasburgo (357) e mor\u00ec prigioniero.\nBiografia.\nDi altezza e forza notevoli, era soprannominato \"Gigas\" (\"gigante\") dai Romani.\nNel 350 fu incoraggiato dall'imperatore romano Costanzo II, impegnato in Oriente contro i Sasanidi, ad attaccare la Gallia romana, allo scopo di impegnare l'usurpatore Magnenzio, il quale si era rivoltato contro il fratello di Costanzo, l'imperatore Costante I, e l'aveva ucciso. Cnodomario penetr\u00f2 nel territorio romano e sconfisse l'esercito romano comandato da Decenzio, fratello di Magnenzio e suo cesare: dopo questa vittoria Cnodomario pot\u00e9 saccheggiare liberamente la Gallia.\nDopo la caduta di Magnenzio, Costanzo nomin\u00f2 cesare il proprio cugino Giuliano (6 novembre 356) e lo mand\u00f2 in Gallia per affrontare le incursioni degli Alemanni e degli altri popoli germanici; al fianco del cugino inesperto di cose militari, Costanzo mise il \"magister peditum\" Barbazione. Per la campagna del 357, i Romani misero in atto un'operazione a tenaglia il cui scopo era quello di intrappolare gli Alemanni nella Gallia orientale: Giuliano si sarebbe dovuto muovere da Reims verso oriente, mentre la gran parte del \"comitatus\" italico di Costanzo, 25.000 uomini sotto il comando di Barbazione, sarebbe stato inviato ad \"Augusta Rauracorum\" (Augst) in Rezia; il risultato di queste due manovre sarebbe stato l'accerchiamento e la distruzione degli Alemanni nella parte meridionale della \"Germania prima\", nella moderna Alsazia. Cnodomario riusc\u00ec a infliggere una sonora sconfitta a Barbazione, che si ritir\u00f2 nei quartieri d'inverno anzitempo, lasciando Giuliano solo contro una forza preponderante. Cnodomario decise allora di sfidare in campo aperto Giuliano, ma fu sconfitto nella battaglia di Strasburgo. Cnodomario e la sua scorta di 200 uomini tentarono di fuggire raggiungendo alcune barche, preparate a questa evenienza nei pressi delle rovine del forte romano di \"Concordia\" (Lauterbourg), circa 40\u00a0km a valle di Strasburgo, ma furono spinti da uno squadrone di cavalleria romana in un boschetto sulla riva del Reno e l\u00ec, circondati, si arresero. Portato alla presenza di Giuliano, al quale chiese piet\u00e0, Cnodomario fu inviato a Milano alla corte di Costanzo II, per poi morire, non molto tempo pi\u00f9 tardi, in un campo per prigionieri barbari presso Roma."}
{"id": "1883667", "revid": "1888309", "url": "https://it.wikipedia.org/wiki?curid=1883667", "title": "Cassono della Torre", "text": "Biografia.\nCassono era figlio di Allegranza di Guidone da Rho e di Corrado detto \"Mosca\" e nipote di Napo Torriani, appartenenti alla celebre famiglia milanese dei Della Torre, che in passato era stata in contrasto con i Visconti per la Signoria di Milano; sconfitta nella battaglia di Desio, la famiglia si ritir\u00f2 in Friuli (dove Raimondo della Torre, zio di Cassono, era Patriarca), senza per questo rinunciare alla riconquista di Milano.\nI Della Torre riuscirono a fare ritorno a Milano nel 1302, dopo la cacciata dalla citt\u00e0 di Matteo Visconti, Cassono fu quindi eletto canonico della cattedrale metropolitana durante l'arcivescovato di Francesco I da Parma, alla morte del quale (il 12 febbraio 1308) venne chiamato a succedergli alla guida dell'arcidiocesi milanese, entrando per\u00f2 fin dal principio in conflitto con il cugino Guido della Torre, il quale temeva un'alleanza di Cassono coi Visconti ai suoi danni. Fu cos\u00ec che il 1\u00ba ottobre 1309 Guido decise di attaccare il palazzo arcivescovile di Milano e fece arrestare Cassono e la maggior parte dei suoi fratelli (Pagano, Adoardo e Moschino, sfuggono invece Napino e Rinaldo), conducendoli alla Rocca di Angera.\nGuido, per le pressioni subite dal governo della citt\u00e0, si trov\u00f2 infine costretto a liberare Cassono, costringendolo per\u00f2 all'esilio da Milano.\nCassono, rifugiatosi a Bologna, richiese l'intervento dell'imperatore Enrico VII, con l'intento di liberare i suoi fratelli ancora prigionieri nelle mani del cugino e di riprendere il governo dell'arcidiocesi. A seguito di tali operazioni l'arcivescovo pot\u00e9 rientrare a Milano, ma solo per poco, perch\u00e9 ben presto si compromisero i suoi rapporti fra lui e Matteo Visconti.\nEssendo ormai la situazione insostenibile Cassono lasci\u00f2 l'arcidiocesi milanese e il 31 dicembre 1316 fu eletto patriarca di Aquileia, come era gi\u00e0 avvenuto per altri membri della sua famiglia, e nel 1317 lasci\u00f2 Milano per non farvi pi\u00f9 ritorno.\nCassono non raggiunse mai la nuova sede, perch\u00e9 mor\u00ec cadendo da cavallo il 20 agosto 1318 a Firenze, durante il viaggio che l'avrebbe dovuto condurre ad Aquileia. Il suo corpo \u00e8 ora sepolto nella basilica di Santa Croce; il monumento funerario \u00e8 attribuito a Tino da Camaino.\nGenealogia episcopale.\nLa genealogia episcopale \u00e8:"}
{"id": "1883669", "revid": "729019", "url": "https://it.wikipedia.org/wiki?curid=1883669", "title": "Sindrome da schiacciamento", "text": "La sindrome da schiacciamento (detta anche \"rabdomiolisi post-traumatica\" o \"sindrome di Bywaters\") \u00e8 una grave condizione clinica causata da una forte pressione prolungata (oltre 30 minuti) su uno o pi\u00f9 arti. Essa \u00e8 caratterizzata da shock ipovolemico e insufficienza renale acuta conseguenti ad una lesione da schiacciamento a carico di un muscolo scheletrico e alla conseguente liberazione del muscolo compresso, con danno da riperfusione. Si possono verificare casi di sindrome da schiacciamento durante eventi catastrofici come terremoti, bombardamenti, valanghe, incidenti sul lavoro, esplosioni in miniera, demolizioni, crolli, e via dicendo, dove le vittime rimangono intrappolate sotto le macerie.\nEponimia.\nLa sindrome fu rilevata dai medici italiani Rocco Caminiti e Antonino D'Antona che seguirono i pazienti vittime del terremoto di Reggio Calabria e Messina del Dicembre 1908. In seguito fu descritta dal medico inglese Eric Bywaters in diversi pazienti durante il Blitz di Londra nel 1941.\nFisiopatologia.\nL'aspetto pi\u00f9 critico della sindrome da schiacciamento \u00e8 il danno da riperfusione che avviene al momento in cui le parti compresse vengono liberate. A quel punto vengono rilasciati nel flusso sanguigno prodotti risultanti dalla rabdomiolisi, ossia della distruzione delle cellule muscolari danneggiate sia in modo diretto dalla compressione, sia dall'ischemia a valle dello schiacciamento. Contemporaneamente, si ha un travaso di grandi volumi di liquidi (fino a otto litri per le gambe) in ognuno degli arti compressi; questo causa una drastica diminuzione del volume di sangue in circolo.\nDurante la compressione, la miolisi diretta provoca la liberazione di potassio, enzimi proteolitici, mioglobina, mentre l'ischemia tissutale induce la formazione di acido lattico per blocco del ciclo di Krebs, l'aumento della produzione di glucosio, l'alterazione della permeabilit\u00e0 cellulare con conseguente edema cellulare, e la liberazione di istamina, serotonina e chinine che portano ad un edema interstiziale (i liquidi escono dai capillari e invadono il tessuto circostante).\nTutti questi fattori (miolisi diretta, ischemia, travaso di sangue) hanno come effetti ultimi un edema che, rimanendo bloccato all'interno delle fasce muscolari, aggrava a sua volta la compressione e l'ischemia, ed una diminuzione del sangue in circolo (ipovolemia) con grave rischio di shock.\nLe conseguenze specifiche sui reni non sono del tutto chiare, ma sono probabilmente dovute all'azione combinata dei metaboliti nefrotossici della mioglobina, alla precipitazione a livello renale dei pigmenti emoglobinici e della deplezione del volume di sangue circolante con conseguente ischemia corticale e necrosi acuta dei tubuli renali.\nIl quadro clinico varia a seconda che prevalgano le lesioni dirette oppure le lesioni ischemiche. \nLa liberazione di sostanze tossiche dalle lesioni dirette porta ad un aggravamento rapido delle condizioni cliniche, se non vengono esclusi gli arti danneggiati. Se prevalgono le lesioni ischemiche il quadro dipende dai tempi di compressione e dall'estensione dei territori interessati.\nTerapia.\nSi distinguono un trattamento generale e uno locale. Il trattamento generale ha come scopo principale il controllo dell'iperkaliemia (eccesso di potassio nel sangue) e la prevenzione dell'insufficienza renale. Il pericolo pi\u00f9 importante \u00e8 la liberazione di potassio e l'acidosi. Una volta che la mioglobina \u00e8 scomparsa dal sangue e che il potassio si \u00e8 normalizzato, la terapia pu\u00f2 essere interrotta.\nL'amputazione va presa in considerazione in casi con compressione prolungata oltre le 9 ore ove siano presenti lesioni locali importanti, e al di sotto delle 9 ore qualora si verifichino persistenza dello shock o aggravamento dell'insufficienza renale con elevazione del livello di potassio e azoto nel sangue.\nNella pratica clinica \u00e8 stato osservato che l'utilizzo dell'ossigenoterapia iperbarica (con ossigeno puro al 100% a una pressione di 2 atm per due volte al die) incrementa la tensione di ossigeno oltre i 100 mmHg al centro della lesione e oltre i 600 mmHg nei tessuti circostanti , stimolando cos\u00ec la produzione del fattore VEGF , fattore partecipante alla neoformazione di vasi nella zona lesa."}
{"id": "1883673", "revid": "1522738", "url": "https://it.wikipedia.org/wiki?curid=1883673", "title": "Cyndane", "text": ""}
{"id": "1883676", "revid": "767487", "url": "https://it.wikipedia.org/wiki?curid=1883676", "title": "Witbank", "text": "Witbank \u00e8 una citt\u00e0 del Sudafrica, situata sull'Alto Veld di Mpumalanga, entro i confini della municipalit\u00e0 locale di Emalahleni. Il nome Witbank proviene dalle parole afrikaans per \"creta bianca\", essendo nato il centro in prossimit\u00e0 di uno sperone di bianca pietra arenaria sperone dove i guidatori di carri da trasporto solevano riposarsi. La citt\u00e0 \u00e8 situata in mezzo ad una zona di estrazione del carbone dove ci sono almeno 22 pozzi. In zona ci sono un certo numero di centrali elettriche (ad esempio il Duvha Power Station), oltre a una acciaieria (Highveld Steel and Vanadium Corporation). \nWitbank venne ufficialmente fondata nel 1890. I primi tentativi di sfruttare i giacimenti di carbone fallirono fino a quando la ferrovia di Pretoria non raggiunse la zona nel 1894. Essa venne proclamata citt\u00e0 nel 1903 e divenne una municipalit\u00e0 nel 1914."}
{"id": "1883678", "revid": "1543377", "url": "https://it.wikipedia.org/wiki?curid=1883678", "title": "Giornate europee del patrimonio", "text": "Le giornate europee del patrimonio, promosse dal Consiglio d'Europa con l'appoggio della Commissione europea, dal 1991 aprono ai cittadini le porte di monumenti e siti storici, artistici e naturalistici.\nLa manifestazione coinvolge, in diversi fine settimana di settembre e ottobre, i 49 Stati Membri della Convenzione culturale europea, firmata nel 1954.\nLa storia.\nIn Italia il Ministero per i Beni e le Attivit\u00e0 Culturali, promuove le Giornate sin dal 1995, organizzando la fruizione gratuita di musei, mostre, convegni, concerti. Dal 2007 il Ministero per i Beni e le Attivit\u00e0 Culturali ha voluto al proprio fianco il Fondo Ambiente Italiano (FAI) in qualit\u00e0 di partner della manifestazione insieme ad Autostrade per l'Italia.\nDal 2008 tutti i beni la cui apertura \u00e8 promossa dal FAI e da Autostrade per l'Italia sono stati dotati di servizi di visite guidate e di una scheda culturale monografica a cura della Fondazione."}
{"id": "1883680", "revid": "1149807", "url": "https://it.wikipedia.org/wiki?curid=1883680", "title": "Ryo Asuka", "text": "Satana \u00e8 il principale antagonista del manga e anime \"Devilman\" di G\u014d Nagai. \u00c8 l'angelo decaduto, scacciato dal Paradiso per essersi opposto a Dio, ed ha assunto il ruolo di re e guida del popolo demoniaco, proteggendolo dagli emissari di Dio e guidandolo nella lotta contro Dio e gli angeli. Nel manga ha intenzione di sterminare il genere umano, che accusa di aver rovinato il pianeta Terra, trasformandolo da pianeta fertile ed incontaminato a un mondo inquinato, ma al tempo stesso si innamora di uno degli esseri che odia: il ragazzo Akira Fudo. Per questo motivo assume sembianze umane e si fa chiamare Ryo Asuka, fingendosi amico di Akira e sacrificando Amon, il suo soldato pi\u00f9 potente, per dare la possibilit\u00e0 ad Akira di sopravvivere dopo lo sterminio del genere umano. Compare a partire dal primo capitolo del manga come Ryo Asuka, ma il suo vero aspetto viene rivelato solo nell'ultimo capitolo. Compare anche nei manga \"Devil Lady\", \"Demon Knight\", \"Amon - The Darkside of Devilman\" e brevemente in \"Strange Days\".\nSatana: un Lucifero pi\u00f9 umano.\nDelle varie interpretazioni del Maligno presenti nei fumetti, nei film o nella letteratura, il Satana di Go Nagai \u00e8 probabilmente quella pi\u00f9 umana e complessa: ci troviamo di fronte difatti ad un Maligno che gi\u00e0 a partire dall'aspetto estetico ha ben poco in comune con il Diavolo come ci \u00e8 sempre stato descritto. Satana non \u00e8 difatti un demonio cornuto e dalla pelle rossa, non indossa mantelli neri, non impugna un tridente, non ha zoccoli caprini al posto dei piedi e non risiede all'Inferno seduto su un trono di fiamma: Go Nagai raffigura Satana come un meraviglioso angelo dai capelli biondi e ricci, con penetranti occhi azzurri, dodici ali splendenti (due in testa, quattro dietro la schiena e due ai fianchi delle caviglie, nel film ne ha solo otto) e una pelle di porcellana, ermafrodita (ha seni femminili anche se nel film non sono presenti e organi genitali maschili, non \u00e8 molto noto a quale sesso appartenga ma secondo diverse considerazioni pare essere di sesso maschile) e a differenza di ogni altra interpretazione, dotato di sentimenti. Satana \u00e8 innamorato di Akira, e per amore suo arriva a sacrificare la sua carta vincente per lo sterminio del genere umano, \u00e8 spietato, ma non completamente malvagio: egli vorrebbe evitare lo scontro con Akira Fudo, fermamente deciso ad eliminarlo, ha conseguito il suo odio verso il genere umano in quanto esso ha guastato la natura del pianeta Terra rovinandolo, ed alla fine del manga, lo possiamo vedere pentirsi di aver sterminato la razza umana, in quanto riconosce che ha agito esattamente come aveva agito suo padre, l'Onnipotente verso la stirpe dei demoni e chiedere perdono ad Akira. In ultimo, lo vediamo piangere per la morte di Akira, che \u00e8 stato costretto ad uccidere nel corso della loro lotta. Tutte queste peculiarit\u00e0 fanno del Satana nagaiano una interpretazione pi\u00f9 umana che demoniaca del Diavolo, e proprio per questo motivo, unica.\nLa storia.\nSatana \u00e8 una creazione divina, come tutti gli angeli del Paradiso. Dopo la creazione dei Demoni ad opera di Dio, Satana si ribella a suo padre, il quale vuole sterminare la mostruosa razza che ha creato e, scacciato dal Paradiso sulla Terra, si allea ai demoni diventandone il sovrano e guidandoli nella lotta contro Dio, che aizza contro di loro gli Angeli suoi figli e gli animali preistorici che popolavano la Terra. Alla fine Satana esce vincitore dallo scontro, e per prepararsi alla battaglia finale, all'Apocalisse, si iberna nei ghiacci dell'Era Glaciale assieme al suo popolo. Al risveglio per\u00f2 Satana trova la Terra che amava e che aveva difeso con tanta fatica cambiata e popolata dagli Umani, per i quali Satana prova subito un odio profondo, e che decide di sterminare con l'aiuto dei suoi fedeli demoni. Organizza cos\u00ec un piano astuto per mettere gli umani gli uni contro gli altri, e facendo appello alla pi\u00f9 grande debolezza dell'uomo: la paura. Grazie alla paura Satana pu\u00f2 fare in modo che gli umani si distruggano tra di loro, senza che i demoni abbiano bisogno di intervenire direttamente contro un nemico invero debole, ma molto pi\u00f9 numeroso, organizzato ed armato. Tuttavia, Satana commette un gravissimo errore: innamorarsi di Akira Fudo, e per farlo sopravvivere all'estinzione del genere umano, assume sembianze umane, si fa cancellare completamente la memoria dalla demoniessa Psychogenie e, con le sembianze di Ryo Asuka, convince Akira a fondersi con Amon, facendogli credere che divenendo un Devilman Akira pu\u00f2 salvare il genere umano dalla minaccia dei demoni, inscenando il suicidio del padre, il professor Asuka, le ricerche da lui compiute sui demoni e molto altro. In seguito Ryo tentando di far luce sul modo di sconfiggere i demoni torna a casa sua per consultare i documenti del padre, ed \u00e8 qui che trova un gruppo di demoni capeggiati da Psychogenie, che lo stava aspettando per fargli recuperare la memoria e farlo cos\u00ec tornare alla guida della razza dei demoni. Recuperata la memoria, Satana, sempre con le sembianze di Ryo manda in diretta TV il filmato di Akira Fudo che si trasforma in Devilman, gettando il mondo nel caos, dopo di che rivela ad Akira la sua vera identit\u00e0 e il vero motivo per cui l'ha fatto fondere con Amon. Satana perci\u00f2 vorrebbe evitare di dover combattere l'amato Akira, ma dopo la morte della sua amata Miki, Akira giura a Satana di distruggerlo e quindi, dopo vent'anni, i due con i loro rispettivi eserciti (Ryo con l'esercito dei Demoni, Akira con quello dei Devilmen: perch\u00e9 Akira non \u00e8 l'unico ad avere conservato la propria identit\u00e0 a seguito della fusione con un demone) danno vita all'Apocalisse. Al termine dello scontro, sia i devilman che i demoni sono estinti e sulla Terra sono rimasti solo Akira (squarciato in due parti da Satana) e Satana. Al termine del manga Satana racconta la sua storia ad Akira, e gli spiega per quale motivo ha voluto sterminare gli umani; dopo di che, riconoscendo di aver sbagliato, chiede perdono ad Akira, ma Akira non lo pu\u00f2 sentire: \u00e8 morto. Satana cos\u00ec piange sul cadavere del suo amato, mentre un esercito di Angeli scende dal paradiso per occuparsi di lui.\nSatana in \"Devil Lady\".\nIn Devil Lady Satana, relegato all'Inferno da Dio al termine delle vicende narrate in Devilman, ritorna nel nuovo mondo creato da Dio dopo la distruzione del mondo precedente, e per riportare Akira Fudo sul piano materiale si sdoppia in due esseri: uno di sesso maschile, di nome Asuka Ran (ma che trasformer\u00e0 in una donna per ingannare l'arcangelo Michele, suo nemico) e uno di sesso femminile, vale a dire Jun Fudo, alias Devil Lady. Tramite l'unione carnale di questi due esseri, Satana riesce nel suo intento e riporta Akira sulla Terra, dopo di che Asuka e Jun si fonderanno insieme, facendo ricomparire Satana. Satana e Akira sono di nuovo faccia a faccia, e Satana convince Akira a schierarsi dalla sua parte e combattere contro Dio. Ha cos\u00ec nuovamente inizio l'Apocalisse.\nSatana in \"Amon: Darkside of Devilman\".\nSatana ha un ruolo importante anche in questo manga. Nella linea temporale in cui si svolgono le vicende raccontate in Devilman, Satana riuscir\u00e0 ad ammansire Amon, furioso e desideroso di vendicarsi di lui, e a risvegliare l'amato Akira Fudo con un bacio. Negli eventi raccontati nel passato, possiamo apprendere che \u00e8 stato esiliato sulla Terra da poco, e che \u00e8 divenuto leader e protettore dei Demoni, che guardano a lui come un vero e proprio messia della loro razza. Satana \u00e8 costretto a prendere decisioni molto dure per salvaguardare la razza della quale si \u00e8 autoproclamato re e difensore, come quando decide di non soccorrere Silen, rapita dagli emissari di Dio, per mettere insieme un esercito per combattere Dio. Con la sua apoteosi, l'angelo si attira il disgusto del demone Amon (con il quale avr\u00e0 un violentissimo scontro) che lo disprezza e si rifiuta di inchinarsi davanti a lui. Silen invece si ritrover\u00e0 perdutamente innamorata di lui, al punto da arrivare a sacrificarsi al posto suo, facendosi rapire, come gi\u00e0 accennato, dagli emissari di Dio.\nDio ha anche maledetto Satana: egli sar\u00e0 condannato, per tutta la durata della sua esistenza, a perdere tutte le persone che ama (come accadr\u00e0, millenni dopo, ad Akira).\nSatana in \"Devilman: Time Travellers\".\nIn questo manga Ryo e Akira compiono un viaggio nel tempo per impedire ai demoni di cambiare la storia e di distruggere cos\u00ec il genere umano. Bench\u00e9 Ryo non ne sia assolutamente cosciente, e Akira non scoprir\u00e0 mai la verit\u00e0, si scopre che \u00e8 proprio Ryo, con i suoi poteri angelici, a permettere a entrambi di muoversi attraverso il tempo e attraverso le epoche.\nSatana in \"Demon Knight\".\nIn questo prequel (canonico al manga classico) Lucifero (un tempo essere umano), assieme ad Amon, Silen e il loro esercito intenta una ribellione verso Dio, ribellione che si concluder\u00e0 con un fallimento. Satana viene quindi fuso con una giovane umana di nome Yuria e il suo cavallo alato, divenendo un angelo. Una volta lontano da Dio, Satana propone a Silen e Amon un nuovo attacco verso il Cielo, questa volta alleandosi ai demoni. Per la sua opposizione, Amon viene fuso con l'uomo lupo Urga e Mu, il drago di Amon, mentre Silen viene fusa con la sua aquila da combattimento. A causa di ci\u00f2 Amon si ribella a Satana e se ne va con Silen.\nHymura, l'alter ego dell'anime.\nCome gi\u00e0 accennato, nella serie TV Ryo Asuka non appare, tuttavia c'\u00e8 un personaggio di nome Hymura, un demone infiltratosi nella classe di Akira che nella sua forma umana \u00e8 molto simile a Ryo. Questo personaggio \u00e8 stato creato prima della rivelazione che Ryo fosse Satana, e muore dopo 9 episodi."}
{"id": "1883687", "revid": "295403", "url": "https://it.wikipedia.org/wiki?curid=1883687", "title": "Thunder Bay Chill", "text": "Il Thunder Bay Chill \u00e8 una societ\u00e0 calcistica canadese con sede nella citt\u00e0 di Thunder Bay, in Ontario. Fondata nel 2000, milita nella USL League Two.\nGioca le proprie partite casalinghe al Fort William Stadium, precedentemente ha giocato anche al Chapples Park Stadium.\nStoria.\nIl club venne fondato nel 2000 da Tony Colistro, proprietario del Thunder Bay Soccer Plex, una struttura di allenamento al coperto che funge tutt'ora da quartier generale del club.\nHa sempre militato nella USL Premier Development League, l'attuale USL League Two. La migliore stagione della squadra fu nel 2008, quando riusc\u00ec a vincere i play-off per il titolo. Nel 2013 fu la squadra con pi\u00f9 punti al termine della stagione regolare."}
{"id": "1883689", "revid": "339392", "url": "https://it.wikipedia.org/wiki?curid=1883689", "title": "Rizziconi Energia", "text": ""}
{"id": "1883693", "revid": "537927", "url": "https://it.wikipedia.org/wiki?curid=1883693", "title": "USS Bonhomme Richard (1765)", "text": "La USS \"Bonhomme Richard, in origine Duc de Duras\", \u00e8 stata una fregata della Marina Militare Continentale degli Stati Uniti d'America. La nave era originariamente un mercantile costruito in Francia nel 1765 e destinata a servire la tratta fra la Francia e l'oriente per conto della Compagnia francese delle Indie Orientali. Fu messa a disposizione di John Paul Jones nel febbraio 1779, dal re Luigi XVI di Francia a seguito di un prestito agli Stati Uniti da parte del magnate dei trasporti francese Jacques Le Donatien-Ray. Jones rinomin\u00f2 la barca \"Bon Homme Richard\", in onore di Benjamin Franklin.\nIl 19 giugno 1779, la nave salp\u00f2 da Lorient, sulla costa francese, accompagnata dalle navi \"Alliance\", \"Pallas\", \"Vengeance\" e \"Cerf\", cariche di soldati, con il compito di scortare un convoglio di mercantili fino a Bordeaux e di sconfiggere la flotta inglese presente nel golfo di Biscaglia. Costretta a tornare in porto per delle riparazioni, la squadra salp\u00f2 di nuovo il 14 agosto 1779, dirigendosi a nord-ovest lungo la costa occidentale della Gran Bretagna nel Mare del Nord e scendendo dalla costa orientale la flotta riusc\u00ec a catturare 16 mercantili.\nIl 23 settembre 1779 incrociarono la Flotta del Baltico guidata dalla HMS \"Serapis\" vicino a Flamborough Head. La battaglia dur\u00f2 circa 4 ore, dalle 18:00 in poi, in cui le due flotte ingaggiarono uno scontro che cost\u00f2 la vita a circa la met\u00e0 degli equipaggi inglesi e di quelli americani. Grazie alla potenza di fuoco superiore della squadra Franco-Americana, Jones riusc\u00ec ad abbordare la fregata inglese, dando cos\u00ec il via a una serie di tentativi da parte dei due equipaggi di conquistare la nave. Dopo numerosi tentativi infruttuosi, Jones riusc\u00ec a sferrare un attacco che caus\u00f2 gravi danni alla nave nemica, costringendo il comandante inglese ad arrendersi alle 10:30. Tuttavia, nonostante la vittoria, la \"Bonhomme Richard\" a seguito del violento scontro affond\u00f2 alle 11:00 del 25 settembre 1779. John Paul Jones navig\u00f2 fino alle Province Unite per riparare la \"Serapis\" appena catturata. Nonostante l'affondamento della \"Bonhomme Richard\", l'esito della battaglia convinse la corona francese a sostenere le colonie americane nella guerra contro la Gran Bretagna.\nA partire dal 2005 \u00e8 stato dato il via ad un progetto per individuare la nave, che si presume si trovi a Flamborough Head nello Yorkshire, vicino a un promontorio dove ebbe luogo lo scontro finale. Tuttavia un secolo di pesca e la presenza di molti relitti nella zona hanno reso vani tutti i tentativi di recupero.\nCuriosit\u00e0.\nNella serie \"Le avventure di Dirk Pitt\" di Clive Cussler, il tavolo da conferenze di James Sandecker \u00e8 costruito con un portello di questa imbarcazione."}
{"id": "1883703", "revid": "124123", "url": "https://it.wikipedia.org/wiki?curid=1883703", "title": "Ariamne II di Cappadocia", "text": "Biografia.\nOttenne nel 256 a.C. da Antioco II di Siria l'indipendenza del suo regno, governando insieme al figlio Ariarate III, fino al 230 a.C. Favor\u00ec l'ellenizzazione ed \u00e8 ritenuto il fondatore dello stato di Cappadocia.\nEgli fu probabilmente il primo ad ottenere l'indipendenza della Cappadocia dal impero seleucide."}
{"id": "1883704", "revid": "1305772", "url": "https://it.wikipedia.org/wiki?curid=1883704", "title": "Venice Music Awards", "text": "Il Venice Music Awards \u00e8 stato un gal\u00e0 musicale che premiava gli artisti italiani che maggiormente si sono distinti in Italia e nel mondo nel corso dell'anno. Questa cerimonia, uno degli eventi pi\u00f9 prestigiosi dell'estate lagunare, andava in scena nella cornice del Palazzo del Cinema 'PalaGalileo' al lido di Venezia e si \u00e8 concluso con la quinta edizione, trasmessa come negli anni precedenti in prima serata su Rai 2. L'evento vantava come main sponsor il Casin\u00f2 di Venezia.\nVenice Music Awards 2006.\nLa prima edizione, condotta da Max Tortora e Natasha Stefanenko, \u00e8 stata seguita in tv da oltre 3.000.000 di spettatori con picchi dello \"share\" del 13%. \u00c8 l'unica edizione, finora, ad essere andata in onda in diretta. Tra le curiosit\u00e0, si segnala il fatto che la coppia Britti-Bennato registr\u00f2 il contributo prima dello spettacolo, senza esibirsi nella serata televisiva. Il 21 luglio 2006, a Venezia c'era un caldo afoso quasi insopportabile che rese difficile la sessione di prove pomeridiana al PalaGalileo.\nVincitori categorie \"Venice Music Awards 2006\"\nVenice Music Awards 2007.\nLa seconda edizione del \"Venice Music Awards\" \u00e8 andata in onda su Rai 2 il 30 giugno 2008 dalla prestigiosa cornice del Palazzo del Cinema di Venezia. L'evento \u00e8 stato presentato da Francesco Facchinetti e Gaia De Laurentiis. Interventi comici affidati a Emanuela Aureli. I premi sono stati assegnati da una giuria di esperti composta dai maestri Beppe Vessicchio, Adriano Pennino, Fio Zanotti e dal direttore artistico, il discografico Elio Cipri. Il gal\u00e0 \u00e8 stato seguito da 1.575.000 telespettatori con uno \"share\" oltre il 10%.\nVincitori categorie \"Venice Music Awards 2007\"\nVenice Music Awards 2008.\nNel 2008 l'evento \u00e8 stato condotto da Amadeus e Manuela Arcuri con la partecipazione di Gabriella Germani, esibitasi nelle sue imitazioni di Monica Bellucci e Simona Ventura; il gal\u00e0 \u00e8 andato in onda su Rai 2 il 21 luglio alle 21.00.\nI vincitori delle varie categorie sono stati selezionati da una giuria presieduta, come negli anni precedenti, da Elio Cipri che \u00e8 tra l'altro anche il direttore artistico del premio; ed \u00e8 composta da alcuni fra i pi\u00f9 importanti direttori d'orchestra e produttori musicali della musica leggera: il Maestro Renato Serio, il Maestro Fio Zanotti, il Maestro Bruno Santori ed il Maestro Adriano Pennino, a dimostrare il gran prestigio del premio. Ospite internazionale di questa edizione \u00e8 stata Lola Ponce, vincitrice del Festival di Sanremo 2008 in coppia con Gi\u00f2 di Tonno. L'evento \u00e8 stato seguito su Rai 2 da 2.170.000 spettatori,con uno share dell'11%.\nVincitori categorie \"Venice Music Award 2008\"\nSono stati inoltre consegnati i seguenti premi speciali:\nPremi Speciali \"Assomela\"\nVenice Music Awards 2009.\nNel 2009 l'evento \u00e8 stato trasmesso su Rai 2 il giorno 25 luglio 2009 ed \u00e8 stato condotto da Amadeus, confermato per il secondo anno consecutivo, e Laura Barriales. Con loro c'era Fiammetta Cicogna, famosa per lo spot Tim, insieme a tutta la T-Band che curava i collegamenti dal backstage. Ancora una volta l'organizzazione \u00e8 stata curata dal discografico Elio Cipri. Ospite internazionale di questa edizione \u00e8 stata la cantante norvegese Lean con un brano legato ai problemi della tutela dell'ambiente, supportato da Greenpeace. La premiazione, in differita su Rai 2, \u00e8 stata vista da 1.853.000 telespettatori, con uno share pari al 13,82%.\nVincitori categorie \"Venice Music Award 2009\"\nVenice Music Awards 2010.\nLa quinta edizione \u00e8 andata in onda il 24 luglio 2010 su Rai 2. La serata \u00e8 stata registrata il 20 luglio sempre al PalaGalileo del Lido di Venezia. La conduzione \u00e8 affidata, ancora una volta, ad Amadeus e Laura Barriales, forti del successo di \"Mezzogiorno in famiglia\", condotto nella stagione televisiva appena passata. Con loro anche Savino Zaba e Giovanna Civitillo che hanno curato i collegamenti dal backstage.\nLa serata \u00e8 stata vista da 1.296.000 spettatori, con uno share dell'8,89%. Si tratta del minor risultato in termini di ascolti dall'inizio della kermesse.\nL'autore \u00e8 Marco Luci, la direzione artistica \u00e8 di Elio Cipri, la scenografia di Mario Carlo Garrambone, la regia di Claudia Mencarelli.\nDurante la conferenza stampa del 19 luglio, il direttore artistico Elio Cipri annuncia che, causa un impegno per la nuova edizione di X Factor, Enrico Ruggeri non avrebbe potuto partecipare. Anche Francesco Renga, prima annunciato, non ha partecipato.\nQuesta \u00e8 stata l'ultima edizione della manifestazione. L'anno successivo, complici le difficolt\u00e0 economiche, lo scarso interesse degli sponsor ed i lavori di ristrutturazione dell'area del Casin\u00f2, l'edizione salt\u00f2. Poi non si verificarono pi\u00f9 le condizioni per un recupero ed il progetto fu abbandonato definitivamente."}
{"id": "1883706", "revid": "1573940", "url": "https://it.wikipedia.org/wiki?curid=1883706", "title": "Incontri internazionali di rugby a 15 di met\u00e0 anno 1975", "text": "A met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nIl 1975 \u00e8 un anno ricco di questi confronti."}
{"id": "1883707", "revid": "31886", "url": "https://it.wikipedia.org/wiki?curid=1883707", "title": "Laeti", "text": "Laeti, al singolare laetus, \u00e8 una parola latina che nel tardo Impero romano stava ad indicare quei barbari che avevano ricevuto il permesso di insediarsi sul territorio imperiale, ricevendo la propriet\u00e0 delle zone occupate, in cambio dell'impegno a fornire reclute per l'esercito romano. La parola ha un'origine incerta: secondo l'opinione maggiormente diffusa deriverebbe da una parola germanica il cui significato sarebbe \"servo\" o \"colono semi-libero\", ma altri studiosi suggeriscono una origine latina, celtica o iraniana.\nOrigini.\nI \"Laeti\" erano gruppi di migranti provenienti dalle trib\u00f9 che vivevano al di l\u00e0 dei confini dell'Impero e che erano rimaste in contatto costante e in uno stato di conflitto intermittente con i Romani sin da quando i confini settentrionali dell'Impero si erano stabilizzati nel I secolo, sotto il regno di Augusto. In Occidente queste trib\u00f9 erano principalmente Germani, che vivevano oltre il Reno, o Sarmati, nomadi a cavallo di origine iraniana che si erano mossi dalle steppe euroasiatiche per occupare la Grande pianura ungherese, posta al di l\u00e0 del Danubio dalla provincia romana della Pannonia. Non vi \u00e8 notizia di \"laeti\" nella parte orientale dell'Impero.\nSebbene le fonti letterarie menzionino i \"laeti\" solo a partire dal IV secolo, \u00e8 possibile che esistessero gi\u00e0 nel II secolo: lo storico del III secolo Cassio Dione racconta che l'imperatore Marco Aurelio (161-180) concesse delle terre vicine alla frontiera in Germania, Pannonia, Mesia e Dacia, e persino in Italia, a gruppi di Marcomanni, Quadi e Iazigi catturati durante le guerre marcomanniche, sebbene poi Marco Aurelio espellesse quelli che si erano insediati in Italia a seguito di una rivolta; questi coloni potrebbero essere i \"laeti\" originali. Esistono inoltre prove dell'esistenza della pratica di insediare gruppi di barbari sin dall'epoca di Augusto: durante il suo regno, alcuni gruppetti distaccati da trib\u00f9 germaniche che vivevano sulla sponda orientale del Reno furono trasferiti, a loro richiesta, sulla sponda orientale dello stesso fiume, controllata dai Romani; si trattava dei Cugerni, una etnia dei Sugambri, e degli Ubii. Nel 69 l'imperatore Otone mise in atto lo stanziamento di gruppi di Mauri dall'Africa settentrionale nella provincia dell'Hispania Baetica. Considerata l'evidenza di diverse unit\u00e0 ausiliare con i nomi di queste trib\u00f9 nel I e II secolo, \u00e8 probabile che la loro accoglimento nell'impero sia avvenuto in cambio di un qualche tipo di obblighi militari: Tacito afferma che gli Ubii ebbero l'incarico di difendere la sponda occidentale del Reno, facendone dei \"laeti\" in tutto tranne che nel nome.\nOrganizzazione.\nL'esatta condizione legale degli insediamenti di \"laeti\" \u00e8 oscura, \u00e8 possibile che fossero tutte uguali o che le condizioni cambiassero insediamento per insediamento; non \u00e8 chiaro neppure se le condizioni applicate ai \"laeti\" fossero le stesse dei \"gentiles\" o \"dediticii\" (i barbari che si arrendevano) o ai \"tributarii\" (le popolazioni che versavano tributi all'Impero). \u00c8 possibile che i nomi potessero essere utilizzati intercambiabilmente, o che si riferissero a comunit\u00e0 distinte dal punto di vista legale, con obblighi e privilegi differenti; probabilmente i termini \"laeti\" e \"gentiles\" potrebbero indicare la stessa condizione, in quanto sono utilizzati nelle stesse sezioni della \"Notitia dignitatum\" per indicare insediamenti volontarii. Se il termine \"laetus\" derivasse dalla parola latina \"laetus\" (\"lieto\"), potrebbe essere stato utilizzato inizialmente per distinguere coloro che si insediavano volontariamente dai \"dediticii\", che erano prigionieri e probabilmente insediati a condizioni meno favorevoli; allora i \"tributarii\" erano probabilmente gruppi non insediati all'interno del territorio imperiale ma al di fuori di esso e gravati dal pagamento di tributi o comunque da una relazione clientelare con Roma.\nI gruppi di \"laeti\" in grado di riprodursi, quelli comprendenti cio\u00e8 donne e bambini, ricevevano dall'amministrazione delle terre, dette \"terrae laeticae\", dove insediarsi; sembra che questi territori formassero amministrazioni militari distinte dalle province in cui si trovavano, in quanto ciascun insediamento era sotto il controllo di un \"praefectus laetorum\" (talvolta chiamato \"praefectus gentilium\"), come nel caso del \"praefectus gentilium Sarmatarum Novariae\" che controllava i \"gentiles\" di origine sarmata stanziati a Novara in Italia settentrionale; altre volte un \"praefectus\" era incaricato di amministrare tutti gli insediamenti esistenti in una certa regione, come suggerito dall'esistenza di un \"praefectus gentilium Sarmatarum Calabriae at Apuliae\", \"prefetto dei \"gentiles\" sarmati in \"Apulia et Calabria\"\". Questi \"praefecti\" erano ufficiali militari che rispondevano direttamente al \"magister militum praesentalis\", il comandante supremo dell'esercito nella parte occidentale dell'impero.\nIn cambio dei privilegi di essere ammessi nell'impero e di ricevere le terre, i \"laeti\" avevano l'obbligo di fornire reclute per l'esercito romano, verosimilmente in proporzioni maggiori di quanto non lo fossero gi\u00e0 normalmente le comunit\u00e0 che erano sottoposte a coscrizione durante il tardo impero. Il trattato che garantiva ai \"laeti\" una terra poteva prevedere un reclutamento \"una tantum\" o un certo numero di reclute ogni anno; pi\u00f9 probabilmente si trattava di una certa percentuale di tutti i \"laeti\" maschi che ogni anno raggiungevano l'et\u00e0 per il servizio militare (16 anni). Un possibile parallelo potrebbe essere le condizioni del trattato stipulato tra l'Impero romano e la trib\u00f9 dei Batavi stanziata nella Germania inferiore durante il I secolo: \u00e8 stato calcolato che nell'epoca giulio-claudia met\u00e0 dei maschi batavi che raggiungevano l'et\u00e0 del servizio militare erano reclutati nelle \"auxilia\" romane.\nCome nel caso dei Batavi, che ricevevano questo privilegio in cambio dell'enorme contributo in termini di soldati, anche i \"laeti\" erano probabilmente esenti dal pagamento del \"tributum\", la tassazione diretta sulle terre e le persone fisiche. Un decreto del 409 garantiva ad un insediamento di Sciri l'esenzione dalle tasse e dal servizio militare per 20 anni, ma si trattava di un insediamento che aveva lo scopo di aumentare la produzione agricola e il decreto dispone esplicitamente che i barbari insediati fossero noti come \"coloni\" e non diversamente; si ritiene che questo decreto sia una prova che l'esenzione dal pagamento delle tasse e dal servizio militare fosse una concessione eccezionale.\nEsiste un dibattito riguardo alla possibilit\u00e0 che le reclute \"laeti\" formassero unit\u00e0 separate o fossero in tutto uguali alle altre reclute. La posizione tradizionale \u00e8 che i \"praefecti laetorum\" o \"gentilium\" menzionati nella \"Notitia dignitatum\" fossero comandanti di unit\u00e0 composte dei \"laeti\" loro affidati, come suggerito dal fatto che tali prefetti rispondevano direttamente al \"magister militum praesentalis\". Una seconda interpretazione, invece, afferma che i \"laeti\" erano inquadrati normalmente in ogni tipo di unit\u00e0 e che la formazione di unit\u00e0 composte da soli \"laeti\" fosse una eccezione; in tal caso i prefetti \"laetorum/gentilium\" avrebbero avuto solo compiti amministrativi. La prova a sostegno di questa interpretazione sarebbe un decreto del 400, contenuto nel \"Codice teodosiano\", col quale si autorizza il \"magister militum praesentalis\" ad assoldare \"laeti\" alemanni e sarmati assieme ad altri gruppi, quali i figli dei veterani.\nCionondimeno \u00e8 attestata l'esistenza di unit\u00e0 composte solo da \"laeti\". Gli eserciti \"praesentales\" (eserciti campali di scorta all'imperatore) d'Oriente e d'Occidente comprendevano delle \"scholae\" (unit\u00e0 di \"\u00e9lite\") di \"gentiles\", probabilmente formate da \"laeti\". Vi \u00e8 anche notizia di una unit\u00e0 regolare chiamata \"Laeti\" nel racconto dello scontro tra gli imperatori Costanzo II e Giuliano nel 361 e di un'altra chiamata \"Felices Laetorum\" attestata in Italia nel VI secolo. Le unit\u00e0 \"ala I Sarmatarum\" e \"numerus Hnaudifridi\", attestate nella Britannia romana del III secolo, potrebbero essere state formate da \"laeti\".\n\"Notitia dignitatum\".\nLa fonte principale delle informazioni sui \"laeti\" \u00e8 la \"Notitia dignitatum\" un documento elaborato tra la fine del IV secolo e gli inizi del V secolo che contiene una lista delle posizioni amministrative e militari dell'Impero romano. La lista manca di diverse sezioni e presenta alcune lacune; inoltre la parte relativa all'Oriente risale dal 395, mentre quella relativa all'Occidente risale al 420 circa, con alcune informazioni risalenti probabilmente al 379 circa; dunque non tutte le posizioni presenti sono state valide contemporaneamente e non tutte le posizioni esistite sono elencate.\nLa \"Notitia\" menziona insediamenti di \"laeti\" solo in Italia e Gallia, e persino le due liste di \"praefecti laetorum\" preservatesi sono incomplete, ma presenta indizi dell'esistenza di tali insediamenti anche nelle province danubiane. Inoltre le liste presentano alcuni errori: nella lista dei \"praefecti laetorum\" di Gallia sono inclusi quelli per i Lingoni, i Nervii e i Batavi, popolazioni che risiedevano all'interno dell'Impero romano sin dai tempi di Augusto e che, all'epoca della stesura del documento, avevano fornito reclute alle \"auxilia\" romane per quattrocento anni ed erano cittadini romani da due secoli e che non potevano, dunque, essere considerati \"laeti\". Probabilmente il testo \u00e8 quindi corrotto in queste sezioni: i copisti medioevali potrebbero aver confuso i nomi geografici (\"Nerviorum\", \"[il territorio] dei Nervii\") con quelli etnici, sebbene sia stata avanzata anche la possibilit\u00e0 che questi nomi facciano riferimento a persone provenienti da quelle zone.\nL'elenco pervenuto contiene 34 elementi riguardanti i \"laeti\", ma alcuni di questi riguardano diversi insediamentei, mentre ben due pagine sembrano mancanti: per questo motivo il numero di insediamenti totali in Occidente potrebbe essere stato nell'ordine delle centinaia.\nLista degli insediamenti di \"laeti\" noti.\nIl titolo XLII della \"pars Occidentalis\" della \"Notitia dignitatum\" contiene due liste di prefetti di \"laeti\", una per i \"praefecti laetorum\" di Gallia e una per i \"praefecti gentilium Sarmatarum\" in Italia e Gallia, tutti sotto il comando del \"magister peditum praesentalis\".\nLa \"Notitia\" menziona anche un \"tribunus gentis Marcomannorum\" sotto il comando del \"dux Pannoniae et Norici\" e un \"tribunus gentis per Raetias deputatae\" (\"tribuno dei nativi delle province della Rezia\"). Questi Marcomanni erano probabilmente anche \"laeti\" e potrebbero essere i discendenti delle popolazioni stanziate nella zona nel II secolo da Marco Aurelio.\nConseguenze degli insediamenti di \"laeti\".\nLe liste di insediamenti di \"laeti\" presenti nella \"Notitia dignitatum\", per quanto incomplete, sono una testimonianza importante della loro proliferazione nel IV secolo: questa diffusione, cos\u00ec come il gran numero di unit\u00e0 con nomi barbarici all'interno dell'esercito romano del tardo impero, \u00e8 all'origine della teoria della \"barbarizzazione\" come causa della caduta dell'Impero romano, nata con l'opera dello storico britannico del XVIII secolo Edward Gibbon, \"Decline and Fall of the Roman Empire\". Secondo questa ricostruzione, un fattore critico per la disintegrazione dell'Impero romano d'Occidente nel V secolo fu l'affidamento sempre maggiore che i Romani fecero sui barbari come reclute e comandanti per il loro esercito, mentre i Romani stessi divennero molli e poco inclini al servizio militare. Le reclute barbariche non avevano lealt\u00e0 verso Roma e ne tradirono ripetutamente gli interessi. Questo punto di vista non distingue tra \"laeti\", \"foederati\" e mercenari.\nSecondo altre ricostruzioni, non esistono prove a favore dell'ipotesi che ufficiali o soldati barbarici fossero meno leali di quelli Romani, mentre sembrerebbe che i \"laeti\" fossero reclute di prima qualit\u00e0 per il tardo esercito romano."}
{"id": "1883709", "revid": "1543377", "url": "https://it.wikipedia.org/wiki?curid=1883709", "title": "Torneo di qualificazione europeo al World Grand Prix 2009", "text": "Il torneo di qualificazione europeo al World Grand Prix di pallavolo femminile 2009 si \u00e8 svolto da 16 al 21 settembre a Omsk, in Russia. Alla competizione hanno partecipato 6 squadre nazionali europee e le prime tre classificate si sono qualificate al World Grand Prix 2009.\nPodio.\nCampione.\nPaesi Bassi\nSecondo posto.\nRussia\nTerzo posto.\nGermania"}
{"id": "1883712", "revid": "116944", "url": "https://it.wikipedia.org/wiki?curid=1883712", "title": "Capitale attuaria", "text": ""}
{"id": "1883714", "revid": "92723", "url": "https://it.wikipedia.org/wiki?curid=1883714", "title": "Santa Maria del Fonte", "text": "Santa Maria del Fonte o Nostra Signora di Caravaggio, \u00e8 il titolo attribuito alla Madonna in seguito all'apparizione che, secondo la tradizione cattolica, sarebbe avvenuta il 26 maggio 1432 nelle campagne circostanti Caravaggio, in Lombardia.\nSul luogo venne eretto il Santuario; Santa Maria del Fonte \u00e8 oggetto di devozione in numerose altre localit\u00e0, tra le quali la citt\u00e0 di Farroupilha, nello stato brasiliano del Rio Grande do Sul, dove si trova il pi\u00f9 grande tempio mariano a lei dedicato.\nIl vescovo Danio Bolognini, padre conciliare nell'anno 1962, con approvazione della Sede Apostolica dichiar\u00f2 la Beata Vergine del Sacro Fonte in Caravaggio compatrona della comunit\u00e0 diocesana di Cremona. \nL'apparizione.\nNella prima met\u00e0 del XV secolo la zona di Caravaggio era stata interessata da una continua lotta fra gli stati di Milano e Venezia, che si contendevano il possesso dell'area nota come Gera d'Adda; era un periodo di estreme divisioni politiche e sociali per l'intera regione.\nFu in questa cornice che, alle ore 17 di luned\u00ec 26 maggio 1432, sarebbe avvenuta l'apparizione a Caravaggio della Madre di Dio, di fronte a una giovane contadina del luogo, Giannetta de' Vacchi.\nSecondo attendibili fonti coeve la donna, trentaduenne, era tormentata dai problemi di alcolismo che affliggevano il marito, Francesco Varoli, un ex uomo d'armi dal carattere burrascoso che la picchiava. In un momento di grande sofferenza si era recata nelle campagne a sud-ovest del borgo di Caravaggio, nel campo di Mazzolengo, a 2\u00a0km dal centro cittadino. Rifer\u00ec di aver visto, fra le lacrime, una giovane donna simile a una regina, che si era presentata come Maria, Madre di Dio, invitandola a non avere paura e affidandole il seguente messaggio:\nSecondo quanto riferito, la Madonna chiese che gli uomini facessero ammenda per i propri peccati, digiunassero il venerd\u00ec successivo, si recassero a pregare il sabato pomeriggio - come segno di riconoscenza per la salvezza ottenuta - e che una cappella fosse eretta sul luogo. La tradizione attribuisce alla sorgente, tuttora attiva sotto il santuario, un'origine prodigiosa.\nGiannetta de' Vacchi, come richiestole, port\u00f2 il messaggio ricevuto ai concittadini e alle autorit\u00e0, implorando queste ultime di provvedere agli accordi di pace necessari per porre fine alle ostilit\u00e0; la Varoli incontr\u00f2 Marco Secco, Signore di Caravaggio, Filippo Maria Visconti, duca di Milano, e fu infine condotta dall'imperatore bizantino Giovanni VIII Paleologo, presso il quale invoc\u00f2 un ricongiungimento della Chiesa greca con quella di Roma. Nel corso delle visite la donna port\u00f2 con s\u00e9 anfore colme dell'acqua della sorgente, che si sarebbero rivelate curative. La sorgente divenne rapidamente meta di pellegrinaggi, che continuano anche in et\u00e0 moderna, da parte di malati in cerca di sollievo nelle sue acque.\nSebbene la diffusione del messaggio mariano avesse finalmente portato la pace nella terra d'origine, Giannetta de' Vacchi fu gradualmente dimenticata; la stessa abitazione in cui aveva vissuto, per anni meta di visite e pellegrinaggi, fu progressivamente dimenticata e la giovane scomparve nell'anonimato.\nL'incoronazione.\nFin dall'antichit\u00e0, incoronare immagini della Vergine \u00e8 un modo per manifestarle devozione. Nel 1708 arriv\u00f2 da Roma la notizia che il capitolo della Basilica di San Pietro, esecutore delle volont\u00e0 testamentarie di Alessandro Sforza, aveva destinato una corona d'oro al santuario di Santa Maria del Fonte.\nI preparativi per questa solennit\u00e0 furono occasione non solo per rinnovare la basilica ma anche per sistemare il viale dal borgo di Caravaggio al Santuario; l'incoronazione avvenne nel contesto di una celebrazione fastosa, tipicamente barocca, che richiam\u00f2 folle di pellegrini.\nLa \"Schola Sanctae Mariae\" apr\u00ec le mura del Borgo in direzione della Basilica, tracciando un tratto di viale di congiungimento alla strada che gi\u00e0 portava all'ingresso principale della Chiesa, ed edificando una porta monumentale, detta \"Porta Nuova\".\nNel 1710, dentro e fuori la nuova porta, furono allestiti addobbi trionfali con varie iscrizioni latine inneggianti a Roma (da dove veniva la corona) e alla Casa Sforza-Visconti del marchesato di Caravaggio. Le iscrizioni sull'arco trionfale, al termine del viale e sopra la porta principale della Basilica, esaltavano la Vergine Maria incoronata e il Capitolo Vaticano che le aveva destinato il diadema. Anche le porte del tempio vennero addobbate e ornate di simboli e scritte.\nIl vescovo di Cremona, ordinario del luogo, e il Legato del Pontefice Clemente XI, monsignor Carlo Ottaviano Guaschi, giunsero a Caravaggio il 27 settembre. Il giorno dopo iniziarono i solenni festeggiamenti e la corona, nel frattempo depositata nella chiesa parrocchiale di Caravaggio, fu portata in processione al santuario il 29 settembre.\nDurante la Messa pontificale del 30 settembre avvenne la solenne cerimonia dell'incoronazione: il vescovo Guaschi, dopo aver deposto il segno regale sul capo, fece il dono di una preziosa \"Crocetta\" in oro gemmata che orn\u00f2 il collo della statua della Vergine; un anello di diamanti, arredi e danaro andarono ad arricchire per l'occasione il cosiddetto \"tesoro della Madonna\". La statua incoronata fu riportata nei sotterranei del santuario dopo i solenni Vespri della sera.\nLa venerazione.\nIl santuario di Caravaggio.\nIl santuario di Caravaggio \u00e8 un monumentale edificio di culto situato nel territorio del comune di Caravaggio, in Lombardia, dedicato alla Madonna del Fonte.\nLa costruzione dell'attuale tempio mariano, fortemente voluto dall'arcivescovo Carlo Borromeo, inizi\u00f2 nel 1575, su progetto dell'architetto Pellegrino Tibaldi (detto il Pellegrini), sul luogo dell'apparizione; alternando fasi di lavoro a lunghi intervalli, l'opera di costruzione si protrasse fino ai primi decenni del XVIII secolo, con numerose modifiche, seppur di poco conto, rispetto al progetto originario del Pellegrini.\nGi\u00e0 nel 1432 il vicario foraneo del vescovo di Cremona, Bonincontro De' Secchi, aveva posto sul luogo dell'apparizione - il campo del Mezzolengo - la prima pietra per l'edificazione di una cappelletta votiva, successivamente soppiantata dall'attuale monumentale tempio mariano, che sorge al centro di una vasta spianata circondata sui quattro lati da portici simmetrici che corrono, con 200 arcate, per quasi 800 metri.\nNel piazzale antistante il viale di collegamento con il centro cittadino si trova un obelisco, recante iscrizioni che ricordano i miracoli attribuiti dalla tradizione cattolica alla Madonna di Caravaggio. Poco dopo l'obelisco si trova una grande fontana, la cui acqua passa sotto il santuario, raccogliendo quella del Sacro Fonte e confluendo nel piazzale posteriore, dove viene raccolta in una piscina per l'immersione degli infermi.\nIl santuario in Brasile.\nLa storia della venerazione di Nostra Signora di Caravaggio in Brasile inizi\u00f2 con la costruzione di una cappella a Farroupilha, nello stato del Rio Grande do Sul, dove oggi sorge il pi\u00f9 grande tempio mariano a lei dedicato.\nOriginariamente la cappella doveva essere intitolata alla Madonna di Loreto, ma non erano disponibili sue icone in Brasile; una tela dell'apparizione della Madonna di Caravaggio era stata portata con se dall'Italia da Colzani Pietro, emigrato nel 1875 con molti altri parenti e connazionali italiani che, dopo aver fatto dono del terreno, contribu\u00ec alla costruzione del santuario . L'immagine sacra venne collocata sull'altare centrale della cappella; l'edificio sacro venne inaugurato nel 1879.\nNel decennio successivo gli immigrati iniziarono a costruire un tempio mariano in muratura, nonostante le case circostanti fossero tutte costruite in legno o in roccia. Nel 1885 fu realizzata, a Caxias do Sul, una grande statua della Madonna, elaborata sulla falsariga dell'icona sacra originaria, datata 1724; la scultura venne quindi trasportata a mano da Caxias al tempio, dove fu collocata nei pressi dell'altare.\nLa costruzione dell'attuale santuario ebbe luogo fra il 1945 e il 1963; l'imponente edificio, dallo stile architettonico romano, pu\u00f2 ospitare fino a duemila persone ed \u00e8 caratterizzato da una grande luminosit\u00e0. Il santuario \u00e8 meta di un numero sempre crescente di pellegrini, come testimoniano i fiori sempre freschi che vengono costantemente deposti di fianco all'altare. All'interno dell'edificio si trova una sorgente d'acqua, in ricordo di quella di Caravaggio; \u00e8 stata benedetta il 26 settembre 1985.\nIl santuario in Croazia.\nDurante il XVII e XVIII secolo molte famiglie italiane si trasferirono da Bergamo a Tisno. Tra loro era la famiglia Gelpi che ha portato un quadro di Nostra Signora. Costruirono una piccola cappella sulla collina Bro\u0161\u0107ica nel 1720 e possedevano la cappella per pi\u00f9 di 250 anni quando Boris Gelpi, scorso discendente maschio, decise di consegnarli al quartiere locale insieme al suo terreno e ai regali votivi. L'immagine \u00e8 ancora l\u00ec con il segno: \"Molto apprezzato l'immagine con i miracoli della beata Vergine Maria di Caravaggio e la sua apparizione il 26 maggio 1432 quando ha portato la luce della misericordia\". Alla stessa data ogni anno Tisno celebra la festa della Nostra Signora di Caravaggio (Gospa od Karavaja) organizzando il viaggio del pellegrino."}
{"id": "1883715", "revid": "438678", "url": "https://it.wikipedia.org/wiki?curid=1883715", "title": "La ragazza di Tony", "text": "La ragazza di Tony \u00e8 un film del 1969 del regista Larry Peerce. Il film \u00e8 tratto da \"Addio, Columbus\", novella nel libro d'esordio di Philip Roth."}
{"id": "1883721", "revid": "438678", "url": "https://it.wikipedia.org/wiki?curid=1883721", "title": "La ballata della citt\u00e0 senza nome", "text": "La ballata della citt\u00e0 senza nome (\"Paint Your Wagon\") \u00e8 un film del 1969, diretto da Joshua Logan.\nTrama.\nAvventuriero bonaccione scopre una vena d'oro mentre scava per seppellire un morto. Nasce una citt\u00e0 di baracche che croller\u00e0 nelle gallerie scavate dai cercatori. Tratto da un vecchio musical degli anni '40, ma rinnovato nella vicenda, sfrutta i modi usati per il palcoscenico."}
{"id": "1883722", "revid": "104458", "url": "https://it.wikipedia.org/wiki?curid=1883722", "title": "Marie Marchand-Arvier", "text": "In seguito al matrimonio con il biatleta Vincent Jay, a sua volta sciatore di alto livello, ha aggiunto al proprio il cognome del coniuge e nella stagione 2014-2015 \u00e8 era iscritta alle liste FIS come Marie Jay Marchand-Arvier.\nBiografia.\nStagioni 2001-2006.\nLa Marchand-Arvier, nata presso Nancy ma residente in Alta Savoia a Les Contamines-Montjoie e attiva in gare FIS dal dicembre del 2000, in Coppa Europa esord\u00ec l'11 gennaio 2002 a Tignes in supergigante (52\u00aa) e ottenne il primo podio il 19 dicembre 2003 a Ponte di Legno/Passo del Tonale in discesa libera (2\u00aa).\nDebutt\u00f2 in Coppa del Mondo il 14 gennaio 2004 a Cortina d'Ampezzo nella medesima specialit\u00e0, classificandosi 56\u00aa. Due anni dopo partecip\u00f2 ai XX Giochi olimpici invernali di , suo esordio olimpico, piazzandosi 15\u00aa nella discesa libera, 25\u00aa nel supergigante e 18\u00aa nella combinata.\nStagioni 2007-2010.\nDisput\u00f2 una buona stagione in Coppa nel 2006-2007: dopo qualche piazzamento tra le prime quindici, il 20 gennaio conquist\u00f2 il suo primo podio, giungendo 3\u00aa nella discesa libera di Cortina d'Ampezzo. Sempre nel 2007 prese parte ai Mondiali di \u00c5re, suo esordio iridato, ottenendo l'11\u00ba posto nella discesa libera, il 18\u00ba nel supergigante e non completando la supercombinata.\nAi Mondiali del 2009, a Val-d'Is\u00e8re, vinse la medaglia d'argento nel supergigante, sebbene nella specialit\u00e0 in Coppa del Mondo avesse fino ad allora ottenuto un solo piazzamento tra le prime dieci, e chiuse 6\u00aa nella discesa libera e 5\u00aa nella supercombinata. Nella stagione successiva partecip\u00f2 ai XXI Giochi olimpici invernali di , piazzandosi 7\u00aa nella discesa libera, 10\u00aa nella supercombinata e non completando il supergigante.\nStagioni 2011-2015.\nAi Mondiali di Garmisch-Partenkirchen 2011 fu 22\u00aa nella discesa libera, 20\u00aa nel supergigante e 14\u00aa nella supercombinata; il 20 dicembre 2012 ottenne a Crans-Montana in supergigante la sua unica vittoria in Coppa Europa e ai successivi Mondiali di Schladming 2013 si classific\u00f2 14\u00aa sia nella discesa libera, sia nel supergigante. Sempre nel 2013, il 23 febbraio, ottenne a M\u00e9ribel in discesa libera il suo ultimo podio in Coppa del Mondo (3\u00aa) e il 17 dicembre colse a Sankt Moritz nella medesima specialit\u00e0 il suo ultimo podio in Coppa Europa (3\u00aa).\nAi XXII Giochi olimpici invernali di , suo congedo olimpico, non concluse n\u00e9 la discesa libera n\u00e9 il supergigante. Ai Mondiali di Vail/Beaver Creek 2015, sua ultima presenza iridata, fu 14\u00aa nel supergigante e non concluse la discesa libera; si ritir\u00f2 al termine di quella stessa stagione 2015 e la sua ultima gara fu un supergigante FIS disputato a Tignes il 6 aprile, chiuso dalla Marchand-Arvier al 19\u00ba posto.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante"}
{"id": "1883724", "revid": "287204", "url": "https://it.wikipedia.org/wiki?curid=1883724", "title": "Ariarate III di Cappadocia", "text": "Biografia.\nFiglio di Ariamne, governatore di Cappadocia, e nipote di Ariarate II, spos\u00f2 Stratonice (figlia di Antioco II, re di Siria e di Laodice I). Govern\u00f2 insieme al padre e alla morte di questi 230 a.C. da solo fino al 220 a.C. Verso il 250 a.C., fu il primo governante di Cappadocia ad autoproclamarsi re (\"basileus\"). \u00c8 noto che egli si schierasse dalla parte di Antioco Ierace nella sua guerra contro Seleuco II Callinico. Si \u00e8 anche detto che Ariarate espandesse il suo regno annettendovi la Cataonia. Dal suo matrimonio nacque il successore al regno di Cappadocia: Ariarate IV."}
{"id": "1883725", "revid": "767487", "url": "https://it.wikipedia.org/wiki?curid=1883725", "title": "Il boy friend", "text": "Il boy friend (\"The Boy Friend\") \u00e8 un film del 1971 diretto da Ken Russell.\nRussell, anche sceneggiatore e produttore oltre che regista, prese spunto per il film dal musical di Sandy Wilson, andato in scena a Londra nel 1954 e diventato un grande successo di Broadway, dove fu interpretato da un'esordiente Julie Andrews. Invece di usare la trama della commedia originale, Russell la inquadr\u00f2 in una storia ambientata tra il cast di una scalcinata compagnia teatrale inglese che si trova ad avere in sala, tra gli spettatori, il famoso impresario DeThrill (il cui nome, inventato, richiama quello vero di Cecil B. DeMille), venuto a vedere lo spettacolo per trovare nuovi talenti.\nTrama.\nRita, primadonna di una piccola compagnia teatrale di provincia, \u00e8 impossibilitata ad andare in scena dopo essersi spaccata un'anca. Il suo ruolo viene affidato alla giovane e graziosa Polly, la trovarobe, innamorata di Tony, il protagonista maschile del musical. Si scopre che lo spettacolo ha, tra il pubblico, uno spettatore illustre, il celebre DeThrill che \u00e8 - immaginano tutti - alla ricerca di talenti da portare a Hollywood. La sua presenza mette in agitazione il cast, con gli attori che cercano in ogni modo di mettersi in bella vista davanti all'illustre ospite. Mentre Max Mandeville, il regista, sogna che il suo dimesso spettacolo possa diventare protagonista di un fastoso musical hollywoodiano, ricco di scene e costumi che esistono solo nella sua fantasia.\nGli unici poco preoccupati della presenza di DeThrill sono proprio i due protagonisti, Polly e Tony, occupati come sono a intrecciare una loro timida storia d'amore. Le ragazze del corpo di ballo danno il colpo finale al tutto quando improvvisano uno spogliarello, togliendosi nell'ultima scena le divise da infermiere e restando sul palcoscenico in gu\u00eapi\u00e8re. Una delle attrici, Maisie, convinta di essere la prescelta da DeThrill, prepara armi e bagagli pronta alla partenza. Ma DeThrill, che ha lasciato un bigliettino a Polly, nella stradina sul retro del teatro riconosce in uno dei ballerini il figlio lungamente cercato. Era lui il motivo della sua presenza in teatro. Maisie non pu\u00f2 far altro che tornare delusa indietro mentre padre e figlio, finalmente riuniti, se ne vanno insieme.\nQuando Polly legge il biglietto, vi trova un invito di DeThrill per Hollywood. Ma la ragazza confida a Tony che, a Hollywood, preferisce una piccola casa a Bloomsbury dove vivere insieme a lui.\nProduzione.\nKen Russell, in veste di produttore, cre\u00f2 per l'occasione una compagnia cui dette il nome di Russflix. La Metro-Goldwyn-Mayer (MGM), che ne fu anche distributrice, compare sotto la dizione \"MGM presents\".\nI costumi sono firmati da Shirley Russell (1935-2002), la prima moglie di Ken Russell. Il protagonista maschile e ballerino Christopher Gable cur\u00f2 anche le coreografie del film.\nFu l'ultima interpretazione di Max Adrian.\nDistribuzione.\nDistribuito dalla Metro-Goldwyn-Mayer (MGM), fu presentato in prima a New York il 16 dicembre 1971. L'anno dopo, il 3 febbraio, si tenne la prima londinese."}
{"id": "1883726", "revid": "154326", "url": "https://it.wikipedia.org/wiki?curid=1883726", "title": "Maria Emanuela del Portogallo", "text": ""}
{"id": "1883728", "revid": "767487", "url": "https://it.wikipedia.org/wiki?curid=1883728", "title": "1776 (film)", "text": "1776 \u00e8 un film del 1972 diretto da Peter H. Hunt.\nProduzione.\nIl film fu prodotto dalla Columbia Pictures Corporation.\nDistribuzione.\nDistribuito dalla Columbia Pictures, il film venne presentato in prima a New York il 9 novembre 1972, uscendo poi nelle sale statunitensi il 17 novembre."}
{"id": "1883730", "revid": "183976", "url": "https://it.wikipedia.org/wiki?curid=1883730", "title": "Marie Marchand Arvier", "text": ""}
{"id": "1883731", "revid": "1573940", "url": "https://it.wikipedia.org/wiki?curid=1883731", "title": "Incontri internazionali di rugby a 15 di fine anno 1975", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud si recano in tour in Europa.\nGalles in Estremo Oriente.\n\u00c8 un tour di una selezione non ufficiale.\nArgentina in Francia.\nSi aprono le porte dei \"santuari\" europei del rugby per gli Argentini\nAustralia in Europa ed Usa.\nA cavallo tra il 1975 e il 1976 la Nazionale Australiana si reca in Europa per un Tour, che proseguir\u00e0 anche con un match in terra americana. Obiettivo del test \u00e8 quello di realizzare i cosiddetto \"Grande Slam\" battendo tutte e quattro le squadre britanniche. Fallir\u00e0 miseramente con tre sconfitte su 4."}
{"id": "1883732", "revid": "124082454", "url": "https://it.wikipedia.org/wiki?curid=1883732", "title": "Giuseppe Caruso (brigante)", "text": "Biografia.\nGli inizi e il brigantaggio.\nPrima di essere brigante, Caruso era un guardiano campestre dei Saraceno, nobile famiglia di Atella. Nell'aprile 1861, dopo aver sparato ad una guardia nazionale del suo paese, divenne brigante per evitare la fucilazione, riuscendo a costituire una banda operante nella zona ofantina.\nEntr\u00f2 nelle schiere di Carmine Crocco e fu protagonista di vari scontri con la guardia nazionale e l'esercito italiano. Il 6 aprile 1862, la sua banda si scontr\u00f2 nei pressi di Muro Lucano con delle truppe regolari, uccidendo nove fanti.\nIl 6 settembre dello stesso anno assieme al suo capo Crocco ed altri 200 briganti, attaccarono una masseria, derubando dieci tomoli di biada per i cavalli, venti grani e dieci panni del valore di venti ducati. Il brigante atellano fu anche uno degli artefici del massacro dei 15 cavalleggeri di Saluzzo e di altri 21 tra Melfi e Lavello. Nel 1863, assieme a Crocco, Coppa e Ninco Nanco, si present\u00f2 dal generale Fontana, dai capitani Borgognini e Corona per stipulare trattative di resa, le quali non vennero mai concretizzate.\nIl tradimento.\nCaruso, a causa di attriti con Crocco in circostanze non chiare, abbandon\u00f2 le bande e, convinto dalla famiglia Saraceno, si arrese questa volta al generale Fontana il 14 settembre 1863 a Rionero. Imprigionato e interrogato nel carcere di Potenza, il brigante rivel\u00f2 le loro strategie, i loro rifugi e i loro compromessi con alcuni possidenti e politici locali. Il rinnegamento aument\u00f2 ancor di pi\u00f9 l'astio tra i due. Secondo le dichiarazioni di Caruso, Crocco avrebbe tentato di ucciderlo in carcere mandandogli del cibo avvelenato.\nIl 5 ottobre 1863, il Tribunale Militare di Potenza lo condann\u00f2 a sette anni di carcere come aveva chiesto il suo avvocato, una pena ridotta data la sua collaborazione con le autorit\u00e0. Il 1\u00ba marzo 1864, ottenuto il permesso dal prefetto di uscire dal carcere, Caruso, assieme a De Vico, capitano dei Carabinieri di Potenza, colsero di sorpresa Crocco ed altri briganti. L'ormai ex brigante uccise due uomini ed un terzo lo port\u00f2 al presidio militare di Rionero.\nDopo la costituzione delle Zone Militari di Melfi-Lacedonia e Bovino, Caruso fu poi affidato al generale Emilio Pallavicini, con il quale prosegu\u00ec la sua attivit\u00e0 repressiva contro i briganti. Durante la ricerca di Crocco, Caruso, miratore impeccabile, spar\u00f2 un colpo di carabina ad una distanza di 200 metri verso un brigante con le sembianze del suo ex comandante il quale, colpito in pieno volto, cadde al suolo. Avvicinatosi al cadavere, scopr\u00ec che si trattava di uno dei suoi uomini che aveva il suo stesso abbigliamento, un trucco per sviare la caccia delle autorit\u00e0.\nBench\u00e9 le bande del Vulture vennero sconfitte, Caruso e le truppe italiane non riuscirono mai a prendere Crocco, che riusc\u00ec a fuggire nello Stato Pontificio dove verr\u00e0 poi arrestato.\nUltimi periodi.\nIl 7 aprile 1864, il direttore delle carceri di Potenza chiedeva la grazia sovrana per Caruso, per aver dato un grande contributo nella repressione del banditismo nel Vulture. Cos\u00ec, il 7 novembre 1864, il re Vittorio Emanuele II gliela concesse. Per il suo impegno, l'ex brigante ricevette vari privilegi e venne nominato brigadiere delle guardie forestali di Monticchio, all'et\u00e0 di 66 anni. Inoltre gli fu concesso di portare armi da fuoco, per mantenere l'ordine pubblico del suo paese e per difesa personale. Caruso mor\u00ec ad Atella nel 1892, all'et\u00e0 di 72 anni.\nFilmografia.\nGiuseppe Caruso appare nelle seguenti opere mediatiche:"}
{"id": "1883733", "revid": "438678", "url": "https://it.wikipedia.org/wiki?curid=1883733", "title": "La volpe (film 1967)", "text": "La volpe \u00e8 un film del 1967 del regista Mark Rydell.\nTrama.\nJill Banford ed Ellen March vivono in una fattoria isolata del Canada, mentre Jill si occupa della gestione della casa e dei soldi, Ellen si occupa dei lavori pesanti e non \u00e8 molto contenta di vivere in solitudine.\nUn giorno arriva Paul, in cerca del nonno, precedente proprietario della fattoria. Non avendo altro posto dove andare si fa ospitare dalle due donne in cambio del suo lavoro. Paul mostra subito un certo interesse nei confronti di Ellen e questo scatena la gelosia di Jill che scoppia quando Paul chiede a Ellen di sposarlo. Jill infatti infuriata scaccia Paul che nel frattempo ha ucciso la volpe, un animale che minacciava gli animali della fattoria ma che Ellen aveva sempre esitato ad uccidere.\nDopo qualche settimana Paul ritorna mentre le due donne stanno cercando di abbattere una pianta morente. Paul chiede a Jill di spostarsi ma lei resta immobile e viene quindi schiacciata dalla pianta. Ellen adesso \u00e8 libera di partire con Paul nonostante siano consapevoli che non riuscir\u00e0 mai a dimenticare Jill."}
{"id": "1883734", "revid": "767487", "url": "https://it.wikipedia.org/wiki?curid=1883734", "title": "Detective Conan - La mappa del mistero", "text": ", conosciuto anche con il titolo internazionale \"Detective Conan: Crossroad in the Ancient Capital\", \u00e8 un film d'animazione del 2003 diretto da Kenji Kodama.\nSi tratta del settimo film dedicato alla serie anime \"Detective Conan\", uscito in Giappone il 19 aprile 2003.\nTrama.\nIn primavera, un misterioso assassino mascherato uccide cinque degli otto membri di una misteriosa organizzazione criminale chiamata \"Genjibotaru\", che si \u00e8 sciolta da tre mesi, dopo la morte del loro capo. Ogni membro prendeva il nome di uno dei seguaci di Minamoto no Yoshitsune e possedeva una copia del testo \"Le cronache di Yoshitsune\". I libri vengono rubati e con essi anche i fogli che compongono un misterioso codice cifrato.\nAlcuni giorni dopo, Kogoro viene ingaggiato da un gruppo di monaci di Kyoto per ritrovare la statua del Buddha curativo, rubata dal tempio otto anni prima. Pochi giorni prima d'ingaggiare Kogoro, al tempio era arrivata una lettera con un enigma che permetterebbe di ritrovare la statua. L'enigma consiste in un codice cifrato, identico a quello rubato dall'assassino. Cos\u00ec Kogoro, aiutato da Conan, comincia a investigare.\nPi\u00f9 tardi, Conan incontra per caso Heiji, che si trova anch'egli a Kyoto per indagare sulla morte di uno dei componenti della banda, che era un suo conoscente. Heiji rivela a Conan che sta cercando anche il suo primo amore, che poi si riveler\u00e0 essere proprio Kazuha, incontrato in un tempio l\u00ec vicino otto anni prima. Il ragazzo mostra anche una sferetta di cristallo trovata nel tempio. I ragazzi si recano nei luoghi legati a Yoshitsune e qui Heiji viene aggredito dall'assassino.\nSuccessivamente, un altro componente della banda viene ucciso. Tuttavia, in questo caso, Conan ed Heiji riescono a recuperare il libro e il codice.\nConan riesce a tornare per il momento Shinichi grazie al paikal, un liquore cinese simile al whisky. Lo aveva gi\u00e0 usato al suo primo incontro con Heiji, ma poi non aveva pi\u00f9 funzionato perch\u00e9 il suo corpo aveva sviluppato gli anticorpi. Ai gli d\u00e0 per\u00f2 una pillola che causa il raffreddore, cos\u00ec le sue difese immunitarie diventano pi\u00f9 deboli e il liquore funziona di nuovo.\nColonna sonora.\nIl musicista Katsuo \u014cno ha composto trentuno nuove tracce, che sono poi state usate anche nella serie televisiva. La sigla finale \u00e8 , di Mai Kuraki.\nDistribuzione.\nEdizione italiana.\nIn Italia il film \u00e8 stato solo trasmesso in televisione, in una versione intera e in una divisa in cinque parti da venti minuti circa, entrambe senza censure video e con lo stesso doppiaggio non censurato.\nLa versione intera \u00e8 stata trasmessa per la prima volta su Hiro il 5 ottobre 2009 e replicata per la prima volta in chiaro su Italia 1 domenica 11 settembre 2011, alle ore 14:30. Questa versione mantiene la sigla finale originale con le relative immagini e l'introduzione che riassume l'inizio della storia del manga, presente in ogni film seppur con qualche differenza. L'epilogo \u00e8 dopo la sigla finale come in originale. Alla trasmissione su Italia 1, finora l'unica in chiaro per questa versione, non sono state trasmesse n\u00e9 la sigla finale n\u00e9 l'epilogo.\nLa versione divisa in parti \u00e8 stata trasmessa su Italia 2 dal 1\u00ba al 5 agosto 2012. Per questa versione \u00e8 stata utilizzata come sigla sia iniziale che finale di ogni parte la prima sigla italiana della serie televisiva, \"Detective Conan\" di Giorgio Vanni, con le immagini della sigla di apertura dell'episodio speciale 479, in cui sono presenti quindi anche alcuni personaggi comparsi solo in quell'episodio. Per la prima parte della sigla finale, le immagini sono spostate sulla destra e i titoli internazionali in inglese scorrono su sfondo nero sulla parte sinistra dello schermo. La versione divisa in parti \u00e8 priva dell'introduzione e ha l'epilogo collocato prima della sigla finale anzich\u00e9 dopo.\nNel doppiaggio italiano, solo in questo film, Kogoro viene erroneamente chiamato \"ispettore\". Inoltre, sempre solo in questo film, viene detto \"Giovane Squadra dei Detective\", invece che \"Squadra dei Giovani Detective\" come avviene di solito nella traduzione dell'anime, ma sono comunque entrambe traduzioni corrette di .\nQuando Heiji rivela che Shozo Sakura \u00e8 il ladro Sabur\u014d Ise, Kogoro afferma che di sicuro lui stesso non \u00e8 una vittima, bench\u00e9 il suo nome, , contenga l'ideogramma del numero 5 e le vittime abbiano nel nome i numeri da 2 a 8 tranne appunto il 5. Il suo nome inoltre termina con l'ideogramma \"r\u014d\" come quelli delle vittime, anche se lui non lo dice. Conan commenta dicendo che \"quello successe molto tempo fa\", riferendosi al , in cui l'assassino uccide vittime i cui nomi sono collegati a delle carte da gioco e quindi per la maggior parte contengono ideogrammi e/o pronunce di numeri. Nella versione italiana questo riferimento non \u00e8 stato mantenuto: Kogoro dice solo che aveva gi\u00e0 sospettato che Sakura fosse il ladro, causando un'incoerenza con gli ideogrammi dei nomi delle vittime che appaiono in sovrimpressione.\nEdizioni home video.\nIn Giappone il film \u00e8 stato pubblicato da Universal Music Japan in DVD il 17 dicembre 2003 e in VHS il 7 aprile 2004. Dopodich\u00e9, il film \u00e8 stato pubblicato da Being con l'etichetta B-vision in Blu-ray Disc il 24 dicembre 2010. Being ha pubblicato anche una nuova edizione in DVD il 25 febbraio 2011. In Italia non \u00e8 mai stato pubblicato per l'home video.\nAccoglienza.\nIncassi.\nIl film ha incassato circa tre miliardi e 200 milioni di yen, ovvero circa 21 milioni di euro, classificandosi al terzo posto dei film giapponesi con il maggior incasso in patria nel 2003.\nVersione a fumetti.\nCon i fotogrammi di questo film \u00e8 stato prodotto un anime comic in due volumi dal titolo . La \u00e8 stata pubblicata da Shogakukan il 18 novembre 2003 (ISBN 4-09-127751-9), la il 18 dicembre dello stesso anno (ISBN 4-09-127752-7). Un'edizione in volume unico \u00e8 stata poi pubblicata sempre da Shogakukan il 15 aprile 2006 (ISBN 4-09-120518-6).\nUn manga tratto dal film e con lo stesso titolo, disegnato da Yutaka Abe e Denjir\u014d Maru, disegnatori anche di alcuni volumi di \"Detective Conan Special Cases\", \u00e8 in pubblicazione sulla rivista Sh\u014dnen Sunday Super dal settembre 2016."}
{"id": "1883740", "revid": "339392", "url": "https://it.wikipedia.org/wiki?curid=1883740", "title": "Dollaro delle Bermude", "text": ""}
{"id": "1883742", "revid": "1543377", "url": "https://it.wikipedia.org/wiki?curid=1883742", "title": "Knut Knudsen", "text": "Carriera.\nVinse la medaglia d'oro nell'inseguimento individuale ai Giochi olimpici 1972, e gareggi\u00f2 quindi nel professionismo dal 1974 al 1981. Specialista nelle prove su pista e in quelle a cronometro su strada, viene ritenuto uno dei pi\u00f9 grandi interpreti delle \"corse contro il tempo\" della storia. In carriera vinse 49 corse, tra cui sei tappe del Giro d'Italia (5 a cronometro), vestendo per tre giorni la maglia rosa di leader della generale al Giro. Altre affermazioni furono il Giro di Sardegna 1978 e il Giro del Trentino 1979."}
{"id": "1883745", "revid": "287204", "url": "https://it.wikipedia.org/wiki?curid=1883745", "title": "Ginnastica ai Giochi della XXVIII Olimpiade - Concorso a squadre femminile", "text": ""}
{"id": "1883746", "revid": "254059", "url": "https://it.wikipedia.org/wiki?curid=1883746", "title": "Queen's House", "text": "La Queen's House a Greenwich, \u00e8 una residenza reale inglese, i cui lavori si svolsero fra il 1614 ed il 1617 su progetto e per la direzione dei lavori dell'architetto Inigo Jones, all'inizio della sua carriera architettonica, per la regina Anna di Danimarca, consorte di Giacomo I d'Inghilterra. Il sito venne ristrutturato dallo stesso Jones, intorno al 1635, su commissione della regina Enrichetta Maria, consorte di Carlo I.\nLa Queen's House \u00e8 uno dei pi\u00f9 importanti edifici nella storia dell'architettura britannica, essendo stato il primo costruito consapevolmente come classico in Gran Bretagna. Alcuni precedenti vi erano, come ad esempio quello rappresentato dalla Longleat House, che avevano usufruito di prestiti dello stile classico, ma erano appunto interventi limitati a piccoli dettagli e non erano applicazioni fatte in modo sistematico. N\u00e9 la forma di questi edifici era informato ad una vera e propria comprensione dei precedenti classici.\nLa Queen's House fu la prima grossa commissione affidata a Jones dopo il suo ritorno dal \"grand tour\" che aveva compiuto in Italia per studiare le architetture romana, rinascimentale e palladiana. Jones cominci\u00f2 infatti ad introdurre i concetti ed il gusto dell'architettura Palladiana proprio in questa costruzione, la quale deve essere apparsa davvero rivoluzionaria agli occhi degli inglesi coevi, anche se in effetti il complesso si discosta dal vincoli matematici del Palladio. Infatti \u00e8 probabile che l'ispirazione della pianta a forma di H provenga dalla villa medicea di Poggio a Caiano, opera di Giuliano da Sangallo. Oggi \u00e8 sia un monumento classificato di I grado sia un monumento schedato come nazionale."}
{"id": "1883747", "revid": "6923", "url": "https://it.wikipedia.org/wiki?curid=1883747", "title": "Break", "text": "Nella musica popolare, un break \u00e8 un interludio strumentale, solitamente eseguito con percussioni, di un brano cantato. Nel linguaggio dei DJ il \"break\" si verifica quando vengono esclusi per un momento tutti gli elementi di un brano (es. melodia, armonia, voce ecc.) tranne le percussioni. Un breakdown \u00e8 una sezione musicale dove la composizione \u00e8 deliberatamente decostruita in elementi minimali (generalmente le percussioni o l'intera sezione ritmica) con la successiva reintroduzione della voce come sottofondo minimo, mentre tutte le altre parti vengono gradualmente eliminate.\nDj Kool Herc, nel 1972, riproducendo di seguito (loopando) un \"break\" cre\u00f2 il breakbeat, ovvero un brano musicale con un beat seriale, che divenne caratteristico della musica hip hop e utilizzato per ballare break dance (da cui il termine).\nEtimologia.\nMolte teorie esistono sulle origini possibili del termine \"break\", nessuno trova un diffuso consenso. L'autore e musicista David Toop ha presentato la sua versione, in cui il nome deriva letteralmente dai \"break\" (pause) nei brani musicali, quando i ballerini si esibivano rapidamente, improvvisando passi di danza. I \"break\" diventarono parte consistente delle esibizioni dei DJ dopo l'avvento della tecnica del \"cutting\" ovvero l'isolamento e la ripetizione di parti di disco senza supporto vocale.\nAnche per ci\u00f2 che riguarda i termini sopra detti, non vi \u00e8 certezza sull'etimologia ed il dibattito \u00e8 ancora aperto. Il termine \"break\" fu successivamente adattato dai media all'inizio degli anni '80 e largamente accettato dal pubblico."}
{"id": "1883748", "revid": "358169", "url": "https://it.wikipedia.org/wiki?curid=1883748", "title": "Medagliati olimpici nell'atletica leggera maschile", "text": "Elenco dei vincitori di medaglia olimpica nell'atletica leggera."}
{"id": "1883749", "revid": "287204", "url": "https://it.wikipedia.org/wiki?curid=1883749", "title": "August Senoa", "text": ""}
{"id": "1883750", "revid": "4239", "url": "https://it.wikipedia.org/wiki?curid=1883750", "title": "Lotta libera ai Giochi della XXVIII Olimpiade - 60 kg maschile", "text": "Il torneo si \u00e8 svolto il 28 e il 29 agosto.\nLegenda:"}
{"id": "1883751", "revid": "204012", "url": "https://it.wikipedia.org/wiki?curid=1883751", "title": "Rabdomiolisi post-traumatica", "text": ""}
{"id": "1883758", "revid": "767487", "url": "https://it.wikipedia.org/wiki?curid=1883758", "title": "IXML", "text": "iXML \u00e8 uno standard aperto per l'inclusione di metadata riguardanti la presa diretta all'interno dei file audio Broadcast Wave File. Le informazioni inserite includono la scena, la take e le note dell'utente.\nQuesti metadata sono il frutto di una lunga discussione tra i vari produttori di registratori destinati alla presa diretta e i produttori dei software per l'editing audio/video. \u00c8 stato progettato per standardizzare lo scambio di informazioni metadata tra questi sistemi.\nLe specifiche dell'iXML descrivono un chunk WAV RIFF all'interno di un file BWF e contengono informazioni nello standard XML seguendo lo schema iXML.\nPrima dell'avvento delle specifiche iXML, l'industria cinematografica e televisiva si affidava al chunk BEXT dei file Broadcast Wave File che veniva utilizzato arbitrariamente per includere alcuni metadata. Vi erano contenute poche informazioni al loro interno poich\u00e9 non c'era abbastanza spazio e di conseguenza l'utilit\u00e0 del chunk BEXT era limitata.\nStoria.\nIl concetto dell'iXML nacque durante l'incontro di vari venditori inclusi quelli d fabriche del campo delle registrazioni, della NLE e della DAW, ospitato dall'Institute of Broadcast Sound a Londra, l'8 luglio 2004. la \"i\" nella sigla iXML riconosce la parte che ebbe l'IBS nel riunire insieme tanti diversi settori produttivi normalmente in competizione per risolvere collettivamente il crescente difficile problema dell'interscambio di metadati, con un elegante capace e completamente pubblica specializzazione.\nSeguendo le discussioni iniziali fra Mark Gilbert della Gallery, John Ellwood della SynchroArts e J.P. Beauviala della Aaton all'incontro alla IBS, fu sviluppato e disegnato l'iXML Specification 1.0 poi pubblicato da Mark Gilbert della Gallery UK su sito http://www.ixml.info. L'iXML Specification \u00e8 tenuto dalla Gallery UK, e i cambi che vengono fatti sono basati su discussioni dal comitato iXML.\nSubito dopo l'incontro all'IBT, La Gallery var\u00f2 il Metacoder che fu il primo device compatibile con l'iXML. Marc Gilbert continu\u00f2 a promuovere il formato iXML in tutto il mondo durante il 2004 e il 2005 e gradualmente i prodotti vennero fuori da altri venditori. Tra gli altri prodotti che adottarono presto l'iXML sono inclusi l'utility del Titan della SynchroArt, e il Portadrive field recorder della HHB.\nIn Uso.\nAttualmente pi\u00f9 di una dozzina di industrie producono abitualmente prodotti dedicati all'audio che supportano l'iXML con la possibilit\u00e0 del 100% di interscambio tra metadata tra sistemi. Questo include tutti gli attuali produttori nel campo delle registrazioni (per cui esso fu creato all'origine), molte workstation della DAW (incluse quelle tipo Digdesign Pro Tools) e varie utility. Alla fine del 2007, l'Apple Inc. aggiunse il supporto iXML ai suoi editori video non lineari Final Cut Pro, che sono usati da pi\u00f9 di 800.000 utenti nel mondo. il supporto iXML fu introdotto con la versione 6.02 di Final Cut Pro."}
{"id": "1883766", "revid": "599013", "url": "https://it.wikipedia.org/wiki?curid=1883766", "title": "Jan Vertonghen", "text": "Con 136 apparizioni \u00e8 il primatista di presenze con la nazionale belga.\nCaratteristiche tecniche.\nPrincipalmente centrale mancino di difesa, viene soprannominato \"SuperJan\" (traendo ispirazione dal personaggio dei fumetti Superman) dai tifosi del per via della sua grande versatilit\u00e0, in grado di fargli ricoprire pi\u00f9 ruoli tra difesa e centrocampo: ai tempi dell' l'allenatore Frank de Boer lo schier\u00f2 come terzino sinistro (ruolo che ricopre anche nella sua nazionale) e centrocampista difensivo; nel maggio 2012 per le ultime due partite del campionato olandese venne utilizzato anche come terzino destro. \u00c8 inoltre abile nei calci di punizione, colpendo il pallone con molta violenza.\nCarriera.\nClub.\nAjax e il prestito a Waalwijk.\nInizia a giocare a calcio nel VK Tielrode e dal 2000 al 2003 nel Germinal Beerschot per poi passare alle giovanili dell'. Nel ritiro estivo del 2006 viene agrregato alla prima squadra dall'allenatore Henk ten Cate e fa il suo esordio da professionista il 3 dicembre 2006. Dopo aver disputato altre due gare, chiude la stagione in prestito al RKC Waalwijk prima del ritorno ad Amsterdam Arena nell'estate 2007. A causa di numerosi infortuni che hanno colpito il compagno di reparto Thomas Vermaelen, \u00e8 costretto a subentrargli al centro della difesa affiancando John Heitinga.\nNella stagione successiva con l'avvento del nuovo allenatore, Marco van Basten, viene impostato inizialmente come terzino sinistro per poi essere spostato a centrocampo e poi riportato al centro della difesa. Alla fine si piazza secondo nella classifica del Calciatore olandese dell'anno. L'anno seguente vince la Coppa d'Olanda, apostrofando in modo sgarbato in finale i tifosi del Feyenoord: in seguito all'intervento del Direttore Generale del club, Rik van de Boog, si \u00e8 scusato ufficialmente sul sito del club.\nIl 24 aprile 2011, per Pasqua e per il giorno del suo compleanno, indossa per la prima volta la fascia da capitano della squadra di Amsterdam. Il 15 maggio vince l'Eredivisie nello scontro diretto vinto per 3-1 contro il . Salta poi la Johan Cruijff Schaal sempre contro il Twente e le prime due giornate della nuova stagione. Capitano dei lancieri dopo la partenza di Maarten Stekelenburg, torna in campo titolare il 21 agosto contro il VVV-Venlo (2-2).\nDopo aver segnato di testa nel \"Klassieker\" - 1-1, il 26 ottobre segna una doppietta nella vittoria per 2-4 contro il Roda JC di Coppa d'Olanda. Si ripete il 3 dicembre segnando un'altra doppietta in campionato nel 4-1 contro l'Excelsior Rotterdam. Il 2 maggio 2012 vince la sua seconda Eredivisie consecutiva con l' concludendo la sua stagione con ben 8 gol segnati in campionato. Con l'Ajax in totale ha disputato 220 partite e segnato 28 gol.\nTottenham Hotspur.\nL'8 luglio 2012 il ufficializza, tramite il proprio sito web, il suo acquisto per 12,5 milioni di euro. Il calciatore firma un contratto di 4 anni. Il 27 luglio 2020 ha annunciato il suo addio al Tottenham dopo 8 anni conditi da 315 presenze.\nBenfica.\nIl 14 agosto viene ufficializzato l'ingaggio del difensore belga da parte del con cui firma un contratto triennale.\nNazionale.\nViene convocato per la prima volta in nazionale il 16 maggio 2007 per la sfida contro il Portogallo, piazzandosi al centro della difesa insieme a Marouane Fellaini. Viene poi convocato per l'europeo Under-21 disputatosi nei Paesi Bassi dove la sua nazionale giunge sino ai quarti di finale venendo eliminati dai pari et\u00e0 della Serbia.\nConvocato per il , Vertonghen va in gol nella terza partita del torneo, contro la , risultando decisivo nella vittoria per 1-0 dei \"Diavoli rossi\".\nViene convocato per gli Europei 2016 in Francia. Si infortuna al piede sinistro in un allenamento svolto dopo la partita degli ottavi di finale vinta contro l'Ungheria (4-0), abbandonando cos\u00ec anzitempo il torneo e dovendo stare fermo tra le sei e le otto settimane.\nIl 10 ottobre 2017 raggiunge quota 97 presenze in Nazionale, superando Jan Ceulemans fermo a 96 e diventando cos\u00ec il calciatore pi\u00f9 presente nella storia del Belgio.\nIl 2 giugno 2018 giocando tutti i 90 minuti nella sfida contro il Portogallo (stessa squadra contro cui ha esordito) diventa il primo giocatore nella storia della nazionale belga a raggiungere quota 100 presenze. Convocato per i Mondiali 2018, nel corso della manifestazione va a segno nella rimonta da 0-2 a 3-2 dei belgi agli ottavi contro il . I belgi concludono il torneo al terzo posto dopo avere battuto per 2-0 l' nella finalina.\nInserito nella lista dei 26 per Euro 2020 (competizione disputata nel 2021 a causa della pandemia di COVID-19), il cammino dei fiamminghi s'interrompe ai quarti contro l'.\nStatistiche.\nPresenze e reti nei club.\n\"Statistiche aggiornate al 19 dicembre 2021.\""}
{"id": "1883767", "revid": "228587", "url": "https://it.wikipedia.org/wiki?curid=1883767", "title": "Nuoto sincronizzato ai Giochi della XXVIII Olimpiade - Squadre", "text": "Technical routine.\n26 agosto,\nFree Routine.\n27 agosto,"}
{"id": "1883774", "revid": "111319", "url": "https://it.wikipedia.org/wiki?curid=1883774", "title": "Nuoto ai Giochi della XXV Olimpiade - 400 metri misti maschili", "text": "Hanno partecipato alle batterie di qualificazione 56 atleti: i primi 8 si sono qualificati per la finale A, i successivi 8 invece si sono qualificati per la finale B.\nFinale A.\n27 luglio 1992"}
{"id": "1883776", "revid": "729019", "url": "https://it.wikipedia.org/wiki?curid=1883776", "title": "Premio Cinearti La chioma di Berenice", "text": "Il Cinearti La Chioma di Berenice \u00e8 un premio cinematografico italiano assegnato annualmente dal 1998 agli artigiani ed artisti attivi nel mondo del cinema (acconciatori, truccatori, costumisti, scenografi, arredatori e compositori musicali) creato e promosso da CNA (Confederazione Nazionale dell'Artigianato e delle Piccola e Media Impresa). Il premio prende il nome dalla statua omonima una cui riproduzione in miniatura viene assegnata ai vincitori durante la cerimonia di premiazione.\nStoria.\nIl premio \u00e8 stato istituito nel 1998, nel centenario della nascita del cinema (1898). La prima edizione del 1998, svoltasi a Cattolica, assegn\u00f2 tre riconoscimenti alla carriera, ai quali, dalla successiva edizione di Bologna nel 1999, si sono aggiunti due premi annuali, riferiti alla precedente stagione cinematografica, ed un premio speciale della giuria.\nDal 2002 nell'ambito del premio sono istituiti due premi speciali per i giovani talenti del cinema, con il riconoscimento della targa Cinecitt\u00e0 studios (premio speciale per uno scenografo) e della targa speciale Max Factor (premio speciale per un truccatore o un acconciatore).\nDal 2004 la cerimonia del premio si \u00e8 trasferita a Roma, con l'istituzione delle categorie dei premi per la fiction televisiva, per acconciatori, truccatori e costumisti.\nNel 2008 il premio viene inserito all'interno della sezione \u201cRisonanze\u201d del Festival del Cinema di Roma ed insignito di una Medaglia d'Argento da parte del Presidente della Repubblica Giorgio Napolitano.\nNel 2009 il premio Cinearti \"La Chioma di Berenice\" viene confermato nella categoria \u201cRisonanze\u201d del Festival del Cinema di Roma e riceve una seconda medaglia speciale dal presidente della Repubblica Giorgio Napolitano.\nNel 2010 viene presentato all'interno del Festival Internazionale del Film di Roma il volume monografico \u201cUn premio tra arte e bellezza\u201d, celebrativo delle prime dodici edizioni.\nNel 2011 il premio cinearti \"La Chioma di Berenice\" promuove all'interno del Festival internazionale del Film di Roma il documentario \u201cIn arte Lilia Silvi\u201d di Mimmo Verdesca ed assegna due riconoscimenti speciali alla Carriera per le categorie di Acconciatura e Recitazione.\nDal 2012 al 2014 il premio Cinearti \"La Chioma di Berenice\" viene riconfermato nella categoria \"Risonanze\" del Festival Internazionale del Film di Roma.\nNel 2013 la giuria del premio istituisce il riconoscimento per la categoria musicisti e compositori di colonne sonore.\nNel 2019 la giuria del premio istituisce i premi per le categorie di recitazione, regia, produzione e montaggio.\nOrganizzazione.\nDalla prima edizione i riconoscimenti sono stati conferiti ai film presentati nel corso dell'anno commerciale. A partire dal 2006 si \u00e8 adottato il sistema di votazione dell'Academy Awards: i vincitori emergono dall'esito di una votazione della giuria tecnica (nominata annualmente dai promotori del premio) sulla base di cinquine di candidati individuati dai vincitori delle passate edizioni.\nI riconoscimenti.\nIl premio prende il nome dal personaggio storico della regina Berenice e dall'elegia che le dedic\u00f2 il poeta Callimaco. La regina \u00e8 raffigurata nella statuetta, alta circa 25\u00a0cm, che viene assegnata ai vincitori durante la cerimonia di premiazione. Dal 1998 al 2011, la statuetta del premio \u00e8 stata realizzata dall'orafo bolognese Marco Casagrande e il suo disegno \u00e8 ispirato a statuette di epoca classica. Dal 2012 la statuetta \u00e8 realizzata dal laboratorio artigiano Poigne\u00e8 di Roma.\nRiconoscimenti alla carriera.\nA partire dalla prima edizione sono stati attribuiti premi alla carriera a diverse categorie di professionisti del cinema, nelle categorie degli acconciatori, dei truccatori, e dei costumisti. Dal 2006 \u00e8 stato istituito anche un premio alla carriera per gli attori. Dal 2009, su indicazione dei promotori, la giuria pu\u00f2 assegnare riconoscimenti a professionisti appartenenti a tutte le categorie del cinema. Nel 2010, 2012 e 2014 la giuria del premio non ha assegnato il riconoscimento.\nRiconoscimenti per il Cinema.\nMigliori acconciature cinematografiche.\nIl premio non \u00e8 stato assegnato nel 2000 e nel 2017 e nel periodo 2003-2005. Dal 2007 al 2009 sono stati assegnati due premi distinti, per le produzioni internazionali e per quelle nazionali.\nMiglior trucco cinematografico.\nIl premio non \u00e8 stato assegnato nel 2000 e nel 2017 e nel periodo 2004-2005. Dal 2007 al 2009 sono stati assegnati due premi distinti, per le produzioni internazionali e per quelle nazionali.\nMigliori costumi cinematografici.\nIstituito a partire dal 2000, il premio non \u00e8 stato assegnato nel periodo 2003-2005. Dal 2007 al 2009 sono stati assegnati due premi distinti, per le produzioni internazionali e per quelle nazionali.\nMiglior scenografia cinematografica.\nIstituito nel 2007 su proposta dell'Associazione italiana scenografi, costumisti e arredatori. Dal 2007 al 2009 sono stati assegnati due premi distinti, per le produzioni internazionali e per quelle nazionali.\nMigliore colonna sonora cinematografica.\nIstituito nel 2013 su proposta della giuria del premio.\nMiglior arredamento cinematografico.\nIstituito nel 2008 su proposta dell'Associazione italiana scenografi, costumisti e arredatori. Il premio non viene pi\u00f9 assegnato dalla giuria dal 2012.\nMiglior montaggio cinematografico.\nRiconoscimento istituito nel 2019 su proposta del promotore del premio.\nMiglior regista cinematografico.\nRiconoscimento istituito nel 2019 su proposta del promotore del premio.\nMiglior produttore cinematografico.\nRiconoscimento istituito nel 2019 su proposta del promotore del premio.\nMiglior produttrice cinematografica.\nRiconoscimento istituito nel 2019 su proposta del promotore del premio.\nMiglior attore cinematografico.\nRiconoscimento istituito nel 2019 su proposta del promotore del premio.\nMiglior attrice cinematografica.\nRiconoscimento istituito nel 2019 su proposta del promotore del premio.\nRiconoscimenti per la fiction televisiva.\nNel 2007 sono stati istituiti, su proposta della associazione nazionale truccatori e parrucchieri del cineaudiovisivo, i riconoscimenti per le migliori acconciature e per il miglior trucco, e, su proposta della associazione italiana scenografi costumisti e arredatori, i riconoscimenti per i migliori costumi, per la miglior scenografia e per il miglior arredamento nell'ambito della fiction televisiva.\nMigliori costumi per la fiction.\nIl premio non \u00e8 stato assegnato nel 2017.\nMiglior scenografia per la fiction.\nIl premio non \u00e8 stato assegnato nel 2017.\nMiglior arredamento per la fiction.\nIstituito nel 2007 su proposta della associazione italiana scenografi, costumisti e arredatori. Il premio non viene pi\u00f9 assegnato dalla giuria dal 2012.\nMiglior colonna sonora per la fiction.\nIl premio non \u00e8 stato assegnato nel 2017.\nMiglior regista di una fiction.\nRiconoscimento istituito nel 2019 su proposta del promotore del premio.\nMiglior produttore di una fiction.\nRiconoscimento istituito nel 2019 su proposta del promotore del premio.\nMiglior produttrice di una fiction.\nRiconoscimento istituito nel 2019 su proposta del promotore del premio.\nMiglior attore in una fiction.\nRiconoscimento istituito nel 2019 su proposta del promotore del premio.\nMiglior attrice in una fiction.\nRiconoscimento istituito nel 2019 su proposta del promotore del premio.\nRiconoscimenti per il teatro.\nNel 2007, su proposta della associazione italiana scenografi, costumisti ed arredatori, vengono istituiti i premi per i migliori costumi e per la migliore scenografia nel teatro lirico e nel teatro di prosa. Nell'edizione 2009 la distinzione tra lirica e prosa viene superata con l'assegnazione di due sole statuette per il teatro. I premi per la categoria non vengono pi\u00f9 assegnato dalla giuria dal 2010.\nRiconoscimenti speciali.\nI premi speciali sono stati istituiti a partire dal 2002 e vengono assegnati ad aziende, istituzioni e professionisti che si sono contraddistinti nel proprio ambito lavorativo.\nTarghe speciali.\nDal 2002 la giuria ha attribuito delle targhe speciali per le categorie di acconciatura, trucco, scenografia ed arredamento.\nTarga speciale Cinecitt\u00e0 Studios A.S.C..\nLa targa speciale \u00e8 stata assegnata tra il 2002 e il 2006 per le categorie di scenografia ed arredamento su proposta dell'A.S.C. (associazione scenografi, costumisti ed arredatori).\nTarga speciale Max Factor.\nLa targa speciale \u00e8 stata assegnata tra il 2002 e il 2005 per la categoria trucco.\nTarga speciale Wella.\nLa targa speciale \u00e8 stata assegnata nel 2005 e nel 2014 per le categorie di acconciatura e trucco.\nTarga speciale L'Oreal Professionel.\nLa targa speciale \u00e8 stata assegnata nel 2007 per la categoria di acconciatura.\nFilm e professionisti plurivincitori.\nNel corso degli anni alcuni film e fiction in concorso si sono aggiudicati pi\u00f9 di un riconoscimento annuale. Le pellicole Il racconto dei racconti di Matteo Garrone e Vincere di Marco Bellocchio detengono il record di 4 riconoscimenti su 5 disponibili nella categoria. Per la sezione fiction la miniserie \"Guerra e pace\" di Robert Dornhelm detiene il record con la vittoria di 3 statuette. L'acconciatore Aldo Signoretti detiene invece il record di vittorie in assoluto come professionista, con 6 statuette ricevute tra il 2002 ed il 2016: nel 2002 per \"Moulin Rogue!\" di Baz Luhrman, nel 2005 (premio alla carriera), nel 2007 per \"Apocalypto\" di Mel Gibson, nel 2008 per \"Go go tales\" di Abel Ferrara, nel 2015 per I Borgia di Tom Fontana, nel 2016 per \"Zoolander 2\" di Ben Stiller. Lo scenografo Paki Meduri detiene il record di realizzazioni, avendo ricevuto tre statuette su tre candidature: nel 2015 e nel 2016 per la serie \"Gomorra\" e nel 2016 per il film \"Suburra\" di Stefano Sollima.\nEdizioni del Premio.\nIl premio Cinearti \u201cLa Chioma di Berenice\u201d nasce nel 1998, ad un secolo esatto di distanza dalla nascita del Cinema. La manifestazione si svolge in collaborazione con il \u201cFestival Adriatico Cinema\u201d diretto da Gianfranco Miro Gori e prevede nella prima edizione, ospitata nello storico Cinema Snaporaz di Cattolica, l\u2019assegnazione di tre premi alla carriera, relativi alle categorie di acconciatura e costumi. Dal 1999 al 2003 la manifestazione si svolge presso la fiera del Cosmoprof, promotrice del premio insieme alla CNA fino al 2009. Dal 2004 la cerimonia di premiazione si svolge a Roma."}
{"id": "1883778", "revid": "547034", "url": "https://it.wikipedia.org/wiki?curid=1883778", "title": "Porte romane di Aosta", "text": "Le porte romane di Aosta sono i resti delle porte di accesso al castrum romano di Augusta Pr\u00e6toria Salassorum, e si trovano all'estremit\u00e0 delle vie principali dette \"Decumanus Maximus\" e \"Cardus Maximus\": sono la \"Porta Praetoria\" (la porta principale ), la \"Porta Principalis Dextera\", la \"Porta Principalis Sinistra\" e la \"Porta Decumana\", che permettevano di entrare e uscire dalla citt\u00e0 dai quattro punti cardinali.\n\"Porta Decumana\".\nQuesta porta delimitava a ovest la via chiamata \"Decumanus Maximus\" che si protraeva fuori dalla citt\u00e0 fino al colle del Piccolo San Bernardo: le rovine oggi sono situate nel lato nord di via \u00c9douard Aubert. La porta dur\u00f2 fino al 1812, anno in cui venne demolita. Ora, sopra i resti della porta, sorge la Biblioteca regionale di Aosta e le rovine sono tuttora visitabili al suo interno, contaminate in altre epoche storiche: si leggono le tracce dell'Ospizio di carit\u00e0 e della residenza di Jean-Boniface Festaz.\n\"Porta Principalis Sinistra\".\nQuesta porta \u00e8 situata all'estremit\u00e0 della via che portava al Gran San Bernardo. Fino al 1843 erano ancora visibili i resti della porta ancora in piedi. I resti delle fondamenta sono tuttora visitabili nei sotterranei del Museo archeologico regionale della Valle d'Aosta con un tratto delle mura romane cittadine.\n\"Porta Principalis Dextera\".\nQuesta porta sorge nella parte meridionale delle mura e permetteva di accedere alla campagna e alle altre citt\u00e0. Nel 1894 venne ritrovata, nei pressi della porta, la base in arenaria di una statua di Augusto eretta dalla popolazione dei Salassi nel 23 a.C. con un'iscrizione: \"Salassi incolae qui inizio se Colonna Contulerunt\"."}
{"id": "1883779", "revid": "111319", "url": "https://it.wikipedia.org/wiki?curid=1883779", "title": "Nuoto ai Giochi della XXV Olimpiade - Staffetta 4x100 metri stile libero femminile", "text": "Hanno partecipato alle batterie di qualificazione 13 nazioni, di cui le prime 8 si sono qualificate per la finale.\nFinale.\n28 luglio 1992"}
{"id": "1883780", "revid": "1543377", "url": "https://it.wikipedia.org/wiki?curid=1883780", "title": "Aree naturali protette del Friuli-Venezia Giulia", "text": "Elenco delle aree naturali protette del Friuli-Venezia Giulia.\nAltre aree protette.\nCon la Legge 42/96 si \u00e8 stabilita la tutela di aree di modeste estensioni come biotopi, ossia habitat delicati e localizzati prevalentemente in zone umide: torbiere, paludi, risorgive, stagni. Al 1998 erano gi\u00e0 stati individuati 16 biotopi a cui se ne sono aggiunti altri nel corso degli anni.\nNon inclusi nell'EUAP"}
{"id": "1883782", "revid": "599013", "url": "https://it.wikipedia.org/wiki?curid=1883782", "title": "Gregory van der Wiel", "text": "Carriera.\nClub.\nAjax.\nCresciuto nell', dopo una breve esperienza al John Diablo Football Club, nel giugno del 2002 viene prestato all'Haarlem, club con il quale i lancieri hanno una partnership. Nel 2005 torna per\u00f2 a giocare nell'Ajax 1 giungendo poi allo Jong Ajax e poi in prima squadra. L'11 marzo 2007 debutta ufficialmente in campionato nella gara esterna contro il Twente sostituendo l'infortunato Jaap Stam. In quella stagione disputa poi altre 3 partite. Nella stagione 2007-2008, dopo 6 presenze in campionato, partecipa alla vittoria per 1-0 contro il PSV Eindhoven nella finale della Supercoppa d'Olanda, vincendo cos\u00ec il primo trofeo della sua carriera.\nLa stagione 2008-2009 ha visto van der Wiel diventare titolare sotto la direzione del nuovo allenatore Marco van Basten. Originariamente un difensore centrale, venne spostato sulla fascia destra, ruolo nel quale ha proseguito la carriera. Il 17 dicembre 2008, nella partita di Coppa UEFA contro lo Slavia Praga, ha segnato un autogol. Van der Wiel ha segnato il suo primo gol con la maglia dell'Ajax il 1\u00ba marzo 2009 in una vittoria per 2-0 contro l'FUtrecht; pochi giorni dopo, il 22 marzo, ne ha segnato un altro in un match contro il NAC Breda. Al termine della stagione ha ricevuto il premio \"Ajax Talent of the Year\" dopo aver giocato 40 partite ed essere stato convocato in Nazionale.\nVan der Wiel ha cominciato la stagione 2009-2010 sotto la guida dell'allenatore Martin Jol, segnando il suo primo gol all'Amsterdam ArenA l'8 agosto 2009 durante la partita contro il RKC. Ha segnato gol anche nel 4-2 contro l'AZ Alkmaar campione in carica e nel match contro i rivali del Feyenoord, terminato con una vittoria per 5-1. Alla fine della stagione \u00e8 stato nominato \"Talento dell'anno\".\nDopo un forte interesse da parte del Bayern Monaco, van der Wiel rimane ancora all' restando titolare anche con gli allenatori Martin Jol e Frank de Boer. Il 27 febbraio 2011 in PSV-Ajax 0-0 tocca quota 100 presenze di Eredivisie con la maglia dei lancieri e il 15 maggio vince l'Eredivisie nello scontro diretto vinto per 3-1 contro il .\nIl 30 luglio seguente perde, da titolare, la Supercoppa d'Olanda contro il per 2-1.\nInfortunato da dicembre all'inguine, torna in campo dopo quasi quattro mesi l'11 aprile 2012 subentrando a Toby Alderweireld nello 0-5 esterno contro l'Heerenveen. Il 2 maggio si aggiudica la sua seconda Eredivisie consecutiva con la vittoria per 2-0 sul campo del VVV-Venlo.\nDopo aver perso la Supercoppa d'Olanda a luglio contro il PSV Eindhoven, debutta in campionato il 12 agosto segnando un gol nel 2-2 contro l'AZ Alkmaar.\nParis Saint-Germain.\nNell'ultimo giorno del calciomercato estivo del 2012 passa ai francesi del Paris Saint-Germain per una cifra che si aggira intorno ai 6 milioni di euro. Il primo gol con la nuova maglia arriva il 1\u00ba febbraio 2013 sul campo del Tolosa nella vittoria per 4-0.\nInizia la stagione 2013/2014 vincendo il Trophee des Champions ai danni del Bordeaux per 2-1 grazie a un gol nel finale di Alex al 93\u00ba minuto di gioco. Col cambio dell'allenatore (da Ancelotti a Laurent Blanc) van der Wiel supera la concorrenza di Christophe Jallet sulla fascia destra grazie alla fiducia del nuovo tecnico e alle sue buone prestazioni. Nella sua squadra ha una grande intesa con il compagno Ibrahimovic, infatti la maggior parte dei suoi assist si sono tramutati in gol realizzati dallo svedese. Il 31 agosto 2013 gli regala il primo assist stagionale al minuto 91 nella gara vinta 2-0 in casa contro il Guingamp. Il 23 ottobre 2013 in occasione della trasferta di Champions League sul campo dell'Anderlecht \u00e8 autore di due assist finalizzati da Ibrahimovic nella vittoria per 0-5, il risultato pi\u00f9 largo realizzato in trasferta dal PSG. Conclude la stagione non riuscendo a segnare alcuna rete.\nLa nuova stagione si apre con il secondo successo consecutivo nel Trophee des Champions nella partita vinta 2-0 contro il Guingamp. Van der Wiel \u00e8 ancora uno dei titolari della squadra confermandosi ancora una volta un ottimo uomo assist. L'11 aprile 2015 pur non giocando alcuna partita vince per la seconda volta consecutiva la Coupe de la Ligue. In occasione della 31\u00aa giornata raggiunge quota 100 presenze in totale con la maglia del PSG nell'incontro con il Marsiglia finito 2-3. Il 28 aprile 2015 torna al gol dopo pi\u00f9 di un anno nel recupero della 32\u00aa giornata di Ligue 1. La gara, giocata contro il Metz in casa, finisce 3-1 per i \"parigini\". Suo il gol del definitivo 3-1.\nNella stagione successiva deve fare i conti con la crescita del giovane compagno Serge Aurier; infatti molte volte l'allenatore Blanc gli preferisce quest'ultimo. Il 23 gennaio 2016 trova il primo gol in stagione nella partita vinta in casa 5-1 contro l'Angers. Nella stessa partita \u00e8 autore anche di un assist. Per via del video offensivo pubblicato dal suo compagno di squadra Aurier dove prende di mira l'allenatore Blanc e il compagno Ibrahimovi\u0107, con conseguente allontanamento dalla squadra, riacquista il posto di titolare sulla fascia destra. Al termine della stagione decide di non rinnovare il suo contratto in scadenza con il Paris Saint-Germain e rimane quindi svincolato. Complessivamente ha messo insieme 132 presenze e 4 gol.\nFenerbah\u00e7e e Cagliari.\nIl 2 luglio 2016 si trasferisce al Fenerbah\u00e7e dove colleziona 17 presenze in tutto.\nIl 25 agosto 2017 firma un contratto triennale con il Cagliari, diventando il secondo calciatore olandese a vestire la maglia rossobl\u00f9 dopo Moestafa El Kabir. Gli viene assegnata la maglia numero 2, lasciata libera da Bruno Alves. Giocher\u00e0 solo 6 partite tra campionato e Coppa Italia.\nToronto.\nIl 1\u00ba febbraio 2018 firma con il Toronto. Tra il 23 e il 24 gennaio 2019 sul suo profilo Instagram annuncia l\u2019intenzione di voler lasciare la squadra canadese: alla base del divorzio un diverbio con il manager del club. Rescinder\u00e0 il contratto ufficialmente due mesi dopo e nell'agosto 2019 annuncia il suo ritiro dal calcio per dedicarsi alla sua attivit\u00e0 di imprenditore nel campo della moda. A novembre del 2020 Gregory fa coming out con un post sul suo profilo instagram, raccontando di come nei mesi precedenti, appena ritiratosi dal calcio professionistico, abbia iniziato a soffrire di stress, ansia, e attacchi di panico, sgradevoli disturbi psicologici, che per\u00f2 racconta di riuscire a tener sotto controllo.\nNazionale.\nVan der Wiel ha partecipato al Torneo di Tolone 2007 con la nazionale olandese Under-21. Ha esordito con la nazionale maggiore l'11 febbraio 2009, sostituendo il suo ex compagno di squadra all'Ajax John Heitinga durante una partita amichevole contro la Tunisia. Ha debuttato dal primo minuto in una partita valevole per le qualificazioni ai Mondiali 2010 contro la Scozia. Ha partecipato al Mondiale di , partendo quasi sempre titolare (dovendo saltare per squalifica la semifinale contro l'Uruguay) e dovendosi arrendere solo ai supplementari della finale, persa contro la Spagna. Viene convocato per gli Europei 2012, dove disputa le tre partite giocate dalla sua nazionale rimediando per\u00f2 altrettante sconfitte e una sorprendente eliminazione nella prima fase a gironi del torneo.\nStatistiche.\nPresenze e reti nei club.\n\"Statistiche aggiornate al 27 dicembre 2018.\""}
{"id": "1883785", "revid": "111319", "url": "https://it.wikipedia.org/wiki?curid=1883785", "title": "Nuoto ai Giochi della XXV Olimpiade - Staffetta 4x200 metri stile libero maschile", "text": "Hanno partecipato alle batterie di qualificazione 18 nazioni: le prime 8 si sono qualificate per la finale.\nFinale.\n27 luglio 1992"}
{"id": "1883786", "revid": "111319", "url": "https://it.wikipedia.org/wiki?curid=1883786", "title": "Nuoto ai Giochi della XXV Olimpiade - Staffetta 4x100 metri misti maschile", "text": "Hanno partecipato alle batterie di qualificazione 23 nazioni: le prime 8 si sono qualificate per la finale.\nFinale.\n31 luglio 1992"}
{"id": "1883788", "revid": "254059", "url": "https://it.wikipedia.org/wiki?curid=1883788", "title": "I luoghi del cuore", "text": ""}
{"id": "1883789", "revid": "111319", "url": "https://it.wikipedia.org/wiki?curid=1883789", "title": "Nuoto ai Giochi della XXV Olimpiade - Staffetta 4x100 metri misti femminile", "text": "Hanno partecipato alle batterie di qualificazione 17 nazioni: le prime 8 si sono qualificate per la finale.\nFinale.\n30 luglio 1992"}
{"id": "1883792", "revid": "765341", "url": "https://it.wikipedia.org/wiki?curid=1883792", "title": "Heinrich Geissler", "text": "Biografia.\nIstruito dal padre, lavor\u00f2 inizialmente nell'azienda di famiglia diventando ben presto un soffiatore di vetro ed un ingegnere meccanico molto dotato. Nel 1850 si stabil\u00ec a Bonn, dove apr\u00ec un laboratorio di apparecchi e strumenti per la fisica e la chimica.\nMolte delle sue invenzioni (un termometro, un altimetro, un vaporimetro, un igrometro), furono quasi subito apprezzate e incominci\u00f2 ad essere noto e rispettato dalla comunit\u00e0 scientifica. Dall'universit\u00e0 di Bonn arrivarono moltissimi ordini d'acquisto per il suo materiale.\nNel 1852 pubblic\u00f2 anche un libello scientifico assieme a Julius Pl\u00fccker, intitolato \"Studien zur Thermometrie und verwandter Gegenst\u00e4nde\". Nel 1855 partecip\u00f2 all'esposizione universale di Parigi, nell'ambito della quale ricevette anche una medaglia d'oro per un suo lavoro (non si sa quale). Nel 1856 realizz\u00f2 il primo arco elettrico all'interno di un tubo, su cui poi vennero effettuate le ricerche che hanno portato alla moderna lampadina elettrica. \nGeissler invent\u00f2 poi il primo termometro capillare di vetro, il tubo di Geissler e la pompa di Geissler. Le sue invenzioni precorrono molte di quelle moderne, dai tubi a raggi x al tubo catodico (in pratica la TV).\nNel 1868 venne chiamato all'Universit\u00e0 di Bonn, dove insegn\u00f2 fino alla scomparsa."}
{"id": "1883794", "revid": "125841205", "url": "https://it.wikipedia.org/wiki?curid=1883794", "title": "Siem de Jong", "text": "Biografia.\nHa un fratello pi\u00f9 piccolo, Luuk, anche lui calciatore.\nCaratteristiche tecniche.\nCentrocampista offensivo e, all'occorrenza, attaccante di movimento, si distingue per la sua grande abilit\u00e0 nel controllo palla e nella conclusione a rete. \u00c8 inoltre dotato di eccellente visione di gioco e capacit\u00e0 nel servire assist ai compagni di squadra. Forte fisicamente e bravo nel gioco aereo, ha segnato diverse volte di testa.\nCarriera.\nCresciuto calcisticamente nelle giovanili del De Graafschap prima e dell'Ajax poi, esordisce in prima squadra nel 2007.\nIl 15 maggio 2011 realizza una doppietta nel 3-1 finale nel \"big match\" contro il Twente, risultato che permette ai \"lancieri\" di scavalcare gli avversari in classifica proprio all'ultima giornata e di conquistare il 30\u00ba titolo della loro storia.\nIl 30 luglio seguente perde da titolare la Supercoppa d'Olanda contro il Twente per 2-1.\nIl 29 gennaio 2012, in occasione di - (4-2), tocca quota 100 presenze con i lancieri in Eredivisie.\nIl 2 maggio seguente vince la sua seconda Eredivisie consecutiva con l' concludendo la stagione con 39 presenze e 17 gol totali. Il 25 agosto 2012 segna la sua prima doppietta nella stagione 2012-2013, nella vittoria per 5-0 contro il NAC Breda.\nIl 2 luglio 2014 viene acquistato dagli inglesi del Newcastle per circa 10 milioni di euro. Il 23 agosto seguente fa il suo esordio in Premier League, nel pareggio per 0-0 sul campo dell'Aston Villa. Nel mese di settembre subisce un infortunio alla coscia destra che lo costringe a uno stop di sei mesi; torna in campo il 25 aprile 2015, nella sconfitta casalinga per 2-3 contro lo Swansea, segnando anche il suo primo gol con la maglia del Newcastle. In due stagioni mette insieme 26 presenze e 2 gol tra Premier e coppe.\nNell'agosto 2016 viene ceduto in prestito al PSV Eindhoven; qui gioca in tutto 23 partite segnando 6 gol.\nL'anno seguente torna all'Ajax per 2,3 milioni di euro; nel 2017-2018 colleziona complessivamente 24 presenze e 7 gol. Nel 2018-2019 gioca in prestito al Sydney FC. Tornato di nuovo all\u2019Ajax passa la stagione 2019/2020 relegato in panchina, ma il 22 gennaio 2020 segna una tripletta nel match degli ottavi di finale di Coppa d\u2019Olanda vinto 7-0 contro lo , grazie anche al massiccio turnover attuato dai \"Lancieri\", e con 20 reti entra nella top 3 dei marcatori in quella competizione dietro Johan Cruijff (39) e Sjaak Swart (23).\nIl 20 febbraio seguente lascia in via definitiva l\u2019Ajax per trasferirsi questa volta in America al . Dopo aver giocato 16 partite di campionato, il 4 dicembre torna in patria firmando un contratto di un anno e mezzo con l\u2019; debutta da titolare il 10 gennaio in Heerenveen-Fortuna Sittard 1-3. Segna i suoi primi due gol il 17 febbraio negli ultimi minuti di Heerenveen-Feyenoord 4-3 risultando decisivo per la qualificazione alla semifinale di Coppa d\u2019Olanda.\nStatistiche.\nPresenze e reti nei club.\n\"Statistiche aggiornate al 24 dicembre 2017.\""}
{"id": "1883797", "revid": "729019", "url": "https://it.wikipedia.org/wiki?curid=1883797", "title": "Castrum di Affile", "text": "Il Castrum di Affile \u00e8 un castro sito ad Affile in provincia di Roma.\nDescrizione.\nLe mura poligonali delimitano il centro storico di Affile e, dato i numerosi cambiamenti del centro storico, \u00e8 difficile la ricostruzione completa dell'intero percorso delle mura.\nIl nucleo originario corrisponde al nucleo centrale delimitato da Via della Torre, questa \u00e8 anche la zona pi\u00f9 alta del paese.\nIl lato nord era la zona difesa meglio in quanto protetta da un precipizio.\nL'accesso ad ovest era garantito dalla Porta della Valle.\nI rioni Castelluzzo e Colle Nuovo sono tra i primi ampliamenti del centro storico.\nIl lato est non mostra resti di porte, tuttavia nei pressi del Castelluzzo, forse \u00e8 da ascrivere ad una via che risulta quasi privata.\nDel XIV secolo risulta la Porta della Valle. I piedritti ed i conci della ghiera sono composti di pietra calcarea squadrata. Il concio di chiave \u00e8 contornato da un bassorilievo. Invece i piedritti presentano delle cavit\u00e0 su cui si poteva inserire la trave in legno con cui si chiudeva la porta. L'arco \u00e8 sostenuto da blocchi sporgenti di sostegno. A nord la porta era munita di un forte di difesa. I resti di questa fortificazione sono visibili dalla cantina dell'edificio che ne ha preso il posto.\nL'edificio originario era a pianta circolare con blocchi di forma irregolare posti in file ordinate e uniti insieme da abbondante malta.\nA su, invece, anche se non ne rimangono resti si ipotizza un altro avamposto.\nUna tradizione locale vuole posta a sud della chiesa di Santa Felicita la Porta Vipera.\nAlcune tipologie di edifici civili.\nSecondo alcuni documenti della 1\u00aa met\u00e0 del XV secolo si evince che i principali tipi di abitazione sono tre:"}
{"id": "1883799", "revid": "729019", "url": "https://it.wikipedia.org/wiki?curid=1883799", "title": "Torre di San Martino in Guatolongo", "text": "La torre di San Martino in Guatolongo si trova nelle antiche mura di Pisa presso via Benedetto Croce.\nLa torre, a pianta quadrata, fu eretta all'incirca nel 1243, data di costruzione della vicina, omonima, porta. Essa faceva parte del sistema di 23 torri che costellavano il perimetro delle mura cittadine medioevali.\nOggi si presenta mozzata all'altezza delle mura, dopo la conquista fiorentina, ed \u00e8 invisibile da via Benedetto Croce, trovandosi dall'altro lato. L'accesso \u00e8 precluso da una costruzione recente a ridosso delle mura, mentre i tre lati esterni della torre sorgono all'interno dell'attuale propriet\u00e0 dei laboratori Gentili.\nLa sua altezza originaria era pressappoco il doppio del mozzicone attuale."}
{"id": "1883800", "revid": "31886", "url": "https://it.wikipedia.org/wiki?curid=1883800", "title": "Andria (disambigua)", "text": ""}
{"id": "1883801", "revid": "122777134", "url": "https://it.wikipedia.org/wiki?curid=1883801", "title": "Pugilato ai Giochi olimpici", "text": "Il pugilato dilettantistico \u00e8 stato inserito nei giochi olimpici estivi a partire dalla terza edizione del 1904, da allora \u00e8 sempre stato presente ad eccezione di , in quanto sport bandito dalla legge svedese. Solo a partire da \u00e8 stato abbattuto il muro di disciplina esclusivamente maschile, introducendo le corrispettive gare al femminile.Attualmente include 10 eventi maschili e 3 femminili. Sin da le medaglie assegnate sono 4 per ciascun evento.\nMedagliere.\nAggiornato a . In \"corsivo\" le nazioni (o le squadre) non pi\u00f9 esistenti."}
{"id": "1883804", "revid": "92723", "url": "https://it.wikipedia.org/wiki?curid=1883804", "title": "Chiesa greco-cattolica ungherese", "text": "La Chiesa greco-cattolica ungherese \u00e8 una Chiesa metropolitana sui iuris di rito bizantino della Chiesa cattolica che usa la lingua ungherese nella liturgia.\nStoria.\nI greco-cattolici ungheresi erano originariamente concentrati nell'attuale nord-est dell'Ungheria. Questa regione era storicamente abitata da ortodossi dei Carpazi (ruteni e rumeni). In seguito nella futura Ungheria arrivarono gruppi di serbi in fuga dall'avanzata turca, ma la maggior parte risiedeva nell'area che \u00e8 oggi parte della Serbia. Ancora pi\u00f9 avanti, quando i turchi furono respinti da Vienna nel 1683 e da Buda e dall'Ungheria centrale nel 1686, ruteni e slovacchi si insediarono nelle terre abbandonate dell'Ungheria. La loro cura spirituale fu a carico dell'eparchia di Muka\u010devo della Chiesa greco-cattolica rutena. Nel XVIII secolo molti ungheresi protestanti furono convertiti al Cattolicesimo, adottando il rito bizantino.\nForse in gran parte a causa di quest'ultimo elemento, gli ungheresi bizantini cominciarono a usare la lingua nazionale nella loro liturgia. Nel 1795 fu pubblicata una traduzione della Divina Liturgia di san Giovanni Crisostomo per studio privato. Un libro contenente le parti della liturgia cantate dal popolo apparve nel 1862. I rappresentanti di 58 parrocchie di lingua ungherese si incontrarono nel 1868 e crearono un'organizzazione per promuovere l'uso liturgico della lingua ungherese e la creazione di un'eparchia separata. Nel 1882 fu pubblicata, senza la formale approvazione ecclesiastica, una traduzione ungherese della Liturgia di san Giovanni Crisostomo per l'uso effettivo, che fu presto seguita da traduzioni ungheresi di altri testi liturgici. Alla fine, l'8 giugno 1912, papa Pio X cre\u00f2 l'eparchia di Hajd\u00fadorog per le 162 parrocchie greco-cattoliche di lingua ungherese. Limit\u00f2 l'uso dell'ungherese alle funzioni non liturgiche, richiedendo al clero l'uso del greco nella liturgia, ma garant\u00ec un periodo di tre anni per effettuare il cambio di lingua. A causa dello scoppio della Prima guerra mondiale, questo intervallo fu prolungato indefinitamente, e l'uso dell'ungherese \u00e8 continuato.\nIl cambiamento delle frontiere nazionali dopo la Prima guerra mondiale port\u00f2 alla riduzione del territorio dell'eparchia di Hajd\u00fadorog dalle 168 parrocchie originarie a solo 90. Nei confini ungheresi c'erano anche 21 parrocchie dell'eparchia di Pre\u0161ov e una dell'eparchia di Muka\u010devo. Il 4 giugno 1924, tutte queste furono unificate nel nuovo esarcato di Miskolc; la nuova struttura fu inizialmente classificata come rutena - poich\u00e9 a quell'epoca quelle parrocchie usavano ancora lo slavo ecclesiastico nella liturgia -, ma considerata parte della Chiesa greco-cattolica ungherese. Le 67 parrocchie dell'eparchia di Hajd\u00fadorog in territorio romeno furono cedute il 9 aprile 1934.\nIl territorio dell'eparchia inizialmente coincise con quello dell'arcidiocesi di rito latino di Eger (Ungheria orientale) e con la citt\u00e0 di Budapest. Il 17 luglio 1980 la sua giurisdizione fu estesa all'intera Ungheria.\nUn piccolo numero di greco-cattolici ungheresi sono emigrati nel Nord America, dove le loro poche parrocchie sono aggregate, negli Stati Uniti d'America, alla metropolia bizantina rutena, e, in Canada, alle eparchie ucraine.\nIl 19 marzo 2015 la Chiesa greco-cattolica ungherese \u00e8 stata elevata da papa Francesco a Chiesa metropolitana \"sui iuris\" in forza della costituzione apostolica \"In hac suprema\"; primo metropolita della nuova istituzione \u00e8 F\u00fcl\u00f6p Kocsis, arcieparca di Hajd\u00fadorog.\nOrganizzazione.\nLa Chiesa greco-cattolica ungherese \u00e8 costituita dalle seguenti circoscrizioni ecclesiastiche:\nConsiglio della Chiesa.\nElenco dei presidenti del Consiglio della Chiesa ungherese:"}
{"id": "1883807", "revid": "119757826", "url": "https://it.wikipedia.org/wiki?curid=1883807", "title": "Rodolfo di Montescaglioso", "text": "Nel 1080, Rodolfo Maccabeo, primo figlio di Unfredo di Montescaglioso, succedette al padre.\n spos\u00f2 Emma (c.1063-1120), figlia di Ruggero d'Altavilla, primo conte normanno di Sicilia.\nDal matrimonio tra Rodolfo ed Emma nacquero Ruggero Maccabeo e Adelasia di Adern\u00f2.\nL'Abbazia Santa Maria La Sanit\u00e0 del Casale, situata sul monte Corno, allora fuori dal centro urbano di Pisticci, fu presumibilmente costruita intorno al 1087 da Rodolfo di Montescaglioso, molto devoto alla Vergine, e la moglie Emma. L'abbazia, eretta sui ruderi di un antico cenobio greco-bizantino, fu affidata ai monaci benedettini di Taranto."}
{"id": "1883809", "revid": "121660254", "url": "https://it.wikipedia.org/wiki?curid=1883809", "title": "Jacqueline Pierreux", "text": "Biografia.\nEra la madre dell'attore Jean-Pierre L\u00e9aud."}
{"id": "1883811", "revid": "237545", "url": "https://it.wikipedia.org/wiki?curid=1883811", "title": "Rodolfo Maccabeo", "text": ""}
{"id": "1883814", "revid": "1632387", "url": "https://it.wikipedia.org/wiki?curid=1883814", "title": "Cucina israeliana", "text": "La cucina israeliana (\u05d4\u05de\u05d8\u05d1\u05d7 \u05d4\u05d9\u05e9\u05e8\u05d0\u05dc\u05d9) \u00e8 costituita sia da piatti locali tipici del Medio Oriente, che da piatti portati dagli ebrei emigrati in Israele da tutto il mondo.\nAlcuni elementi della cucina levantina come Falafel e Hummus sono stati integrati nella cucina israeliana.\nStoria.\nEssendo la popolazione israeliana discendente per la maggior parte da comunit\u00e0 ebraiche sparse per il mondo, la cucina israeliana \u00e8 caratterizzata da una profonda eterogeneit\u00e0.\nDefinizione.\nLa cucina israeliana nasce dall'incontro delle tradizioni culinarie delle comunit\u00e0 ebraiche immigrate nel paese nel corso del XX secolo, oltre ad includere pietanze della locale cucina levantina.\nCucina ebraico-orientale (Mizrahi).\nLa cucina Mizrah\u00ec deriva dalle tradizioni culinarie delle comunit\u00e0 ebraiche del mondo arabo. Include in particolare carni arrostite, paste dolci e salate, piatti con riso, verdure ripiene, pita e insalate varie.\nCucina tradizionale ebraica.\nDiversi piatti tipici di cucine dei paesi di provenienza degli ebrei israeliani sono diventati popolari in Israele:"}
{"id": "1883827", "revid": "767487", "url": "https://it.wikipedia.org/wiki?curid=1883827", "title": "Kool Keith", "text": "Biografia.\nGli esordi.\nKool Keith muove i primi passi nel mondo del rap con gli Ultramagnetic MC's. Gli Ultramagnetic MC's iniziano ad incidere dischi nel 1984, producendo dischi come \"Critical Beatdown\", del 1988, tuttora un classico underground.\nLa carriera solista.\nNel 1996 Kool Keith decide di dare il via ad una carriera solista che lo porter\u00e0 ad incidere un numero considerevole di dischi."}
{"id": "1883829", "revid": "36426", "url": "https://it.wikipedia.org/wiki?curid=1883829", "title": "Giardino Fossombroni", "text": ""}
{"id": "1883830", "revid": "599013", "url": "https://it.wikipedia.org/wiki?curid=1883830", "title": "Emanuele Di Zenzo", "text": ""}
{"id": "1883831", "revid": "176772", "url": "https://it.wikipedia.org/wiki?curid=1883831", "title": "Primo ministro australiano", "text": ""}
{"id": "1883834", "revid": "154893", "url": "https://it.wikipedia.org/wiki?curid=1883834", "title": "Stadio Raimundo Sampaio", "text": "Lo stadio Raimundo Sampaio (port. \"Est\u00e1dio Raimundo Sampaio\"), noto anche come Independ\u00eancia \u00e8 uno stadio di calcio inaugurato il 29 giugno 1950 a Belo Horizonte, in Brasile.\nCon una capacit\u00e0 massima di persone, esso \u00e8 il secondo pi\u00f9 importante stadio di Belo Horizonte, dopo il Mineir\u00e3o.\nEsso \u00e8 intitolato a Raimundo Sampaio, un ex presidente di Sete de Setembro.\nIl 29 giugno 1950, il Raimundo Sampaio ospit\u00f2 la celebre partita tra e passata alla storia come \"miracolo di Belo Horizonte\"."}
{"id": "1883839", "revid": "767487", "url": "https://it.wikipedia.org/wiki?curid=1883839", "title": "Gli occhi freddi della paura", "text": "Gli occhi freddi della paura \u00e8 un film del 1971 diretto da Enzo G. Castellari.\nTrama.\nIl giovane Peter e la sua fidanzata Anna sono sequestrati in casa da dei delinquenti il cui scopo \u00e8 uccidere il padre di Peter, magistrato che li aveva mandati in carcere.\nOgni tentativo di mettersi in contatto con l'esterno pare inutile quindi il giovane crea un corto circuito che lascia la villa nel buio pi\u00f9 completo. Segue una lotta che vede la morte non solo di tutti i malviventi ma anche di Anna. Al giovane non resta che attendere sanguinante il ritorno del padre.\nProduzione.\nIl film \u00e8 influenzato da pellicole americane come \"Gli occhi della notte\", \"Festa per il compleanno del caro amico Harold\" e \"Ore disperate\".\nLe scene sono state girate in ordine sequenziale presso gli studi di Cinecitt\u00e0 a Roma e in alcune location a Londra.\nL'attore Frank Wolff si \u00e8 suicidato nella sua camera d'albergo a Roma pochi mesi dopo la fine delle riprese nel dicembre 1971.\nDistribuzione.\nDistribuito nei cinema italiani il 6 aprile 1971, \"Gli occhi freddi della paura\" ha incassato complessivamente 197.089.000 di lire dell'epoca.\nIn Spagna \u00e8 uscito il 21 maggio 1972. Negli Stati Uniti \u00e8 stato distribuito coi titoli \"Cold Eyes of Fear\" e \"Desperate Moments\"."}
{"id": "1883846", "revid": "767487", "url": "https://it.wikipedia.org/wiki?curid=1883846", "title": "Ammazzali tutti e torna solo", "text": "Ammazzali tutti e torna solo \u00e8 un film del 1968 diretto da Enzo G. Castellari.\nTrama.\nDurante la guerra di secessione americana, il capitano Lynch dell'esercito confederato fa liberare il mercenario CLyde per affidargli una missione pericolosa: recuperare un carico d'oro dalla mani dei nordisti dentro il territorio nemico; Clyde accetta e si porta dietro sei uomini per aiutarlo, a cui promette la spartizione dell'oro; tuttavia Lynch ha anche ordinato a Clyde di sbarazzarsi dei complici una volta finito.\nIl gruppo riesce a infiltrarsi nel fortino nordista e sabota le sue difese, per poi iniziare una battaglia; alla fine, Clyde fugge via con l'oro mentre i complici stanno ancora sparando ai soldati; finita la battaglia i sei si mettono sulle tracce del capo, ma vengono catturati dai nordisti tutti e sette. Arrivati in un campo di prigionia, Clyde trova Lynch con l'uniforme nordista addosso; l'uomo ha ordito tutto il piano per prendere l'oro per se, usando delle pedine sacrificabili; ma Clyde non ha portato l'oro con se, lo ha lasciato indietro per non perderlo.\nA questo punto Lynch progetta di convincere alcuni dei 7 uomini a passare dalla sua parte e portarlo all'oro; ma Clyde trova il modo di scappare, e segue Lynch al fortino. Qui si svolge la resa dei conti tra i complici cui partecipa anche Lynch, mente alcuni tentano di ritrovare le casse nascoste sul fondo di un fiume; solo che le casse sono piene di sassi. Alla fine sopravviver\u00e0 rimarr\u00e0 il solo Clyde, che decider\u00e0 di tenersi l'oro, nascosto in un punto diverso da quello indicato.\nProduzione.\nIl film venne girato in varie citt\u00e0 della Spagna fra cui Almer\u00eda e Colmenar Viejo.\nDistribuzione.\nIl film venne distribuito in varie nazioni fra cui:\nCritica.\nSi notano molte assomiglianze nella trama con \"Quella sporca dozzina\" di cui viene definita una brutta copia, la prima parte del film risulta ben realizzata perdendosi poi nel finale con innumerevoli morti. Ma per gli amanti del genere e di Castellari, rimarr\u00e0 sempre un colpo da maestro."}
{"id": "1883850", "revid": "599013", "url": "https://it.wikipedia.org/wiki?curid=1883850", "title": "Leonardo Santiago", "text": "Caratteristiche tecniche.\nNel 2001 \u00e8 stato inserito nella lista dei migliori calciatori stilata da Don Bal\u00f3n.\nCarriera.\nLeonardo inizi\u00f2 la sua carriera alla scuola calcio Nova Safra di Rio de Janeiro nel quartiere Jacarezinho, dove Rom\u00e1rio trascorse i suoi primi anni della vita. All'et\u00e0 di 12 anni venne notato dagli osservatori del Feyenoord che lo portarono nella scuola giovani della societ\u00e0 a Varkenoord. Esord\u00ec in prima squadra a 17 anni il 19 agosto 2000 nella vittoria per 2-0 sull'AZ Alkmaar, azione che port\u00f2 problemi alla societ\u00e0 data la non possibilit\u00e0 delle squadre europee di schierare giocatori extracomunitari under-18.\nHa segnato il suo primo gol da professionista allo .\nNelle sue prime due stagioni al Feyenoord disput\u00f2 44 partite segnando quattro gol, ma soprattutto producendo diversi assist. Nella stagione 2001-2002 vinse la Coppa Uefa, ma da quel momento in poi pat\u00ec molti infortuni che lo portarono, in un periodo che and\u00f2 dall'agosto 2002 al dicembre 2005, a collezionare solamente undici presenze.\nNel gennaio 2006 si trasfer\u00ec al NAC Breda firmando un contratto di un anno e mezzo. Nonostante i problemi di compatibilit\u00e0 con l'allenatore Cees Lok, segn\u00f2 8 gol in 14 partite nella stagione regolare, laureandosi capocannoniere della squadra, ma si infortun\u00f2 nuovamente due giorni prima l'inizio dei play-off per non retrocedere chiudendo anzitempo la sua stagione.\nAppena due giorni prima dell'inizio dell'Eredivisie 2006-2007, Leonardo entr\u00f2 in contrasto con il nuovo allenatore Ernie Brandts, reo di volerlo schierare come ala sinistra, contrariamente alla volont\u00e0 del giocatore brasiliano che prediligeva la fascia destra.\nNel dicembre 2006 pass\u00f2 cos\u00ec all'Ajax per 750.000\u00a0\u20ac firmando un contratto di 2 anni e mezzo. Il 21 gennaio successivo esord\u00ec con la nuova maglia ma sei settimane dopo si lesion\u00f2 il crociato anteriore del ginocchio destro, costringendolo ad uno stop di sei mesi."}
{"id": "1883854", "revid": "104458", "url": "https://it.wikipedia.org/wiki?curid=1883854", "title": "Merete Fjeldavlie", "text": "Biografia.\nSciatrice specialista del supergigante, Merete Fjeldavlie ottenne il primo piazzamento di rilievo in carriera il 29 gennaio 1990, classificandosi 10\u00aa nello slalom gigante di Coppa del Mondo disputato a Santa Caterina Valfurva; in quella stagione si aggiudic\u00f2 anche la classifica di slalom gigante in Coppa Europa. Nella stagione successiva esord\u00ec ai Campionati mondiali, chiudendo al 14\u00ba posto il supergigante iridato di Saalbach-Hinterglemm 1991.\nIl 26 gennaio 1992 conquist\u00f2 a Morzine in supergigante il primo podio in Coppa del Mondo (3\u00aa dietro all'italiana Deborah Compagnoni e all'austriaca Ulrike Maier); in seguito prese parte ai XVI Giochi olimpici invernali di , sua unica presenza olimpica, classificandosi 15\u00aa nello slalom gigante, 22\u00aa nello slalom speciale e non portando a termine il supergigante e la combinata. Nell'ultimo scorcio di quella stagione ottenne la sua unica vittoria e il suo ultimo podio in Coppa del Mondo, rispettivamente l'8 marzo a Vail (precedendo, nell'ordine, l'austriaca Petra Kronberger e la francese Carole Merle) e il 19 marzo a Crans-Montana (2\u00aa alle spalle della Merle), in entrambi i casi in supergigante. Fu la sua migliore stagione in Coppa del Mondo, con il 21\u00ba posto nella classifica generale e il 2\u00ba in quella di supergigante vinta dalla Merle per 108 punti.\nAi Mondiali della Sierra Nevada del 1996 fu 27\u00aa in supergigante; tre stagioni dopo conquist\u00f2 in discesa libera a Meg\u00e8ve, il 5 e 6 gennaio 1999, la sua ultima vittoria e il suo ultimo podio (2\u00aa) in Coppa Europa. Convocata nel 2001 per i Mondiali di Sankt Anton am Arlberg, sua ultima presenza iridata, si piazz\u00f2 9\u00aa nella discesa libera e 21\u00aa nel supergigante. Termin\u00f2 l'attivit\u00e0 agonistica il 22 dicembre dello stesso anno con il supergigante di Coppa del Mondo disputato a Sankt Moritz, non concludendo la prova.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante\nCoppa Europa.\nCoppa del Mondo - vittorie.\nLegenda:\nDH = discesa libera\nAustralia New Zealand Cup.\nAustralia New Zealand Cup - vittorie.\nLegenda:\nGS = slalom gigante"}
{"id": "1883856", "revid": "122989692", "url": "https://it.wikipedia.org/wiki?curid=1883856", "title": "Chiara Gensini", "text": "Biografia.\nNata a Roma da padre italiano e da madre greca, si \u00e8 diplomata alla \"London Drama School\" di Londra e inoltre ha conseguito il diploma di V e VI anno alla Guildhall di Londra.\nA Roma ha frequentato il corso di acting di Jenny Tamburi e quello di Bernard Hiller nel 2006. \nLavora in teatro, cinema e televisione. Tra i suoi lavori, ricordiamo i film \"Tickets\" (2005), regia di Ken Loach, e \"Decameron Pie\" (2007), regia di David Leland, e le fiction televisive \"Nati ieri\" (2006), \"L'uomo della carit\u00e0 - Don Luigi Di Liegro\" (2007), \"Capri 2\" (2008), \"I Cesaroni 3\" (2009), L'Ispettore Coliandro (2009) ed Un medico in famiglia 8 (2013).\nNel 2009 partecipa all'episodio \"Fanciulle in fiore\" del film \"I mostri oggi\", regia di Enrico Oldoini.\nTra il 2011 e il 2012 la si vede sia ne \"I liceali 3\", sia in \"R.I.S. Roma 2 e 3\".\nNel 2012 appare anche nella serie televisiva \"Rex\".\nNel 2014 veste i panni della protagonista Desdemona Metus nel trailer de \"L'Insonne\", progetto cinematografico basato sull'omonimo fumetto.\nNel 2018 partecipa come attrice protagonista nel film \"The Waiter\" di Steve Krikris, recitando le sue battute in greco."}
{"id": "1883863", "revid": "767487", "url": "https://it.wikipedia.org/wiki?curid=1883863", "title": "I tre che sconvolsero il West (Vado, vedo e sparo)", "text": "I tre che sconvolsero il West (Vado, vedo e sparo) \u00e8 un film del 1968 diretto da Enzo G. Castellari.\nTrama.\nKean vuole impadronirsi di una grossa somma nascosta in una diligenza. Un bandito gli rovina il colpo e Clay Watson \u00e8 sulle tracce del malloppo."}
{"id": "1883864", "revid": "767487", "url": "https://it.wikipedia.org/wiki?curid=1883864", "title": "Jan-Arie van der Heijden", "text": "Caratteristiche tecniche.\n\u00c8 un centrocampista difensivo che pu\u00f2 essere impiegato come difensore centrale."}
{"id": "1883869", "revid": "2196166", "url": "https://it.wikipedia.org/wiki?curid=1883869", "title": "Cisterna romana (Affile)", "text": "Cisterna di epoca romana sita ad Affile, in provincia di Roma.\nDescrizione.\n\u00c8 a pianta rettangolare. Le misure sono: 2,98 metri (10 piedi romani) per 17 circa, lo spessore dei muri \u00e8, invece, 60\u00a0cm (2 piedi romani), coperta da una volta a botte, realizzata in \"opera cementizia\".\nAll'esterno vi sono tracce in \"opus reticolatum\", mentre all'interno non vi sono rivestimenti, almeno non visibilmente ad eccezione di tracce d'intonaco sulla volta. Un'apertura di circa un metro consentiva di attingere l'acqua dalla cisterna.\nFu donata nel 1005 al Monastero di San Benedetto di Subiaco.\nLa chiesa di Sant'Angelo \"supra cisternam\" con l'annesso monastero.\nNel 999 Ottone III fece costruire una chiesa dedicata a San Michele Arcangelo, San Benedetto e Sant'Adalberto, detta pi\u00f9 semplicemente chiesa di Sant'Angelo. Di questa chiesa e dell'annesso monastero non ne rimane nulla. Risultano scomparsi gi\u00e0 nel XVI secolo, tuttavia rimane citata per la 1\u00aa volta l'11 agosto del 999.\nL'edificio ad est.\n10 metri circa ad est vi \u00e8 una costruzione, nonostante un intonaco moderno, vi si possono ammirare brandelli in \"opus reticolatum\" in blocchetti di pietra calcarea irregolari. Si tratta di un edificio a pianta rettangolare.\nIl piano inferiore, oggi adibito a cantina, conserva tratti di pareti originarie in \"opus mixtum\" con alcuni pezzi in \"opus reticolatum.\" Le pareti sono alte 55 centimetri (circa 2 piedi romani) e rifacimenti in laterizio in tre filari alti 16 centimetri cadauno. Il pavimento \u00e8 in cocciopesto."}
{"id": "1883870", "revid": "1310927", "url": "https://it.wikipedia.org/wiki?curid=1883870", "title": "J\u00fcrgen Colin", "text": "Carriera.\nInizia la sua carriera professionistica con il , dopo aver giocato per i dilettanti dell'HMS. Debutta in Eredivisie il 22 agosto 2001 nella vittoria per 3-2 contro l'FC Den Bosch. Gioca altre tre partite poi viene ceduto in prestito al KRC Genk, con il quale vince il campionato belga.\nLa stagione seguente viene nuovamente ceduto in prestito, stavolta al NAC Breda, con il quale gioca tutte le partite della stagione. Nel 2003-2004 torna al PSV, giocando 20 partite. Poco dopo passa al NAC Breda. Dopo la stagione 2004-2005 si trasferisce in Inghilterra al Norwich City, squadra che milita in Football League Championship. Nella stagione 2005-2006 parte titolare e poi perde il posto da terzino destro a vantaggio di Craig Fleming. Nella stagione successiva ritorna titolare, ma quando viene assunto il nuovo allenatore Peter Grant, perde il posto a vantaggio di Andy Hughes.\n Fa il suo debutto con l'Ajax nella Johan Cruijff Schaal, nella partita vinta per 1-0 sul PSV, questo \u00e8 il suo secondo trofeo vinto. In campionato gioca poco e cos\u00ec nell'agosto 2008 si trasferisce in Spagna allo Sporting de Gij\u00f3n, squadra che milita nella Primera Divisi\u00f3n, firmando un contratto annuale. Comincia la stagione da titolare, perdendo il posto dopo la sconfitta per 1-7 contro il .\nIl 25 agosto 2009 Colin passa a parametro zero all'RKC Waalwijk, in Eredivisie."}
{"id": "1883871", "revid": "17609072", "url": "https://it.wikipedia.org/wiki?curid=1883871", "title": "San Gabriele arcangelo", "text": ""}
{"id": "1883873", "revid": "2174468", "url": "https://it.wikipedia.org/wiki?curid=1883873", "title": "Giuliana Albisetti Rotondi", "text": "Biografia.\nAllieva del Conservatorio di Santa Cecilia di Roma, si \u00e8 perfezionata con Nicanor Zabaleta all'Accademia Chigiana di Siena, ottenendovi i premi \"Ambron Almagi\u00e0\" e \"Accademia\".\n\u00c8 stata prima arpa presso l'Orchestra del Teatro La Fenice di Venezia, dopo aver conseguito il secondo premio al Concorso Internazionale d'Arpa svoltosi in Israele nel 1962 e al Concours International d'Execution Musicale di Ginevra del 1964.\nHa insegnato presso i conservatori di Torino e di Milano.\nHa svolto un'intensa attivit\u00e0 concertistica in Italia e all'estero dedicandosi in particolar modo al repertorio contemporaneo. Le sono state dedicate composizioni da Franco Donatoni, Enrico Renna e Franco Balliana, oltre che dal marito Umberto Rotondi.\nA suo nome \u00e8 stato intitolato il Concorso internazionale di composizione e di esecuzione per arpa \"Giuliana Albisetti\", ideato ed istituito nel 2002 da Valeria Madini Moretti. Il Concorso \u00e8 stato organizzato fino al 2007 ed \u00e8 in fase di programmazione per l'anno 2022."}
{"id": "1883874", "revid": "1310927", "url": "https://it.wikipedia.org/wiki?curid=1883874", "title": "Jeffrey Sarpong", "text": ""}
{"id": "1883877", "revid": "106391535", "url": "https://it.wikipedia.org/wiki?curid=1883877", "title": "Abisare", "text": "Vissuto nel quarto secolo a.C., regn\u00f2 sul paese a nord del regno di Poro, di cui era amico, nella regione sud-orientale dell'attuale Kashmir. Dopo la vittoria su Poro, Alessandro Magno ebbe da lui assicurazioni di sottomissione e lo lasci\u00f2 in possesso dei suoi domini che nel 325 a.C., anno della morte del principe, passarono al figlio."}
{"id": "1883878", "revid": "767487", "url": "https://it.wikipedia.org/wiki?curid=1883878", "title": "Quella sporca storia nel West", "text": "Quella sporca storia nel West \u00e8 un film del 1968 diretto da Enzo G. Castellari.\nTrama.\nJohnny, ex militare, scopre che il padre viene ucciso dal bandito Santana e che la madre ha sposato il fratello del marito ucciso."}
{"id": "1883879", "revid": "599013", "url": "https://it.wikipedia.org/wiki?curid=1883879", "title": "Laurent Delorge", "text": ""}
{"id": "1883880", "revid": "320578", "url": "https://it.wikipedia.org/wiki?curid=1883880", "title": "Senza scopo di lucro", "text": ""}
{"id": "1883881", "revid": "125720828", "url": "https://it.wikipedia.org/wiki?curid=1883881", "title": "Emblema della Macedonia del Nord", "text": "L'emblema della Macedonia del Nord (\u0413\u0440\u0431\u043e\u0442 \u043d\u0430 \u041c\u0430\u043a\u0435\u0434\u043e\u043d\u0438\u0458\u0430) \u00e8 il simbolo araldico ufficiale del Paese, adottato il 16 novembre 2009.\nDescrizione.\nEsso \u00e8 composto da due ghirlande di tabacco, frumento e frutti di papavero uniti da una banda decorata con i ricami tradizionali dei costumi macedoni. Al centro dell'emblema si vede il profilo stilizzato del lago di Ocrida e dei Monti \u0160ar con alle spalle un sole che sorge, il tutto sormontato da un arco. Lo stile dell'emblema ricorda quello della Jugoslavia. Tale emblema venne adottato il 27 giugno 1946 dall'assemblea popolare della Repubblica Socialista di Macedonia.\nCon l'indipendenza raggiunta nel 1991 da pi\u00f9 parti si \u00e8 chiesto di cambiare l'emblema dello Stato. Nel 1992 venne proposto uno scudo con un leone di colore giallo su sfondo rosso. La proposta venne rigettata sia per la somiglianza con lo stemma della vicina Bulgaria sia per le proteste della comunit\u00e0 albanese che non si sentiva rappresentata dal nuovo stemma. Alla fine si mantenne il vecchio emblema, limitandosi perlopi\u00f9 ad eliminare la stella rossa che lo coronava, tipica della simbologia comunista."}
{"id": "1883885", "revid": "131358", "url": "https://it.wikipedia.org/wiki?curid=1883885", "title": "Rad Belgrado", "text": ""}
{"id": "1883889", "revid": "599013", "url": "https://it.wikipedia.org/wiki?curid=1883889", "title": "Filip \u0110or\u0111evi\u0107", "text": "Caratteristiche tecniche.\nSoprannominato \"Il Cobra\", \u00e8 una prima punta centrale dotata di un fisico imponente. Pur avendo nella forza fisica la sua qualit\u00e0 prevalente, ha anche una spiccata tecnica di base, che gli consente di fornire assist ai compagni di squadra. Il suo tallone d'achille \u00e8 il limitato fiuto del goal.\nCarriera.\nClub.\nGli inizi in Serbia.\nCresciuto nelle giovanili della Stella Rossa di Belgrado, esordisce con la prima squadra del club serbo nella stagione 2005-2006 dove totalizza una sola presenza in campionato. In questa stagione, anche se non fu uno dei protagonista, pot\u00e9 festeggiare la vittoria dei due titoli vinti dal suo club: Il Campionato serbomontenegrino e la Coppa di Serbia e Montenegro.\nLa stagione successiva, viene ceduto in prestito nella seconda divisione del campionato serbo di calcio. Per un'intera stagione veste la maglia del Rad Belgrado, dove disputa un totale di 35 partite nelle quali segna 16 reti. Per la stagione 2007-2008 fa ritorno al suo vecchio club d'origine, nel quale continua a trovare poco spazio, difatti nella sessione invernale del calciomercato viene ceduto nuovamente in prestito al club francese del Nantes.\nNantes.\nNel gennaio del 2008 passa al Nantes militante nella Ligue 2, seconda divisione del calcio francese. Esordisce l'11 gennaio successivo, nella vittoria per 2-1 contro la Ch\u00e2teauroux, subentrando a Lo\u00efc Guillon al 62'. Il primo gol in terra francese arriva l'11 febbraio 2008 contro il Brest, prima subentra ad Aur\u00e9lien Capoue al 69' ed al minuto 82 firma il momentaneo 2-0 contro gli avversari, la partita si concluder\u00e0 2-1. Il 25 febbraio successivo sigla la sua prima doppietta con la nuova maglia, in occasione della partita vinta per 2-1 contro il Sedan; anche in questa occasione non parte titolare, ma dopo aver sostituito il compagno di squadra Nicolas Gouss\u00e9, al minuto 57, cinque minuti dopo apre le marcature della partita e negli ultimi istanti della partita la chiude siglando il 2-1 finale. A fine stagione, anche grazie al suo contributo (19 presenze totali e 7 reti), il Nantes si piazza al secondo posto, dietro il Le Havre, che gli permette di essere promosso in Ligue 1.\nIl club francese decide di riscattare il giovane attaccante serbo, che esordisce nella massima categoria francese il 9 agosto 2008 nella sconfitta per 2-1 contro l'Auxerre. Il primo gol, in Ligue 1, arriva il 29 novembre 2008 nella vittoria per 2-0 contro la neopromossa del Le Havre, Djordjevic apre le marcature della partita al minuto 68 per poi uscire pochi minuti dopo. Il 17 gennaio 2009 sigla il suo secondo ed ultimo gol stagionale nella massima serie francese, in occasione della sconfitta per 2-1 contro il Bordeaux. La stagione nel massimo campionato francese non \u00e8 delle migliori, ne per il Nantes ne per l'attaccante serbo, infatti il club viene retrocesso nuovamente in Ligue 2.\nDopo quattro stagioni passate in Ligue 2, nella stagione 2012-2013, Djordevic trascina nuovamente il Nantes alla promozione in Ligue 1. L'attaccante serbo, in questa stagione, sigla ben 20 reti che permettono ai \"canarini\" di piazzarsi al terzo ed ultimo posto utile per la promozione. Il 5 ottobre 2013 mette a segno la sua prima doppietta in Ligue 1, in occasione della vittoria per 3-0 contro l'Evian.\nLazio.\nIl 19 marzo 2014 annuncia di aver firmato un contratto, fino al 2018, con il club italiano della Lazio, che aveva depositato il contratto presso la Lega Calcio il 20 gennaio precedente. Esordisce il 24 agosto 2014 in occasione della partita di Coppa Italia, vinta 7-0, contro il Bassano Virtus. Il 31 agosto successivo fa il suo esordio anche nel campionato italiano nella sconfitta esterna, per 3-1, contro il Milan. Il 29 settembre 2014 realizza una tripletta nella partita vinta, per 4-0, in casa del Palermo, mettendo a segno i suoi primi gol con la maglia biancoceleste. Il 24 gennaio 2015, in occasione della partita casalinga, vinta per 3-1, contro il Milan, subisce un trauma distorsivo alla caviglia destra e sottoponendosi ad esami clinici e strumentali si \u00e8 riscontrata una frattura spiroide scomposta del malleolo peroneale destro che lo porter\u00e0 a stare fuori dai campi per un periodo vicino ai 3 mesi. Torna in campo il 3 maggio 2015 in occasione del pareggio esterno, per 1-1, contro l'Atalanta. Il 20 maggio 2015 perde la finale di Coppa Italia dove la Lazio viene sopraffatta dalla Juventus per 2-1. Conclude la sua prima stagione alla Lazio con 27 presenze e 9 gol in totale.\nLa seconda stagione si apre l'8 agosto 2015 con la sconfitta nella Supercoppa italiana 2015, per 2-0, contro i Campioni d'Italia della Juventus. Il 5 novembre successivo mette a segno le sue prime due marcature in campo internazionale, in occasione della trasferta di Europa League vinta, per 0-2, contro i norvegesi del Rosenborg. Chiude la seconda stagione in \"biancoceleste\" con un bottino di 32 presenze e 6 reti.\nIl 17 maggio 2017 perde la sua seconda finale di Coppa Italia poich\u00e9 la sua squadra viene superata, per 2-0, dalla Juventus.\nChievo.\nIl 13 giugno 2018, dopo aver trascorso una stagione da fuori rosa alla Lazio, firma un contratto triennale con il . Debutta il 18 agosto, in occasione della prima giornata di campionato contro la Juventus (2-3), subentrando al 67' a Mariusz St\u0119pi\u0144ski. Il 27 gennaio 2019 segna il primo gol con i clivensi nella partita persa con la Fiorentina (3-4). Chiude con quell'unico gol in 13 presenze una stagione caratterizzata dalla retrocessione del club in Serie B con diverse giornate d'anticipo.\nConfermato anche nella successiva stagione tra i cadetti, il 30 agosto segna il proprio primo gol in Serie B, nella partita con l'Empoli (1-1). Nonostante qualche acciacco fisico, termina la stagione con 10 reti, di cui una durante i play-off. In quella successiva, complici maggiori infortuni, non scende in campo con continuit\u00e0, concludendo l'annata con soli 4 goal. A fine anno rimane svincolato, non rinnovando il proprio contratto con il club clivense.\nNazionale.\nEsordisce con la maglia della nazionale maggiore serba il 14 novembre 2012, in occasione della partita amichevole, disputata a San Gallo, in Svizzera, contro il Cile; Djordevic entra al 46' al posto di Marko \u0160\u0107epovi\u0107 e appena tre minuti dopo sigla il proprio primo gol in nazionale (la partita verr\u00e0 poi vinta per 3-1 dai serbi).\nStatistiche.\nPresenze e reti nei club.\n\"Statistiche aggiornate al 29 Agosto 2021.\""}
{"id": "1883892", "revid": "47767", "url": "https://it.wikipedia.org/wiki?curid=1883892", "title": "Filip Djordjevic", "text": ""}
{"id": "1883894", "revid": "599013", "url": "https://it.wikipedia.org/wiki?curid=1883894", "title": "Dennis Gentenaar", "text": ""}
{"id": "1883897", "revid": "13604", "url": "https://it.wikipedia.org/wiki?curid=1883897", "title": "Torre San Niccol\u00f2", "text": ""}
{"id": "1883898", "revid": "116944", "url": "https://it.wikipedia.org/wiki?curid=1883898", "title": "Capitale (scrittura)", "text": ""}
{"id": "1883899", "revid": "124209727", "url": "https://it.wikipedia.org/wiki?curid=1883899", "title": "Robbert Schilder", "text": ""}
{"id": "1883902", "revid": "785863", "url": "https://it.wikipedia.org/wiki?curid=1883902", "title": "DisneyMania 5", "text": "DisneyMania 5 \u00e8 il quinto disco della serie \"DisneyMania\", in cui artisti contemporanei cantano brani classici Disney con un ritmo pi\u00f9 moderno. L'album \u00e8 stato messo in commercio il 27 marzo 2007.\nIl disco.\n\"DisneyMania 5\" contiene canzoni cantate da alcune star di High School Musical, come Vanessa Hudgens, Lucas Grabeel, Ashley Tisdale, Corbin Bleu."}
{"id": "1883904", "revid": "287204", "url": "https://it.wikipedia.org/wiki?curid=1883904", "title": "Ant\u00f3nio Teixeira", "text": "All'et\u00e0 di nove anni giunse a Roma come uno \"scolaro reale\", dove rimase fino alla 1728, anno in cui torn\u00f2 nella citt\u00e0 natale. A Lisbona fu eletto cappellano e cantante della cattedrale e inizi\u00f2 a scrivere le sue prime composizioni profane, ossia alcuni componimenti vocali per i membri dell'aristocrazia: tra questi si ricorda in particolare \"Gli sposi fortunati\", rappresentato nella casa di Ant\u00f3nia Joaquina de Menezes de Lavra durante il carnevale del 1732, e il \"Componimento drammatico da cantarsi in occasione delle felicissime nozze dell'Illust. ed Eccelent. Signora D. Giovanna Perpetua di Bargan\u00e7a\", dato durante il carnevale del 1738. Inoltre compose due opere con testi in portoghese prodotti dall'avvocato brasiliano Ant\u00f3nio Jos\u00e9 da Silva. Lo scrittore portoghese Jos\u00e9 Mazza ipotizza che Teixeira in realt\u00e0 produsse ben 7 opere basate sui libretti di de Silva, il quale fu condannato al rogo dall'inquisizione nel 1739; questi lavori teatrali sarebbero stati dunque stati rappresentati tutti al Teatro do Bairro Alto di Lisbona tra il 1733 e il 1739. Il 28 novembre 1765 divenne membro dell\"'Irmandade de Santa Cec\u00edlia\".\nSia la musica operistica che quella sacra di Teixeira si basa sullo stile italiano dell'epoca; il suo lavoro chiesastico pi\u00f9 importante \u00e8 il Te Deum per 20 voci per la chiesa di San Rocco, un lavoro in grande scala che risente dell'influsso della maniera policorale del barocco romano."}
{"id": "1883906", "revid": "123435988", "url": "https://it.wikipedia.org/wiki?curid=1883906", "title": "Stemma dell'Azerbaigian", "text": "Lo stemma della Repubblica dell'Azerbaigian (in azero: \"Az\u0259rbaycan Respublikas\u0131n\u0131n D\u00f6vl\u0259t Gerbi\") \u00e8 uno dei simboli ufficiali dello Stato dell'Azerbaigian (insieme alla bandiera e all'inno). Lo stemma statale della Repubblica dell'Azerbaigian \u00e8 un simbolo dell'indipendenza dello Stato ed \u00e8 un misto di elementi storici e moderni. \nEsso \u00e8 composto da un fuoco (il paese \u00e8 conosciuto con il soprannome di \"paese del fuoco eterno\") al centro di una stella ad otto punte di colore bianco. Intorno alla stella si trovano tre cerchi di colore verde, rosso e blu, i colori del paese presenti anche sulla bandiera. \nLo stemma attuale \u00e8 diventato ufficiale nel 1992, dopo la dichiarazione di indipendenza azera, ed \u00e8 andato a sostituire il precedente emblema della repubblica sovietica.\nDescrizione.\nLa pratica di collocare gli emblemi di Stato sugli scudi \u00e8 molto diffusa nel mondo dell'arte araldica. Lo scudo viene usato dalle persone per migliaia di anni per proteggersi ed anche a dimostrare simboli nazionali. Ovviamente, questo \u00e8 uno dei pi\u00f9 importanti strumenti militari nazionali nei paesi orientali, un simbolo d'eroismo. A differenza dell'Occidente, lo scudo orientale \u00e8 rotondo. L'immagine di stemma statale su scudo serve come la dimostrazione di appartenenza dell'Azerbaigian alla civilt\u00e0 orientale. La stella a otto punte al centro dello scudo \u00e8 un simbolo del sole. Il sole (e anche la luna) \u00e8 \"eterna, permanente, vita\" nel mondo dell'arte araldica. Il sole \u00e8 rappresentato in bianco, che significa \"serenit\u00e0, pace\". Nel centro di stemma ci sono le fiamme, che simboleggiano la \"Terra del fuoco\". I colori usati sullo stemma sono i colori della bandiera nazionale della Repubblica dell'Azerbaigian. La stella a otto punte simboleggia gli otto rami del popolo turco. Dal basso c'\u00e8 una corona di spighe di grano e rami di quercia. La corona di spighe simboleggia la ricchezza e la fertilit\u00e0. I rami della quercia simboleggiano forza e potenza.\nStoria.\nIl 30 gennaio 1920, il governo della Repubblica Democratica dell'Azerbaigian adott\u00f2 una risoluzione per dichiarare un concorso per le proposte di bozze dell'inno nazionale, lo stemma dello Stato e la stampa:\n \"Concedere al Ministro della Pubblica Istruzione di annunciare un concorso per la presentazione di progetti dell'inno nazionale, l'emblema dello stato e la stampa con un premio di 50 mila rubli per il primo nella classifica e 25 mila rubli per il secondo\".\nIl concorso doveva essere terminato il 1\u00ba maggio 1920. Tuttavia, a seguito della caduta della Repubblica Democratica dell'Azerbaigian, avvenuta il 28 aprile 1920, la stemma non \u00e8 stato adottato. Va notato che il disegno dello stemma, creato dal duce georgiano Aleksandr Shervashidze, che visse a Baku, fu ancora conservato.\nDopo aver ottenuto l'indipendenza nel 1991 dall'URSS, l'Azerbaigian annunci\u00f2 un concorso per la presentazione del progetto di stemma della Repubblica dell'Azerbaigian. A questo scopo fu creata una commissione speciale. Ma nessuno dei progetti presentati vennero approvati dai membri del parlamento, e quindi fu richiamata l'attenzione sulla bozza conservata di stemma della Repubblica Democratica dell'Azerbaigian. La composizione originale di questo stemma \u00e8 stata conservata e solo piccoli dettagli (fiamma, foglie di quercia e spighe di grano) sono stati perfezionati dall'artista R. Mamedov. Secondo la legge della Costituzione del 19 gennaio 1993, sono state approvate le immagini a colori e in bianco e nero dell'emblema di Stato della Repubblica dell'Azerbaigian. Il 23 febbraio 1993, il presidente dell'Azerbaigian Abulfaz Elchibey approv\u00f2 il \"Regolamento sull'emblema di Stato della Repubblica dell'Azerbaigian\"."}
{"id": "1883907", "revid": "48706", "url": "https://it.wikipedia.org/wiki?curid=1883907", "title": "Disneymania 5", "text": ""}
{"id": "1883908", "revid": "599013", "url": "https://it.wikipedia.org/wiki?curid=1883908", "title": "Ivan Obradovi\u0107", "text": "Caratteristiche tecniche.\nIl suo ruolo naturale \u00e8 quello di terzino sinistro, ma \u00e8 utilizzabile anche da difensore centrale. Il suo punto di forza sono le ottime capacit\u00e0 fisiche, le quali gli permettono anche in fase di costruzione di essere determinante al fine del gioco. Elegante anche come centrale, \u00e8 abile nell'anticipare l'avversario.\nCarriera.\nClub.\nCresciuto nelle giovanili del , debutta in prima squadra nel 2007 in una partita di campionato contro il Vojvodina. Ha vinto per due volte il campionato serbo di calcio e la Coppa di Serbia ottenendo 55 presenze e 1 gol. Nel 2006-2007 ha giocato anche per il Fudbalski klub Teleoptik con cui ha collezionato 20 presenze.\nIl 23 agosto 2009 passa al Real Saragozza, firmando un contratto quinquennale. Il 29 agosto ha debuttato nella Liga spagnola nella partita vinta 1-0 contro il Tenerife, entrando in campo a un minuto dalla fine al posto di Ikechukwu Uche. Dal 2009 al 2014 ha collezionato con gli spagnoli 47 presenze in campionato.\nNel 2014-2015 ha giocato per il Malines, collezionando 30 presenze e 1 gol, mentre nell'estate 2015 si \u00e8 trasferito al Royal Sporting Club Anderlecht.\nL'11 luglio 2019 si \u00e8 trasferito al Klub Pi\u0142karski Legia Warszawa.\nNazionale.\nObradovi\u0107 ha esordito con la nazionale della Serbia il 6 settembre 2008, in una sfida contro le Isole F\u00e6r \u00d8er valida per le qualificazioni al campionato mondiale di calcio 2010, mentre ha segnato il suo primo gol il 15 ottobre del 2008, in una partita giocata contro la Nazionale austriaca.\n\u00c8 stato convocato da Radomir Anti\u0107 per il campionato mondiale del 2010 in Sudafrica, competizione in cui ha giocato per novanta minuti nella partita della fase a gironi contro l'Australia."}
{"id": "1883909", "revid": "287204", "url": "https://it.wikipedia.org/wiki?curid=1883909", "title": "Ivan Obradovic", "text": ""}
{"id": "1883910", "revid": "1935652", "url": "https://it.wikipedia.org/wiki?curid=1883910", "title": "Fulvio Giulio della Corgna", "text": "Figlio del nobile perugino Francia della Corgna e di Jacopa Ciocchi del Monte, era nipote per parte di madre del papa Giulio III e bisnipote del cardinale Antonio Maria Ciocchi del Monte. Fu coreggente del marchesato di Castiglione del Lago (1563-1583).\nBiografia.\nEntr\u00f2 giovane nell'Ordine di San Giovanni di Gerusalemme (O.S.Io.Hieros.), dove prese il nome di religione di Giulio in onore dello zio papa. Entr\u00f2 alla corte del prozio cardinal Ciocchi del Monte, a Perugia.\nVescovo di Perugia e cardinale.\nVescovo di Perugia dal 5 maggio 1550 al 22 marzo 1553, fu creato cardinale prete il 20 novembre 1551 dallo zio Giulio III con il titolo di Santa Maria in Via, creato \"ex novo\". Divenne, poi, governatore di Norcia e Montagna il 15 dicembre 1550.\nSu richiesta di Cosimo de' Medici, duca di Firenze, fu nominato amministratore di Spoleto perch\u00e9 calmasse i violenti tumulti verificatisi in quella citt\u00e0 il 22 marzo 1553.\nFu legato pontificio ad Ascoli e Rieti dal 16 febbraio 1554.\nAvendo avvisato suo fratello Ascanio della decisione di Paolo IV di arrestarlo perch\u00e9 in comunicazione segreta con gli agenti del re Filippo II di Spagna, lo stesso Papa lo fece arrestare mentre si recava al concistoro del 27 luglio 1556; lo priv\u00f2 del titolo cardinalizio e lo rinchiuse in Castel Sant'Angelo, ma quando gli spagnoli giunsero vicino a Roma, il pontefice dovette liberarlo e ripristinarlo nel suo rango.\nMarchese di Castiglione del Lago.\nNel 1560 divenne governatore di Castel della Pieve. Dal 1563 al 1583 fu coreggente del marchesato di Castiglione del Lago insieme al fratello Ascanio e al nipote Diomede, figlio della sorella Laura. Risiedette fastosamente nella Villa del Colle del Cardinale, ma anche nel castello di Pieve del Vescovo (Corciano), nella palazzina di caccia dell'abbazia dei Sette Frati di Pietrafitta, cos\u00ec pure nell'appartamento del palazzo di Castiglione e soprattutto nel palazzo Salviati alla Lungara di Roma, dove morir\u00e0 Ascanio, nel 1571, e lui stesso. Da ricordare che Fulvio ampli\u00f2 nel 1581 gli Statuti del marchesato castiglionese (Danni Dati), emanati dal fratello e completati in seguito dal nipote Diomede nel 1592.\nTorn\u00f2 alla sede di Perugia dal 6 settembre 1564 al 5 maggio 1574.\nCardinale di Albano.\nEbbe vari titoli cardinalizi: San Bartolomeo all'Isola dal 29 maggio 1555; Santo Stefano al Monte Celio dal 20 settembre 1557. Fu Camerlengo del Sacro Collegio dal 15 gennaio 1561 al 9 gennaio 1562. Detenne, altres\u00ec, il titolo di Sant'Agata alla Suburra (\"pro illa vice\" titolo presbiterale) dal 18 maggio 1562; Sant'Angelo in Pescheria (\"pro illa vice\" titolo presbiterale) dal 7 febbraio 1565; San Lorenzo in Lucina dal 30 gennaio 1566; Sant'Adriano al Foro (\"pro illa vice\" titolo presbiterale) dal 3 marzo 1567.\nFulvio divenne cardinale vescovo di Albano, essendo il pi\u00f9 anziano dei porporati della curia romana il 5 maggio 1574. In tale momento rinunci\u00f2 alla sede di Perugia a causa dei decreti del Concilio di Trento che proibivano l'accumulo delle cariche episcopali.\nFu lui che raccomand\u00f2 lo scrittore Scipione Tolomei presso il futuro Sisto V, al fine di fargli ricoprire la carica di segretario, che il letterato perugino indi svolger\u00e0 per quasi 30 anni al servizio della famiglia della Corgna. Anche il poeta Cesare Caporali cur\u00f2 la cancelleria del cardinale della Corgna: non contento del trattamento che l'austero Fulvio gli riserv\u00f2, in un suo poemetto lo critic\u00f2 senza mezzi termini.\nCardinale di Porto-Santa Rufina e ultimi anni.\nGiunse infine alla sede di Porto e Santa Rufina il 5 dicembre 1580, titolarit\u00e0 propria del vice-decano del collegio cardinalizio.\nMor\u00ec, di idropisia, a Roma il 2 marzo 1583, e fu sepolto nella cappella Del Monte nella chiesa di San Pietro in Montorio, vicino ai parenti della famiglia materna, cui appartenne Giulio III, fratello della madre Jacopa. Il cardinale fu l'ultimo esponente maschile dei della Corgna: la dinastia castiglionese continu\u00f2 con il nipote Diomede.\nLa lapide della sua tomba recita:\nConclave.\nDurante il suo cardinalato Fulvio Giulio della Corgna partecip\u00f2 ai seguenti conclavi:\nSuccessione apostolica.\nLa successione apostolica \u00e8:"}
{"id": "1883911", "revid": "110157", "url": "https://it.wikipedia.org/wiki?curid=1883911", "title": "Pi\u017ema (affluente della Vjatka)", "text": "La Pi\u017ema () \u00e8 un fiume della Russia europea orientale, affluente di destra del fiume Vjatka (bacino idrografico della Kama). Scorre nell'Oblast' di Ni\u017enij Novgorod e nell'Oblast' di Kirov. \nIl fiume ha origine a sud-est della cittadina di \u0160achun'ja, scorrendo in direzione settentrionale; a nord del villaggio di Pi\u017ema gira a est lungo un terreno pianeggiante e svolta ancora a sud-est. Inizia poi un corso tortuoso verso est che mantiene sino alla foce nella Viatka a 400\u00a0km dalla foce, nei pressi di Sovetsk. Ha una lunghezza di 305\u00a0km, il suo bacino \u00e8 di 15\u00a0000\u00a0km\u00b2. \nGela da met\u00e0 novembre, sino alla seconda met\u00e0 di aprile. I maggiori affluenti sono l'Jaran' (lungo 151\u00a0km) e la Nemda (162\u00a0km) ambedue provenienti dalla destra idrografica."}
{"id": "1883912", "revid": "1060", "url": "https://it.wikipedia.org/wiki?curid=1883912", "title": "Diocesi di Perugia", "text": ""}
{"id": "1883919", "revid": "670021", "url": "https://it.wikipedia.org/wiki?curid=1883919", "title": "Fontana di Nettuno (Berlino)", "text": "La fontana di Nettuno (in tedesco \"Neptunbrunnen\", in passato \"Kaiserbrunnen\", poi \"Schlo\u00dfbrunnen\" oppure anche \"Begasbrunnen\") \u00e8 una fontana che si trova a Berlino, nel quartiere di Mitte. \u00c8 posta sotto tutela monumentale (\"Denkmalschutz\").\n\u00c8 posta nel grande spazio verde centrale che circonda la torre della televisione; fronteggia, oltre alla stessa torre, il \"Rotes Rathaus\" e il \"Marx-Engels-Forum\" e la Marienkirche.\nLa fontana fu progettata e realizzata da Reinhold Begas nel 1886. Originariamente si trovava sullo \"Schlossplatz\", di fronte alla facciata meridionale del castello; fu trasferita nella posizione attuale nel 1969, con il \"ridisegno socialista\" delle aree centrali di Berlino Est.\nDi impostazione neobarocca, rimanda alle fontane barocche romane di Bernini e a quelle presenti nel parco della Reggia di Versailles progettate per il Re Sole.\nLa figura principale, quella del dio greco-romano Nettuno \u00e8 raffigurata al centro della fontana; attorno a lui sono disposte le figure allegoriche dei pi\u00f9 importanti fiumi della Germania, il Reno, la Vistola, l'Oder e l'Elba. I fiumi sono accompagnati da un coccodrillo, una foca, una tartaruga e un serpente.\nNell'ambito dei lavori intorno all'Humboldtforum si \u00e8 iniziato a valutare di riposizionare la fontana nella sua sede originaria. I sostenitori dello spostamento vorrebbero ricostruire per quanto possibile l'ambientazione originaria tra castello, Marstall, Rathausbr\u00fccke, Staatsratsgeb\u00e4ude con portale del castello e la Breite Stra\u00dfe. Per il trasferimento della fontana il governo federale ha stanziato nel 2015 una cifra pari a 10 milioni di Euro ma lo stanziamento ha creato insoddisfazione all'interno del Senato di Berlino perch\u00e9 visto come un'ingerenza da parte del governo nelle decisioni di pianificazione urbanistica della citt\u00e0."}
{"id": "1883920", "revid": "200568", "url": "https://it.wikipedia.org/wiki?curid=1883920", "title": "Stemma della Bosnia ed Erzegovina", "text": "Lo stemma della Bosnia ed Erzegovina \u00e8 stato adottato nel 1998, in sostituzione di quello adottato in precedenza nel 1991, quando fu ottenuta l'indipendenza.\nLo stemma ricalca lo stesso stile della bandiera: \u00e8 uno scudo troncato, con la parte superiore color oro che forma un triangolo isoscele con le tre punte che rappresentano sia le tre etnie che compongono la nazione, Bosniaci, Croati e Serbi, sia la forma del paese. \nLa parte inferiore dello scudo \u00e8 formata da stelle color argento su sfondo blu scuro, come omaggio all'Europa. \nLo scudo in uso dal 1991 al 1998 raffigurava sei gigli su un campo blu diviso da una banda bianca, utilizzato dalla Bosnia nel XIV secolo. Lo stemma venne cambiato perch\u00e9 non era accettato dalla etnia serba e da quella croata."}
{"id": "1883921", "revid": "767487", "url": "https://it.wikipedia.org/wiki?curid=1883921", "title": "Dinastia Sangama", "text": "La dinastia Sangama fu la prima dinastia imperiale dell'Impero Vijayanagara, localizzato nell'India meridionale.\nFondazione e storia.\nLa dinastia Sangama venne fondata da Harihara I e suo fratello Bukka Raya I, anche se non vi \u00e8 pieno accordo sulle teorie di come la dinastia sia stata veramente fondata. Una teoria afferma che i due fratelli fossero nati all'interno del clan Kuruba e fossero stati comandanti dell'esercito del re di Warangal. In seguito alla sconfitta del re per mano di da Muhammad bin Tughlaq, Bukka e Hatihara vennero catturati e inviati a Delhi dove furono costretti a seguire l'Islam. Tuttavia riuscirono a fuggire e a fondare l'Impero Vijayanagara con ispirazione ind\u00f9 e sotto l'influenza del bramino Vidyaranya. Un'altra teoria sostiene che i fratelli fossero invece in rapporto con l'Impero Hoysala e che fossero nati nel territorio del Karnataka nelle vicinanze di Hampi e in seguito fossero diventati i successori dell'Hoysala stesso. Harihara, il primo imperatore, estese i territori del Vijayanagara da Kaveri a fiume Krishna, anche se fu costantemente in conflitto con il sultanato di Bahamani. Successivamente Sal\u00ec al trono il fratello Bukka, che continu\u00f2 l'opera di conquista impossessandosi di quasi tutta l'India meridionale. Sconfisse il Regno di Arcot e i Reddis di Kondavidu, riusc\u00ec ad annettere Goa e conquistare il regno di Orissa, costringendo Ceylon e Malabar a pagare tributi all'impero. \nSuccessori.\nIl successore di Bukka, Harihara Raya II, continu\u00f2 la campagna attraverso l'India meridionale e riusc\u00ec a prendere il controllo della costa dell'Andhra Pradesh tra Nellore e Kalinga e conquistare le aree di Addanki e Srisailam cos\u00ec come la maggior parte del territorio a sud del fiume Krishna. Harihara II riusc\u00ec a conquistare molti porti indiani come Goa, Chaul, e Dabhol. \nAlla morte di Harihara II il trono venne conteso tra Virupaksha Raya, Bukka Raya II, e Deva Raya I. Deva Raya in un primo momento riusc\u00ec ad impossessarsi del potere, ma il suo regno fu breve e l'instabilit\u00e0 della politica interna avvantaggi\u00f2 i nemici dell'Impero. Il Vijayanagara perse importanti territori. La situazione fu critica fino a quando sal\u00ec al trono Deva Raya II, che diede corso al secolo d'oro della dinastia Sangama. Sotto il suo governo, l'impero riusc\u00ec a riconquistare i territori perduti e ad estendere il proprio dominio su tutta l'India meridionale. Tuttavia i successori di Deva Raya II, si dimostrarono incompetente e portarono alla distruzione della dinastia con i Regni Bahamani che invasero continuamente l'Impero Vijayanagara annettendo parte del territorio."}
{"id": "1883923", "revid": "124701608", "url": "https://it.wikipedia.org/wiki?curid=1883923", "title": "Ljubomir Fejsa", "text": "Carriera.\nClub.\nCresciuto nelle giovanili dell'Hajduk Rodi\u0107 M&amp;B Kula, debutta in prima squadra nel 2002. Nell'estate del 2008 viene ingaggiato dal Partizan Belgrado, Il 24 giugno 2011 passa all', mentre dopo due anni si trasferisce al .\nNazionale.\nHa partecipato ai Giochi della XXIX olimpiade e agli Europei Under-21 2009.\nStatistiche.\nPresenze e reti nei club.\n\"Statistiche aggiornate al 30 giugno 2017.\""}
{"id": "1883927", "revid": "767487", "url": "https://it.wikipedia.org/wiki?curid=1883927", "title": "Analisi retrograda", "text": "La analisi retrograda o retroanalisi \u00e8 una tecnica impiegata in alcuni problemi di scacchi per determinare quali mosse hanno portato ad una data posizione sulla scacchiera. Sebbene questa tecnica sia raramente necessaria alla soluzione dei problemi di scacchi ordinari, esiste un intero sotto-genere di problemistica nel quale \u00e8 ampiamente usata; tali problemi vengono spesso indicati col nome di \"retro-problemi\" (in inglese: \"retros\").\nUn retro-problema potrebbe richiedere, ad esempio, un matto in due mosse, ma l'enigma principale (almeno nei retro-problemi moderni) sarebbe riuscire a risalire alla storia della posizione, perch\u00e9 ci\u00f2 potrebbe essere determinante per la ricerca della soluzione. Potrebbe essere importante ad esempio determinare se l'arrocco \u00e8 ancora possibile o meno oppure se \u00e8 possibile la cattura di un pedone en passant. Altri problemi potrebbero chiedere domande specifiche in relazione alla storia della posizione come: \"L'alfiere in c1 \u00e8 frutto di una promozione?\". In genere la soluzione di tali problemi necessita l'uso della logica applicata all'argomento scacchistico, cosa che \u00e8 altamente apprezzata dagli appassionati di enigmi.\nA volte \u00e8 necessario poter determinare se una determinata posizione \u00e8 \"legale\", intendendo con questo termine il fatto che sia raggiungibile con una serie di mosse consentite dal regolamento (non importa se buone o cattive). Un altro importante ramo dell'analisi retrograda \u00e8 quello della cosiddetta \"proof game\" (in inglese: \"partita prova\") in cui, data una posizione va ricercata la pi\u00f9 breve sequenza di mosse legali per raggiungerla dalla posizione iniziale.\nEsempi.\nUn esempio di problema di analisi retrograda \u00e8 quello mostrato sopra in cui il solutore deve dedurre l'ultima mossa del Bianco. A prima vista non sembra esserci nessuna soluzione, infatti da qualsiasi casa il re bianco provenga, esso si troverebbe sotto scacco doppio. Osservando meglio la posizione per\u00f2, si scopre che se il re bianco provenisse da f5, allora la mossa precedente del Nero avrebbe potuto essere codice_1 catturando en passant un ipotetico pedone bianco in g4. Da ci\u00f2 consegue che la mossa ancora precedente del Bianco deve essere stata codice_2, ma prima di ci\u00f2, il re bianco in f5 sarebbe stato sotto scacco dell'alfiere in h3 ed il pedone bianco sarebbe stato ancora in g2 (immobilizzando l'alfiere). L'unica possibile mossa che pu\u00f2 aver fatto il Nero \u00e8 lo scacco di scoperta con la mossa di cavallo codice_3. Quindi l'ultima mossa del Bianco \u00e8 stata la presa col re del cavallo in e5 da f5. La ricostruzione completa \u00e8 quindi:\ncodice_4.\nSi noti come la mosse successive siano ininfluenti: il Nero ha infatti diversi modi banali di ottenere il matto.\nAnalisi retrograda parziale.\nAlcuni problemi usano il metodo detto analisi retrograda parziale. in questi problemi la storia della posizione non pu\u00f2 essere determinata con certezza, ma ciascuna delle alternative porta ad una soluzione diversa. Il problema illustrato nel diagramma a fianco di Langstaff presenta un esempio sufficientemente semplice: \u00e8 un matto in due mosse. Non \u00e8 possibile determinare quale mossa abbia compiuto il Nero per ultima, ma \u00e8 chiaro che deve aver mosso o il re, o la torre o il pedone con g7-g5 (g6-g5 \u00e8 impossibile perch\u00e9 il pedone in g6 avrebbe dato scacco). Perci\u00f2: o il Nero non pu\u00f2 pi\u00f9 arroccare o il Bianco pu\u00f2 prendere en passant. Dato che \u00e8 impossibile ricavare l'ultima mossa del Nero la soluzione ha due linee possibili:\n\"Proof game\".\nUna specializzazione dell'analisi retrograda \u00e8 quella che riguarda le posizioni \"proof game\" (in inglese \"partita prova\"). In tali posizioni, spesso molto inusuali, viene richiesta un'analisi che sia in grado di provare che esiste una sequenza di mosse, partendo dalla posizione iniziale, con cui sia raggiungibile: appunto la \"partita prova\".\nUn'ulteriore specializzazione ricerca la \"partita prova\" pi\u00f9 corta possibile. Al solutore viene in genere presentato il diagramma che illustra la posizione finale con la dicitura PG (\"proof game\") o SPG (\"shortest proof game\"), pu\u00f2 eventualmente seguire anche l'indicazione delle mosse necessarie alla soluzione (ad esempio 8.0 indica che la posizione \u00e8 raggiunta dopo l'ottava mossa del Nero, 12.5 che \u00e8 raggiunta dopo la 13\u00aa del Bianco).\nLa maggioranza di queste posizioni ha una sola soluzione sia come mosse da eseguire che come ordine con cui devono essere eseguite, provarlo \u00e8 parte integrante della soluzione del problema. Se il problema ha pi\u00f9 di una soluzione, la numerosit\u00e0 deve essere indicata nella formulazione.\nNell'esempio del diagramma, verrebbe spontaneo pensare che il tema sia come il cavallo bianco, partendo da g1 possa aver catturato il cavallo nero g8, i pedoni d7 ed e7 e poi sia stato a sua volta catturato. In realt\u00e0, per\u00f2 il cavallo nero catturato non \u00e8 quello che era originariamente in g8, ma l'altro. La soluzione (l'unica possibile in quattro mosse) \u00e8 codice_10."}
{"id": "1883935", "revid": "729019", "url": "https://it.wikipedia.org/wiki?curid=1883935", "title": "Praudha Raya", "text": "Praudha Raya (noto anche come \"Praudha Devaraya\") fu un impopolare rajah (imperatore) dell'Impero Vijayanagara localizzato nell'India meridionale.\nSal\u00ec al potere nel 1485, ma govern\u00f2 solo per un brevissimo periodo, prima di essere cacciato dalla capitale dal suo comandante in grado Saluva Narasimha Deva Raya nello stesso anno, ponendo fine alla dinastia Sangama."}
{"id": "1883937", "revid": "73843", "url": "https://it.wikipedia.org/wiki?curid=1883937", "title": "Pro illa vice", "text": "Pro illa vice (latino, \"per quella volta\") \u00e8 un'espressione usata in riferimento ai titoli cardinalizi della Chiesa cattolica. Indica un'eccezione, normalmente nel fatto che una diaconia viene elevata momentaneamente, cio\u00e8 mentre ne ha il titolo un certo cardinale, al rango di titolo presbiterale."}
{"id": "1883938", "revid": "1609279", "url": "https://it.wikipedia.org/wiki?curid=1883938", "title": "Danno da riperfusione", "text": "Si parla di danno da riperfusione ad un tessuto quando la circolazione sanguigna torna al tessuto dopo un periodo di ischemia. L'assenza di ossigeno e nutrienti crea una condizione in cui il ripristino della circolazione ha come risultato l'infiammazione e lo stress ossidativo con conseguente danno ai tessuti coinvolti, invece della ripresa della normale funzionalit\u00e0.\nDiversi meccanismi sono coinvolti in questo fenomeno:"}
{"id": "1883942", "revid": "466539", "url": "https://it.wikipedia.org/wiki?curid=1883942", "title": "Vincitori del Palio di Siena (XVIII secolo)", "text": "Di seguito l'elenco dei vincitori del Palio di Siena nel XVIII secolo."}
{"id": "1883944", "revid": "226458", "url": "https://it.wikipedia.org/wiki?curid=1883944", "title": "Virupaksha Raya II", "text": "Virupaksha Raya II (1465-1485) fu un rajah (imperatore) dell'Impero Vijayanagara (localizzato nell'India meridionale), appartenente alla dinastia Sangama. \nVirupaksha Raya II sal\u00ec al trono successivamente allo zio, Mallikarjuna Raya, che aveva guidato un governo debole e corrotto, continuamente insidiato e sconfitto dai nemici dell'Impero. Ma nemmeno Virupaksha Raya II fu migliore del suo predecessore. Durante tutto il suo regno, Virupaksha dovette far fronte alle ribellioni dei nobili e degli ufficiali e un numero crescente di nemici iniziarono ad invadere il regno indebolito. Fu durante questo periodo che Virupaksha Raya II perse la costa di Konkan (tra cui Goa, Chaul, e Dabul) nel 1470 ad opera del Primo Ministro Mahamud Gawan del regno Bahamani, che era stato inviato a conquistare la regione dal sultano Muhammad Shah III. \nVirupaksha divenne sempre pi\u00f9 impopolare e molte province imperiali iniziarono a ribellarsi. Virupaksha mor\u00ec per mano del suo stesso figlio, Praudha Raya, nel 1485. Ma nemmeno Praudha Raya fu in grado di salvare il regno, e un generale in grado Saluva narasimha assunse il controllo dell'Impero Vijayanagara nel 1485 riuscendo a risollevarlo, anche se questo cambiamento di potere segn\u00f2 la fine della Dinastia Sangama e l'inizio della Dinastia Saluva."}
{"id": "1883948", "revid": "113270566", "url": "https://it.wikipedia.org/wiki?curid=1883948", "title": "Serie B 1979-1980 (pallacanestro maschile)", "text": "Il campionato di Serie B di pallacanestro maschile 1979-1980 \u00e8 stato il sesto organizzato in Italia dall'ultima riforma. \u00c8 composto da 32 squadre ripartite in 4 raggruppamenti geografici\nLe prime cinque squadre di ogni girone vengono ammesse alla Poule per la promozione in Serie A2, le ultime tre alla Poule per non retrocedere in Serie C1. La Poule promozione A/2 viene suddivisa in due gironi da 10 squadre ciascuna, le prime due classificate di ogni girone si disputeranno le due promozioni in lizza.\nPoule Promozione A/2.\nGirone A.\nPlay-off Promozione.\nLa Leone Mare Pallacanestro Livorno vince 2-1 e viene promossa in A/2.\nGirone B.\nPlay-off Promozione.\nLa Pallacanestro Brindisi vince 2-1 e viene promossa in A/2.\nVerdetti.\nPromosse in A/2:"}
{"id": "1883949", "revid": "105826", "url": "https://it.wikipedia.org/wiki?curid=1883949", "title": "Natale Giorgio Gherlinzoni", "text": ""}
{"id": "1883950", "revid": "767487", "url": "https://it.wikipedia.org/wiki?curid=1883950", "title": "Billy Currie", "text": "Ottenne notevole visibilit\u00e0 soprattutto mentre ricopriva il ruolo di tastierista, violinista e violoncellista per la band britannica Ultravox della quale ha sempre fatto parte dal 1974, e della quale \u00e8 stato (insieme al batterista Warren Cann) principale compositore durante la seconda era, quella guidata da Midge Ure. Ha collaborato inoltre con i Visage di Steve Strange (celebre il brano Fade to Grey pubblicato nel 1980, composto con il testo di Midge Ure, futuro membro degli Ultravox) e con Gary Numan. Dopo lo scioglimento degli Ultravox ha continuato la carriera da solista senza particolari successi commerciali. Nel 1992 ha rifondato gli Ultravox con una nuova lineup nella quale era l'unico membro originale, realizzando due album dallo scarso successo e sciogliendo il gruppo nel 1994. Dal 2008 \u00e8 rientrato a far parte degli Ultravox, nella formazione guidata da Midge Ure insieme a Chris Cross e Warren Cann (quella del periodo cosiddetto Synthpop: 1979 - 1988), partecipando a due tour internazionali di successo.\nIn rare occasioni, Currie ha prestato la seconda voce negli Ultravox, anche se di solito la sua voce veniva utilizzata solo per rafforzare o raddoppiare eventualmente i cori di Warren Cann e Chris Cross.\nNei suoi album solisti abbandona totalmente la forma della canzone per dedicarsi ad una classicheggiante forma di suite interamente strumentale.\nNel 2017 \u00e8 uscito dagli Ultravox, che non hanno ancora preso decisioni sul futuro della band, oltre al fatto che hanno dichiarato di non considerare ufficiale il suo abbandono."}
{"id": "1883952", "revid": "110157", "url": "https://it.wikipedia.org/wiki?curid=1883952", "title": "The Return of the Aquabats", "text": "The Return of the Aquabats \u00e8 l'album di esordio degli Aquabats, uscito nel 1996.\nTracce.\nTutte le canzoni sono scritte gli Aquabats eccetto \"Idiot Box\", scritta dai GOGO13."}
{"id": "1883953", "revid": "287204", "url": "https://it.wikipedia.org/wiki?curid=1883953", "title": "Daniel Gisiger", "text": "Professionista dal 1977 al 1988, conta la vittoria di due tappe del Giro d'Italia.\nCarriera.\nBuon corridore nelle prove a cronometro, \u00e8 passato professionista nell'ottobre 1977 con la squadra francese Lejeune-BP. Vanta tra le sue 29 vittorie (6 in pista) due tappe del Giro d'Italia, il Grand Prix des Nations e per tre volte il Trofeo Baracchi (crono a coppie)."}
{"id": "1883954", "revid": "287204", "url": "https://it.wikipedia.org/wiki?curid=1883954", "title": "Erik Pieters", "text": "Caratteristiche tecniche.\nTerzino sinistro mancino, dal rendimento costante, bravo in marcatura. Rapido nel chiudere il gioco avversario, \u00e8 capace anche di arrivare al fondo della fascia per crossare ed \u00e8 in possesso di una buona forza fisica.\nCarriera.\nClub.\nCresciuto nell', a 20 anni si trasferisce al PSV. Il 28 giugno 2013 passa dal allo , squadra inglese, per 3,6 milioni di euro. Colleziona 190 presenze e 3 gol in campionato in cinque anni e mezzo e nel gennaio 2019 passa in prestito all\u2019.\nL\u20198 luglio dello stesso anno viene ceduto al per 3,5 milioni di euro.\nNazionale.\nHa esordito in nazionale maggiore nel 2010.\nStatistiche.\nPresenze e reti nei club.\n\"Statistiche aggiornate al 13 marzo 2021.\""}
{"id": "1883957", "revid": "640469", "url": "https://it.wikipedia.org/wiki?curid=1883957", "title": "Contenzioso tributario", "text": "Il contenzioso tributario \u00e8 un procedimento giurisdizionale che ha ad oggetto le controversie di natura tributaria tra il contribuente e l'amministrazione finanziaria.\nIn Italia.\n\u00c8 attualmente regolato dal decreto legislativo n. 546 del 31 dicembre 1992, il quale, all'articolo 1, comma 2, statuisce che:\nOggetto del contenzioso.\nOggetto del processo sono gli atti amministrativi dell'amministrazione finanziaria, impugnati dal contribuente. \u00c8 noto che l'amministrazione pu\u00f2 emettere atti vincolanti per il contribuente, se non tempestivamente impugnati, senza dover ricorrere all'autorit\u00e0 giudiziaria.\nGiurisdizione.\nLa competenza spetta alla commissione tributaria. Il contenzioso tributario pu\u00f2 instaurarsi solo a seguito dell'impugnazione di uno degli atti tassativamente prescritti dall'articolo 19 del decreto legislativo n. 546/1992. Gli atti avverso i quali pu\u00f2 essere proposto ricorso sono:\nLe controversie in materia di esecuzione forzata tributaria relativamente alle questioni concernenti la pignorabilit\u00e0 dei beni, di opposizione di terzo e il ricorso avverso l'agente della riscossione, appartengono alla giurisdizione del giudice ordinario e, ai sensi dell' del codice di procedura civile, sono di competenza del Tribunale.\nAi sensi dell'articolo 2, commi 1 e 2, del decreto legislativo n. 546/1992:\nIl comma 3 dell'articolo 19 prevede che \"\u00abgli atti diversi da quelli indicati non sono impugnabili autonomamente. Ognuno degli atti autonomamente impugnabili pu\u00f2 essere impugnato solo per vizi propri\u00bb\". Per \"\u00abvizi propri\u00bb\" s'intendono i vizi concernenti l'atto impugnato. Ad esempio, se l'ufficio fiscale invia al contribuente un avviso di accertamento e, successivamente, iscrive a ruolo le somme accertate, il contribuente, se vorr\u00e0 proporre ricorso contro l'avviso di accertamento, non potr\u00e0 far valere i vizi che l'hanno inficiato nel giudizio contro il ruolo.\nInfine, per proporre ricorso contro un atto non autonomamente impugnabile, il contribuente dovr\u00e0 attendere che l'Amministrazione finanziaria inoltri uno degli atti impugnabili ai sensi dell'articolo 19, comma 1, e proporre ricorso contro entrambi.\nNegli ultimi anni sono state introdotte alcune importanti novit\u00e0 alla normativa sul contenzioso tributario. Anzitutto, dal 1\u00ba gennaio 2016 per le controversie di valore non superiore a 20.000 euro il ricorso produce anche gli effetti del reclamo e pu\u00f2 contenere anche una dettagliata proposta di mediazione, cio\u00e8 di rideterminazione degli importi dovuti. Per gli atti notificati a partire dal 1\u00ba gennaio 2018, l\u2019ambito di applicazione del reclamo \u00e8 stato ampliato alle controversie di valore non superiore a 50.000 euro (decreto legge n. 50/2017).\nIntroduzione del processo: il ricorso del contribuente.\nCon il d.l. 70/2011 (cosiddetto \"decreto sviluppo\") diventato legge 106/2011, e il dl 98/2011 (cosiddetto \"decreto stabilizzazione\") diventato legge 111/2011, l'avviso di accertamento diviene titolo esecutivo al pari della cartella esattoriale. Entrambi danno luogo a riscossione coattiva e possono essere oggetto di impugnazione e richiesta di sospensiva con differenti termini.\nStante questa nuova disciplina, la cartella esattoriale non \u00e8 pi\u00f9 un atto obbligatorio per la riscossione del credito, l'amministrazione potrebbe limitarsi alla sola notifica dell'avviso di accertamento.\nPer la cartella esattoriale, vige la precedente disciplina, che prevede il termine perentorio di 60 giorni dalla notifica dell'atto, perch\u00e9 il contribuente possa proporre ricorso. Per l'avviso di accertamento, il termine \u00e8 di 90 giorni. Scaduto il termine, l'atto \u00e8 trasmesso al concessionario per la riscossione coattiva. Nel caso dell'avviso di accertamento, se il contribuente propone ricorso e istanza di sospensione, l'agente di riscossione deve applicare automaticamente una sospensione delle azioni esecutive fino alla decisione del giudice tributario, ovvero per un massimo di 180 giorni: il giudice tributario ha contestualmente 180 giorni per pronunciarsi sulla richiesta di sospensiva, termine oltre il quale si intende respinta.\nIl contribuente che propone ricorso \u00e8 tenuto ad anticipare il 30% dell'importo oggetto di contestazione (quota ridotta dal 50% previsto prima della riforma).\nCon l'attuale procedimento, risulta penalizzato il diritto di difesa, in quanto l'anticipo del 30% della sanzione entro il termine di 60 giorni \u00e8 un presupposto per proporre ricorso, incompatibile con la presunzione d'innocenza. Il procedimento non prevede deroghe al pagamento: n\u00e9 a posteriori la facolt\u00e0 di presentare un'istanza di sospensione per danno grave e irreparabile (contemplata per le sole azioni esecutive), n\u00e9 a priori un tetto massimo all'importo da anticipare in relazione al reddito dichiarato del contribuente, o presumibile da riferimenti normativi di settore. Viceversa, chi non propone ricorso, pu\u00f2 chiedere all'agente di riscossione una dilazione e rateizzazione dei pagamenti.\nIn secondo luogo, caso unico nell'ordinamento, la legislazione introduce un termine di prescrizione alla durata dei ricorsi che si pone a svantaggio della difesa, in quanto si preclude al contribuente la sospensione delle azioni esecutive qualora il giudice tributario non si pronunci entro 180 giorni dalla presentazione dell'istanza.\nIl termine di 60 giorni per le cartelle esattoriali \u00e8 improprio, in quanto la disciplina di tale ricorso, \u00e8 ripresa da quella della citazione nel processo civile. Il ricorso va dunque preventivamente notificato all'ufficio che ha emesso l'atto, entro il sessantesimo giorno dalla notifica dell'atto stesso, a pena di decadenza. I termini per impugnare sono sospesi tra il 1\u00ba agosto e il 31 agosto, per la sospensione feriale dei termini. La notifica pu\u00f2 farsi, oltre che tramite ufficiale giudiziario, anche mediante consegna a mano all'ufficio che ne rilascia ricevuta (trattandosi di uffici pubblici la ricevuta di protocollo costituisce prova della consegna) o a mezzo posta mediante plico raccomandato senza busta.\nEntro i trenta giorni successivi, il ricorrente deve depositare il ricorso notificato alla segreteria della commissione tributaria provinciale, unitamente ai documenti da presentare e all'atto impugnato (o ad una copia).\nL'ufficio si costituisce entro 60 giorni dall'avvenuta notifica del ricorso, depositando l'atto di controdeduzione alla segreteria della commissione. L'eventuale mancata costituzione dell'ufficio nel termine non produce alcun effetto sostanziale, potendo l'ufficio costituirsi anche in udienza, ma soltanto alcune decadenze processuali (ad es. l'impossibilit\u00e0 di produrre documenti prima dell'udienza, la notifica degli atti presso la segreteria della commissione ecc.).\nQuesta circostanza va ricondotta al fatto che mentre il contribuente \u00e8 attore formale del procedimento che si avvia per sua iniziativa, l'attore sostanziale \u00e8 l'Amministrazione che \u00e8 chiamata davanti al giudice a dimostrare la fondatezza della propria pretesa.\nLa situazione processuale \u00e8 la seguente:\n- l'atto impositivo dell'amministrazione (attore sostanziale) deve indicare i fatti costitutivi della pretesa tributaria: non \u00e8 ammessa l'allegazione di nuovi fatti successivamente all'emissione dell'atto stesso. La legge prevede che l'atto, in quanto provvedimento amministrativo debba essere motivato. I fatti e le motivazioni indicate nell'atto impugnato costituiscono l'oggetto del processo, essendo precluso alle parti l'estensione del contenzioso ad altri elementi estranei all'atto impugnato, almeno di regola;\n- il ricorso del contribuente (attore formale) dovr\u00e0 contenere l'indicazione dei fatti estintivi, impeditivi o modificativi della pretesa tributaria, tipici invece dell'atto di comparsa del convenuto nel processo civile. Si noti che l'allegazione di nuovi fatti successivamente al ricorso \u00e8 preclusa, mentre \u00e8 ammesso il deposito di documenti utili ad illustrare tali fatti e di memorie esplicative;\n- le controdeduzioni dell'ufficio si limiteranno a contrastare i motivi del ricorso, senza poter introdurre nuovi fatti nella controversia e a proporre eventuali eccezioni non rilevabili d'ufficio.\nDi regola, non \u00e8 consentito impugnare un atto contestando vizi di un atto presupposto non precedentemente impugnato: ad esempio in caso di impugnazione del ruolo conseguente ad un avviso di accertamento, non \u00e8 ammissibile il ricorso che contesti nel merito la fondatezza dell'accertamento, ma il ricorrente dovr\u00e0 evidenziare eventuali vizi propri del ruolo. La regola dell'impugnazione degli atti esclusivamente per vizi propri, conosce un'importante eccezione quando il ricorrente ritiene di contestare l'irregolare notifica dell'atto presupposto. In tale circostanza, egli non avendo potuto impugnare a suo tempo l'atto non notificato o notificato irregolarmente, potr\u00e0 proporre contestazioni di merito in sede di impugnazione dell'atto conseguente (cos\u00ec se si contesta la notifica dell'accertamento, si pu\u00f2 attendere la notifica del ruolo e impugnando quest'ultimo contestare la mancata notifica dell'accertamento e nel merito anche la sua fondatezza). Il giudice, se ritiene fondato il vizio di notifica, deve qualora sia stato domandato nel ricorso, pronunciarsi anche sul merito.\nSvolgimento del processo.\nIl presidente della commissione, dopo la costituzione del ricorrente con il deposito del ricorso, assegna il fascicolo ad una sezione.\nIl presidente di sezione, scaduti i termini per la costituzione delle parti, esamina in via preliminare il ricorso.\nSe il ricorso \u00e8 manifestamente inammissibile (es. tardivo) il presidente dichiara con decreto l'estinzione del procedimento. Ai sensi dell'art. 28 D.Lgs. 546/1992, contro il decreto presidenziale il ricorrente pu\u00f2 proporre entro 30 giorni dalla comunicazione, reclamo al collegio. La commissione decide con sentenza se dichiara l'estinzione del processo, altrimenti dispone con ordinanza la prosecuzione del giudizio.\nSalvo il caso sopra indicato, il presidente nomina il relatore e fissa l'udienza di trattazione della causa. Dalla data della comunicazione da parte della segreteria alle parti costituite devono trascorrere 30 giorni liberi prima dell'udienza. Possono essere depositati documenti fino a 20 giorni liberi prima dell'udienza, memorie fino a 10 giorni liberi prima e repliche fino a 5 giorni prima.\nLa causa \u00e8 normalmente trattata in camera di consiglio e viene immediatamente decisa, di regola, dopo l'esposizione da parte del relatore. La sentenza \u00e8 pubblicata entro 30 giorni presso la segreteria della commissione.\nLe parti anche con istanza successiva al ricorso possono chiedere che la causa sia discussa in pubblica udienza. In tal caso dopo l'esposizione del relatore, il presidente ascolta brevemente le parti presenti prima di decidere la causa.\nIl processo \u00e8 informato al cosiddetto \"principio dispositivo\" ovvero le parti devono indicare nei loro atti di causa le prove di cui intendono avvalersi per supportare le proprie ragioni. Tuttavia in casi eccezionali, le commissioni possono esercitare i poteri concessi agli uffici dalle singole leggi d'imposta per acquisire dati e notizie. Possono altres\u00ec disporre consulenze tecniche, quando la complessit\u00e0 della causa lo renda opportuno (art. 7).\nIn ogni caso non \u00e8 ammesso il giuramento. \u00c8 discussa l'ammissibilit\u00e0 della prova testimoniale. Secondo alcuni, in rispetto dei principi del giusto processo, per mantenere la parit\u00e0 tra le parti in causa, poich\u00e9 l'ufficio pu\u00f2 allegare nei propri documenti dichiarazioni di terzi (si pensi ai processi verbali di constatazione che frequentemente fanno riferimento a dichiarazioni di terzi), dovrebbe essere consentito anche al contribuente di allegare nella documentazione dichiarazioni di terzi. \u00c8 comunque esclusa, almeno fino ad ora, la possibilit\u00e0 di richiedere l'audizione di testimoni in udienza, che tra l'altro, impedirebbe al procedimento di concludersi in una sola udienza (come \u00e8 usuale quando non sono richiesti approfondimenti tecnici).\nParticolarmente controversa e non completamente risolta \u00e8 la questione circa la natura del procedimento e il conseguente contenuto della sentenza. Secondo la Cassazione (da ultimo Cass. 25104/2008) si tratta di un processo di impugnazione-merito, per cui il giudice investito del giudizio sull'atto, deve a pena di nullit\u00e0 della sentenza, giudicare il merito del rapporto tributario sottostante. Fa eccezione il caso in cui il giudice ravvisi un vizio grave e irreparabile dell'atto (ad esempio l'inesistenza della notifica o la totale assenza di motivazione), in cui ovviamente si limiter\u00e0 ad annullare l'atto stesso. Negli altri casi, il giudice nei limiti delle richieste delle parti, non deve limitarsi ad annullare l'atto che egli ritenga non correttamente motivato, ma dovr\u00e0 decidere sul merito del rapporto indicando una motivazione sostitutiva che riduca eventualmente la pretesa erariale.\nIl giudizio di appello e di cassazione.\nAl giudizio di appello si applicano, in quanto compatibili, le stesse disposizioni previste in primo grado.\nIl ricorso in appello pu\u00f2 essere proposto dalla parte soccombente in primo grado.\n\u00c8 stato abrogato l'articolo che prevedeva che l'ufficio deve preventivamente chiedere l'autorizzazione al responsabile regionale del contenzioso, a pena di inammissibilit\u00e0 dell'appello (art.3, co.1 lettera c) D.L. 25 marzo 2010, n. 40). Il termine \u00e8 6 mesi dal deposito in segreteria della sentenza (o di 60 giorni dalla notifica se la sentenza \u00e8 notificata).\nDue sono le norme che hanno fondamentale importanza in appello: il divieto di proporre domande nuove (art. 57) e la rinuncia alle domande non riproposte (art. 56).\nIl giudizio di appello consiste infatti in un riesame degli elementi proposti in primo grado. Le domande gi\u00e0 proposte in primo grado e quindi le uniche ammissibili (con l'eccezione di quella per gli interessi maturati dopo la sentenza di primo grado), devono essere dedotte dagli atti introduttivi del giudizio, che come detto delimitano anche in primo grado l'oggetto della causa, ovvero il ricorso e l'atto impugnato. Esse devono essere intese come i fatti costitutivi della pretesa tributaria (che emergeranno dall'atto impugnato) e come i fatti impeditivi, modificativi o estintivi della stessa (che si rileveranno dal ricorso).\nParticolarmente insidiosa \u00e8 la questione delle domande non riproposte che si ritengono abbandonate. Essa \u00e8 ovviamente rilevante in caso di soccombenza totale di una parte, qualora con il ricorso in primo grado siano proposte pi\u00f9 domande o all'opposto l'atto impugnato contenesse pi\u00f9 di un fatto costitutivo della pretesa tributaria. In tal caso, si ritiene che la parte rinunci alle domande che non ripropone nel ricorso d'appello. Ancora pi\u00f9 rilevante \u00e8 il caso di soccombenza parziale di entrambe le parti. In questo caso la parte pi\u00f9 diligente depositer\u00e0 l'appello principale. L'altra parte potr\u00e0 limitarsi a contrastare le domande dell'appellante con atto di controdeduzioni ed in tal caso si riterranno abbandonate le questioni su cui era stata sconfitta in primo grado. Oppure potr\u00e0 negli stessi termini depositare un appello incidentale, con cui proporre le questioni su cui era soccombente.\nIl giudice deve pronunciarsi sull'ammissibilit\u00e0 e sul merito di entrambi i ricorsi. Tuttavia qualora l'appello incidentale sia proposto oltre il termine per appellare, ma entro i 60 giorni dalla notifica dell'appello principale; l'inammissibilit\u00e0 dell'appello principale produce inammissibilit\u00e0 anche di quello incidentale (cosiddetto \"appello incidentale tardivo\").\nIn ogni caso il giudizio di appello si configura come un mezzo di impugnazione sostitutivo, nel quale il giudice \u00e8 tenuto a riesaminare nel merito le questioni proposte dalle parti e non pu\u00f2 limitarsi ad un giudizio di tipo rescissorio, cio\u00e8 finalizzato al mero annullamento dell'atto o della decisione di primo grado (salvo che ricorrano eccezionali ipotesi di illegittimit\u00e0 dell'atto o che la sentenza di primo grado sia nulla ai sensi dell'art. 59 D.Lgs. 546/1992, in quest'ultimo caso provveder\u00e0 a rinviare la causa alla commissione provinciale).\nContro la sentenza di appello \u00e8 ammesso ricorso in Cassazione secondo le norme del codice di procedura civile, per i motivi indicati dall'art. 360 dal n. 1 al n. 5. Le parti devono essere assistite da avvocati abilitati alla difesa in Cassazione: l'ufficio pu\u00f2 avvalersi dell'Avvocatura dello Stato.\nQuando il ricorso \u00e8 proposto per uno dei motivi indicati nei numeri da 1 a 4 (violazione norme sulla giurisdizione; violazione norme sulla competenza; violazione o falsa applicazione di norme di diritto; nullit\u00e0 della sentenza o del procedimento), il motivo deve concludersi con la formulazione di un quesito di diritto.\nSi noti che il quesito deve consentire alla Corte, pronunciando sullo stesso, di stabilire un principio di diritto applicabile alla generalit\u00e0 dei casi e sostitutivo di quello utilizzato dal giudice di merito (il quale nell'eventuale rinvio della decisione dovr\u00e0 applicare il principio formulato dalla Corte). \u00c8 pertanto essenziale, non solo che il quesito sia formulato con chiarezza e che ad ogni motivo di impugnazione corrisponda un quesito, ma anche che il quesito sia attinente alla causa, essendo inammissibile il ricorso in cui \u00e8 indicato un quesito generico, non suscettibile di immediata applicazione nella causa in oggetto.\nNel caso indicato al n. 5 (omessa, insufficiente o contraddittoria motivazione su un punto decisivo della controversia), il ricorrente deve indicare con precisione il fatto controverso e la ragioni per cui la motivazione \u00e8 illegittima.\nPer effetto della legge 69/2009 nei ricorsi contro i provvedimenti pubblicati o depositati dopo il 4 luglio 2009 non \u00e8 pi\u00f9 richiesta la formulazione del quesito di diritto.\nSpese di lite.\nNel contenzioso tributario vige il principio della soccombenza, che pone le spese del giudizio e gli onorari della difesa totalmente a carico della parte non vittoriosa. L'assistenza tecnica delle parti \u00e8 obbligatoria.\nLa Commissione Tributaria pu\u00f2 disporre la compensazione parziale o totale delle spese in caso di soccombenza reciproca o parziale, ricorrenza di altri giusti motivi (equit\u00e0, convenienza o merito).\nLa compensazione deve essere esplicitamente motivata e pu\u00f2 essere oggetto di impugnazione.\nSospensione cautelare dell'atto impugnato.\nIl ricorso non sospende l'esecuzione dell'atto impugnato. Il D.lgs. 546/1992 ha previsto un'apposita tutela cautelare contro l'esecuzione dell'atto impugnato. Presupposti fondamentali della tutela cautelare sono il pericolo di un danno grave ed irreparabile (\"periculum in mora\") e la fondatezza almeno teorica del ricorso (\"fumus boni iuris\").\nIl pericolo di danno grave deve essere valutato, non solo in rapporto all'entit\u00e0 della somma richiesta e alle condizioni patrimoniali del contribuente, ma anche in relazione all'atto impugnato. \u00c8 evidente infatti che qualora si tratti di atti impositivi, come l'avviso di accertamento, il pericolo di danno sar\u00e0 soprattutto legato al danno alla reputazione del contribuente, poich\u00e9 tale atto necessita di un ulteriore passaggio (l'iscrizione a ruolo e la notifica della cartella di pagamento) prima di poter passare all'azione esecutiva. In ogni caso, l'iscrizione a ruolo in pendenza di ricorso deve limitarsi alla met\u00e0 dell'imposta dovuta (vedi art. 15 D.P.R. 602/1973). Ben diversa \u00e8 la situazione in caso di impugnazione di atti riscossivi, quali la cartella di pagamento, che costituiscono gi\u00e0 titolo esecutivo per l'esecuzione forzata.\nL'istanza si propone con il ricorso o separatamente (ma in tal caso va notificata alle parti e depositata in segreteria).\nIl presidente fissa con proprio decreto l'udienza di trattazione, nella prima camera di consiglio (o pubblica udienza se richiesta) utile da cui intercorrano almeno dieci giorni liberi (art. 47 D.Lgs. 546/1992). Se si ravvisa un pericolo di danno imminente, lo stesso decreto motivato sospende provvisoriamente l'atto fino alla riunione del collegio.\nIl collegio, sentite le parti, decide con ordinanza. La decisione deve tener conto dell'astratta fondatezza del ricorso, tuttavia data la sommariet\u00e0 del procedimento essa non deve e non pu\u00f2 tradursi in giudizio anticipato sul merito.\nL'ordinanza di sospensione resta efficace fino alla pronuncia di merito del collegio: l'udienza deve essere fissata entro 90 giorni dalla pronuncia dell'ordinanza sospensiva. La sospensione pu\u00f2 essere subordinata alla prestazione di idonea garanzia da parte del contribuente.\nPur nel silenzio della legge, secondo un'interpretazione della stessa una tutela cautelare deve ritenersi ammissibile anche in secondo grado (salvo ovviamente l'onere di dimostrare il \"fumus\" \"aggravato\" dalla sentenza sfavorevole della commissione provinciale). Si ritiene infatti che la sospensione sia ammissibile, non solo per le sanzioni (per cui \u00e8 espressamente prevista dall'art. 19 c. 2 D. Lgs. 472/1997) ma anche per l'intero atto impugnato. In caso contrario, il contribuente resterebbe esposto all'esecuzione dell'atto tra la sentenza di primo grado e quella di secondo grado.\nSecondo alcuni un'ulteriore tutela sarebbe ammissibile anche in Cassazione, in applicazione del procedimento previsto dall'art. 373 c.p.c. (a cui rinvierebbe l'art. 62 D.Lgs. 546/1992 riferendosi alle norme di procedura civile applicabili al ricorso in cassazione). In tal caso, l'istanza dovrebbe essere indirizzata al presidente della commissione che ha emesso la sentenza da sospendere (quindi, di norma, regionale).\nNormativa.\nLegge delega 30/12/1991 n.413 (art.30)\nDelegato attuativo 31/12/1992 n.546"}
{"id": "1883960", "revid": "1543377", "url": "https://it.wikipedia.org/wiki?curid=1883960", "title": "Jonathan Reis", "text": ""}
{"id": "1883961", "revid": "599013", "url": "https://it.wikipedia.org/wiki?curid=1883961", "title": "Klaus Berggreen", "text": "Carriera.\nClub.\nDopo la trafila nelle giovanili del , con lo stesso club arriva in prima squadra esordendo nel 1975 in 2. Division. Nel suo primo anno segna 15 gol diventando il capocannoniere della formazione, portandola poi nel 1979 per la prima volta in 1. Division.\nNel 1982 il presidente Romeo Anconetani lo vuole al , appena promosso in Serie A dopo tredici anni di assenza, pagandolo 270 milioni di lire. Qui Berggreen contribuisce a portare i nerazzurri alla salvezza, all'undicesimo posto. L'anno successivo il club toscano retrocede in Serie B, tuttavia il giocatore resta e prende parte all'immediata risalita della stagione 1984-1985. Nel campionato successivo, pur inframezzato dal successo europeo in Coppa Mitropa, il danese non riesce a evitare la nuova caduta del Pisa in cadetteria.\nSi accasa quindi alla come sostituto di Cerezo, per 4 miliardi di lire, fermandosi una sola stagione nella citt\u00e0 capitolina ed esordendo in maglia giallorossa il 14 settembre 1986 contro il (0-0). La squadra termina il campionato in settima posizione e Berggreen colleziona un bottino di 5 gol. In vista del torneo successivo si trasferisce al dove, nonostante sia tormentato dagli infortuni, riesce a ripetere la discreta annata romana, mettendo assieme 3 gol in 26 presenze e aiutando l'undici piemontese a raggiungere la sesta posizione in massima serie.\nAl termine della stagione in maglia granata, lascia l'Italia per tornare in Danimarca. Conclude la sua carriera dove aveva iniziato, ossia nel Lyngby, con cui nel 1990 vince la coppa nazionale. Nel marzo dello stesso anno, all'et\u00e0 di trentadue anni, abbandona il professionismo restando nel club come direttore sportivo, fino al sopravvenuto fallimento del Lyngby nel 1992.\nNazionale.\nAll'inizio degli anni 1980, nella sua prima apparizione in 1. Division, attira l'attenzione del commissario tecnico danese Sepp Piontek, che di l\u00ec a poco lo chiama in nazionale. Partecipa con la sua Danimarca al in Francia, con la quale raggiunge la semifinale persa ai rigori contro la . Gioca poi il in Messico, e il in Germania Ovest, disputando due partite da subentrato. Al termine di quest'ultima competizione abbandona la maglia nazionale.\nDopo il ritiro.\nDopo il fallimento del Lyngby, nel 1992, si dimette da \"diesse\" e abbandona il calcio per dedicarsi alla sua azienda di moda femminile, la PiRo (dalle iniziali delle sue squadre italiane, Pisa e Roma). \u00c8 inoltre laureato in economia e commercio. Ogni tanto gioca per beneficenza con gli \"OldBoys\", una formazione composta da vecchie glorie del calcio danese, nonch\u00e9 in una squadra composta da personalit\u00e0 danesi. Fa anche l'attore e lo \"showman\", tornando spesso in Italia a Villa delle Rose, sede del ritiro nerazzuro ai tempi in cui militava nel Pisa."}
{"id": "1883964", "revid": "2131333", "url": "https://it.wikipedia.org/wiki?curid=1883964", "title": "Parrocchie della diocesi di Lanusei", "text": "Le parrocchie della diocesi di Lanusei sono 34 e sono distribuite in comuni e frazioni appartenenti alla provincia di Nuoro e alla provincia del Sud Sardegna.\nForania di Lanusei.\nComprende le parrocchie dei comuni di Lanusei, Arzana, Bari Sardo, Elini, Ilbono, Loceri e Villagrande Strisaili. La popolazione del territorio ammonta a 21.549 unit\u00e0.\nForania di Jerzu.\nComprende le parrocchie dei comuni di Jerzu, Cardedu, Gairo, Osini, Perdasdefogu, Villaputzu, Tertenia e Ulassai. La popolazione del territorio ammonta a 18.327 unit\u00e0.\nForania di Seui.\nComprende le parrocchie dei comuni di Seui, Escalaplano, Esterzili, Sadali, Seulo, Ussassai. Solo da pochi anni il Vescovo Antonello Mura ha aggiunto anche Perdasdefogu. La popolazione del territorio ammonta a 11.322 unit\u00e0.\nForania di Tortol\u00ec.\nComprende le parrocchie dei comuni di Tortol\u00ec, Baunei, Girasole, Lotzorai, Talana, Triei e Urzulei. La popolazione del territorio ammonta a 20.031 unit\u00e0."}
{"id": "1883967", "revid": "15756", "url": "https://it.wikipedia.org/wiki?curid=1883967", "title": "L.A. Killer", "text": "L.A. Killer, titolo originale \"L.A. Requiem\", \u00e8 un romanzo poliziesco di Robert Crais. \u00c8 stato pubblicato nel 1999 negli Stati Uniti, e nello stesso anno in Italia dalla casa editrice Piemme con il titolo Los Angeles Requiem. Esso costituisce l'ottavo capitolo delle vicende incentrate sulla coppia di investigatori privati Elvis Cole e Joe Pike.\nTrama.\nElvis Cole viene contattato dal socio in affari e amico Joe Pike affinch\u00e9 accetti la richiesta di Frank Garcia, proprietario di una ditta produttrice di tortillas. Il vecchio magnate vuole che i due cerchino la figlia Karen Garcia, che non d\u00e0 sue notizie da un giorno.\nNonostante i dubbi di Elvis circa l'indagine, Joe accetta il caso, complice il profondo legame che univa Karen e Joe, prima che egli abbandonasse il corpo poliziesco di Los Angeles e fondasse assieme a Cole un'agenzia privata.\nLe indagini hanno vita breve: dopo poco tempo il cadavere di Karen viene ritrovato presso un sentiero di jogging a Lake Hollywood dalla polizia. Grazie agli agganci che Garcia senior ha nel consiglio comunale di Los Angeles, Cole e Pike possono assistere al prosieguo delle indagini, coordinate da Harvey Krantz, membro della sezione Rapine-Omicidi del dipartimento di Los Angeles. Tra Pike e Krantz vi \u00e8 un rapporto di profondo odio dovuto a un'indagine svolta anni prima da Krantz nei riguardi di Abel \u201cWoz\u201d Wozniak, di cui Pike era compagno di pattuglia, circa un suo coinvolgimento in un racket di scassinatori.\nMan mano che le ricerche proseguono, nuovi personaggi si aggiungono al duo iniziale e nuovi misteri emergono dal passato, segnando significativamente le vicende di Cole e, soprattutto, di Pike, che dovranno fare i conti con quello che, a prima vista, sembra l'ennesimo omicidio di un serial killer. Ma l'apparenza inganna...\nImportanza dell'opera.\n\"Los Angeles non \u00e8 la fine, \u00e8 l'inizio\"\n\"L.A. Killer\" rappresenta uno spartiacque molto importante nella saga di Elvis Cole, che diviene definitivamente saga di Cole-Pike. Si osserva un passaggio netto che riguarda principalmente la concezione dei personaggi e una loro caratterizzazione pi\u00f9 marcata e umana rispetto alle prime opere. Nei primi libri la figura di Pike era assolutamente marginale :in \"Il mercante di corpi\" l'autore ha tutto il tempo di presentare Cole e il caso che gli viene offerto, prima di dover introdurre Pike, peraltro grazie alla registrazione della segreteria e non in prima persona. Al contrario, il personaggio di Elvis Cole assumeva il ruolo di protagonista. Il lettore si riconosceva cos\u00ec esclusivamente nel personaggio principale grazie all'utilizzo della narrazione in prima persona e della focalizzazione interna, dal momento che il punto di vista dell'autore (e cos\u00ec anche le sensazioni, le emozioni, i ragionamenti) coincideva con quello di Cole.\nIn \"L.A. Killer\" la situazione invece cambia. Pike \u00e8 il personaggio principale dell'antefatto, mentre, nel racconto vero e proprio, compare dopo solo due pagine ed \u00e8 lui a \"presentare\" il caso all'amico. La storia imbastita da Crais lo richiede: Joe Pike, sia in maniera palese che in modo nascosto, \u00e8 sempre collegato con lo svolgersi della storia, che finisce con il diventare una ricerca all'interno della storia personale di Pike. Per questo motivo sono presenti numerose digressioni (addirittura la prima costituisce una sorta di prologo a tutta la vicenda), che illustrano momenti della passato dell'uomo.\nQuesti flashback hanno una duplice funzione, dal momento che possono assolvere due finalit\u00e0:\n1) La necessit\u00e0 di una presentazione a 360 gradi di Joe Pike. Occorre spiegare il perch\u00e9 un ragazzino \"pensieroso e tranquillo\" sia divenuto quel che \u00e8 un uomo completamente chiuso al mondo esterno, del quale non si pu\u00f2 carpire la bench\u00e9 minima informazione. Per questo motivo, le digressioni sono significative all'interno dell'intreccio. Costituiscono dei momenti di pausa, delle cesure in cui il ritmo del racconto viene sospeso, e viene concessa al lettore la possibilit\u00e0 di saperne di pi\u00f9 riguardo ai personaggi, per poi riprendere come prima, con dei nuovi punti di riferimento e una visione del tutto pi\u00f9 chiara.\n2) Il dovere di spiegare al lettore il perch\u00e9 le indagini, e pi\u00f9 in generale, la narrazione si sviluppi in una determinata direzione. Gi\u00e0 dalle prime battute \u00e8 evidente l'esistenza di un secondo \"racconto\", un'altra storia che, pagina dopo pagina, influenza sempre di pi\u00f9 lo svolgersi dei fatti. Per comprendere tutto, bisogna sapere a grandi linee cosa \u00e8 accaduto una decina di anni prima rispetto al tempo in cui agiscono i personaggi.\nAl di l\u00e0 dei cambiamenti rispetto ai romanzi precedenti, il racconto \u00e8 caratterizzato da un ritmo veloce, evidente gi\u00e0 dalla prima retrospezione, il quale tende ad accelerare nel corso della vicenda, grazie all'uso dei colpi di scena, un'aggettivazione mai ridondante, prevalenza di periodi semplici. Ci\u00f2, tuttavia, non va a discapito delle esigenze descrittive del thriller. I personaggi, anche le comparse, sono tutti individui dinamici (personaggi che maturano e cambiano nel corso degli avvenimenti) e presentano un minimo spessore, grazie anche ad una caratterizzazione diretta sociale, dalla quale si possono cogliere molteplici indizi."}
{"id": "1883968", "revid": "599013", "url": "https://it.wikipedia.org/wiki?curid=1883968", "title": "Bas Roorda", "text": ""}
{"id": "1883969", "revid": "599013", "url": "https://it.wikipedia.org/wiki?curid=1883969", "title": "Benedetto Patellaro", "text": "Professionista dal 1981 al 1986, ottenne due vittorie da professionista, entrambe al Giro d'Italia.\nCarriera.\nAl Giro d'Italia 1981 si aggiudic\u00f2 la cronometro a squadre con la Hoonved e la diciannovesima tappa con arrivo a Borno."}
{"id": "1883970", "revid": "767487", "url": "https://it.wikipedia.org/wiki?curid=1883970", "title": "Dirk Marcellis", "text": "Carriera.\nClub.\nPSV Eindhoven.\nDirk Marcellis, dopo aver passato la fase giovanile al VVV-Venlo e all'RKSV WIttenhorst, e dopo essersi distinto nella Nazionale Under-17 di calcio dei Paesi Bassi, debutta nel calcio professionale con la magia del PSV Eindhoven.\nL'11 aprile 2007 Marcellis fa il suo debutto assoluto nei quarti di finale della UEFA Champions League contro il Liverpool all'Anfield. Ottiene un cartellino rosso in questa partita. Il 6 ottobre 2007 debutta in campionato contro il Willem II.\nPer quanto la sua altezza non lo aiutasse per il ruolo di difensore centrale, Marcellis riesce ad imporsi facilmente nella prima squadra, formando una solida difesa assieme al calciatore messicano Carlos Salcido. Inizi\u00f2 a farsi notare per le sue prestazioni, e riusc\u00ec a sostituire il difensore centrale brasiliano Alex, che era ritornato al Chelsea dopo numerose stagioni al PSV.\nSempre nella stagione 2007/2008, Marcellis segna nella Coppa UEFA 2007-2008 contro il Tottenham Hotspur.\nNel 2008, il PSV ottiene il titolo di campione dell'Eredivisie, e Marcellis viene nominato il terzo giocatore migliore della squadra.\nIl 30 luglio 2009, Marcellis segna una rete all'ultimo minuto in UEFA Europa League contro la squadra bulgara PFC \u010cerno More Varna. Il 21 maggio 2010, Marcellis si trasferisce all'AZ Alkmaar, protagonista di uno scambio di giocatori fra i due club (dall'AZ sar\u00e0 Jeremain Lens a passare al PSV)\nAZ Alkmaar, NAC Breda e PEC Zwolle.\nMarcellis, dopo un periodo da riserva al PSV, si mette in mostra subito all'AZ, diventando uno dei difensori migliori del campionato. Nel Maggio 2013 si infortuna al ginocchio, e non parteciper\u00e0 all'intera stagione. Alla fine del contratto, a Luglio 2014, viene svincolato. Sempre nel 2014, ad Ottobre, l'AZ decide di offrirgli un contratto amatoriale. Ritorner\u00e0 in campo contro il Feyenoord il 14 dicembre 2014.\nIl 31 dicembre 2014 viene annunciato l'ingaggio di Marcellis da parte del NAC Breda, e viene subito fatto capitano dal neo-allenatore Robert Maaskant. Nonostante il suo contributo, la squadra viene retrocessa ai playoff.\nNel Luglio 2015 il PEC Zwolle ingaggia Marcellis. S'infortuna nella prima parte del campionato, per poi entrare in prima squadra e risultare decisivo in pi\u00f9 incontri.\nDopo 3 anni passati con la stessa squadra, decide di ritirarsi dal calcio giocato a soli 30 anni il 3 settembre 2018."}
{"id": "1883973", "revid": "124403685", "url": "https://it.wikipedia.org/wiki?curid=1883973", "title": "Murda Muzik", "text": "Murda Muzik, del 1999, \u00e8 il quarto album dei Mobb Deep. All'interno dell'album \u00e8 contenuta una delle pi\u00f9 famose ed acclamate canzoni del gruppo, \"Quiet Storm\". \u00c8 album del duo che pi\u00f9 vendette, con 6,7 milioni di copie vendute e ricevette 6 dischi di platino. Con l'album del 2006 Blood Money, Murda Muzik si contende il titolo di miglior ingresso in classifica per un album dei Mobb Deep, grazie al suo debutto al terzo posto nella Billboard 200. Al di l\u00e0 del successo commerciale riviste come \"The Source\" recensirono il disco in modo molto positivo. Dell'album \u00e8 disponibile anche una versione censurata, intitolata Mobb Muzik, che usc\u00ec contemporaneamente alla versione ufficiale dell'album."}
{"id": "1883984", "revid": "599013", "url": "https://it.wikipedia.org/wiki?curid=1883984", "title": "Tommie van der Leegte", "text": ""}
{"id": "1883986", "revid": "287204", "url": "https://it.wikipedia.org/wiki?curid=1883986", "title": "Civitella Cesi", "text": "Civitella Cesi \u00e8 l'unica frazione del comune di Blera in provincia di Viterbo, nel Lazio.\nDescrizione.\n\u00c8 raggiungibile tramite una sola stretta e tortuosa strada asfaltata che si diparte dalla SP42 di Barbarano Romano o, in alternativa, da una lunga sterrata che si stacca dalla SP3a nei pressi dell'antico castello di Rota - Comune di Tolfa in provincia di Roma.\nIl territorio di Civitella Cesi \u00e8 attraversato dal fiume Mignone.\nSi svolge nella prima settimana di Ferragosto la \"Sagra delle fettuccine al tartufo\", che richiama centinaia di buongustai disposti a fare una fila di oltre un'ora, in un caratteristico stretto viottolo scavato nel tufo, per gustare il tartufo e le carni alla brace prodotte nel territorio circostante dell'Universit\u00e0 Agraria di Civitella Cesi.\nFino al 1961 era attiva la stazione di Civitella Cesi situata lungo la ferrovia Civitavecchia-Capranica-Orte. La ferrovia fu interrotta per via di una frana. Attualmente, dopo gli imponenti lavori riguardanti sedime ferroviario, ponti e gallerie avvenuti fino ai primi anni '90, si parla di una possibile riapertura, che per\u00f2 per ora rimane sulla carta. La stazione ferroviaria attiva pi\u00f9 vicina \u00e8 Vetralla (7\u00a0km) sulla linea FL3Roma-Capranica-Viterbo.\nStoria.\nRisultano testimonianze storiche del borgo di Civitella sin dal 1256. Nei pressi dell'antico borgo si trovano i resti dell'insediamento etrusco di San Giovenale.\nIn assenza di testimonianze storiche certe si presume che l'abitato (affiancato da un altro borgo situato a circa due chilometri di distanza sul Monte Monastero) si sia progressivamente spopolato (cos\u00ec come il castello appena citato di Monte Monastero) nel corso dei secoli pur mantenendo la struttura del borgo. Nei secoli fu feudo di diverse famiglie nobili romane fino a quando nei primi anni del XIX secolo Giovanni Torlonia fu creato da Papa Pio VII Principe di Civitella Cesi (per ricompensarlo, assieme ad altri titoli nobiliari, dei prestiti effettuati a numerose famiglie patrizie romane nonch\u00e9 allo stesso Pontefice) cos\u00ec che si pose il problema di sfruttare maggiormente il feudo. Si trasferirono a Civitella alcune famiglie dalle Marche e dall'Umbria nonch\u00e9 dalla vicina Blera. Furono cedute loro alcune abitazioni del borgo, un piccolissimo appezzamento di terreno e lavoro da braccianti con l'incarico di dissodare progressivamente i terreni del feudo. \nL'arrivo di famiglie dalle Marche e dall'Umbria sembra spiegare il dialetto parlato nel paese, molto diverso da quello parlato a Blera cos\u00ec come alcuni piatti e dolci di derivazione umbro marchigiana sia pure con gli aggiustamenti dettati dalla disponibilit\u00e0 di ingredienti. Uno su tutti la \"Rocciata\", una volta preparata solo per il Natale e poche altre occasioni importanti. Nel secondo dopoguerra con la riforma agraria e l'esproprio di una parte dei terreni dei Torlonia, con l'assegnazione di questi ultimi agli abitanti, il paese conobbe un certo sviluppo. I braccianti diventarono contadini e allevatori. Sul finire degli anni settanta un'ulteriore cambiamento fu determinato dal progressivo abbandono delle attivit\u00e0 agricole (assai poco redditizie stante la povert\u00e0 del territorio e la scarsit\u00e0 di precipitazioni), dalla emigrazione verso Roma e dalla ricerca di impieghi di altro genere, in particolare nell'edilizia. Oggi resta pochissimo dell'attivit\u00e0 contadina, c'\u00e8 una forte presenza di allevatori di origine sarda e pochi capi di bestiame da carne. Buona \u00e8 la produzione di olio di oliva mentre molto limitata \u00e8 la produzione di vino, quasi esclusivamente per consumo famigliare."}
{"id": "1883991", "revid": "1310927", "url": "https://it.wikipedia.org/wiki?curid=1883991", "title": "Otman Bakkal", "text": "Carriera.\nClub.\nHa fatto il suo debutto in Eredivisie con il nella stagione 2003-04, e ha trascorso periodi in prestito al FC Den Bosch, al'FC Eindhoven e al , prima di ritornare al PSV.\nNel mercato estivo del 2011, non trovando pi\u00f9 molto spazio tra i titolari dei \"Boeren\", viene mandato in prestito al dove l'11 settembre segna al debutto nella vittoria esterna per 1-3 contro il NAC Breda. Il 20 settembre segna nel 4-0 di Coppa d'Olanda contro l'AGOVV Apeldoorn e il 25 settembre segna un altro gol in campionato nella sconfitta per 2-1 contro l'. Quattro mesi dopo, il 29 gennaio, segna nella vittoria per 4-3 contro l'. Con il gol messo a segno all'ultima giornata nella vittoria per 2-3 contro l'Heerenveen, Bakkal conclude la sua stagione con 9 gol segnati in 30 partite disputate.\nNell'estate 2012 passa a costo zero alla Dinamo Mosca. Il 1\u00ba settembre 2013 rescinde il suo contratto con il club russo e il 16 settembre torna al Feyenoord dove per\u00f2 a causa di un ritardo di condizione perde il posto a favore di Tonny Vilhena. Dopo sole 8 presenze a fine stagione rescinde il proprio contratto con il Feyenoord.\nNazionale.\nNel 2007, Bakkal \u00e8 stato convocato da Foppe de Haan per il campionato europeo U21 svoltosi nei Paesi Bassi. Bakkal ha giocato le partite contro Israele (1-0) e Portogallo (2-1) nella fase a gironi, conquistando l'accesso in semifinale e la qualificazione alle Olimpiadi del 2008. Nella semifinale contro l'Inghilterra (finita 1-1 ai tempi regolamentari e 13-12 dopo 32 calci di rigore) Bakkal \u00e8 partito titolare, venendo poi sostituito a met\u00e0 del secondo tempo da Roy Beerens. Nella finale vinta per 4-1 contro la Serbia Bakkal ha segnato il primo gol.\nNel 2008 ha partecipato ai Giochi olimpici di Pechino con la nazionale olimpica olandese.\nCuriosit\u00e0.\n\u00c8 una delle vittime accertate dei morsi del noto attaccante uruguayano Luis Su\u00e1rez, insieme al serbo Branislav Ivanovi\u0107 e all'italiano Giorgio Chiellini."}
{"id": "1883993", "revid": "547034", "url": "https://it.wikipedia.org/wiki?curid=1883993", "title": "Volvo XC70", "text": "La 'Volvo XC70 \u00e8 un'autovettura crossover SUV con carrozzeria familiare prodotta dalla casa automobilistica svedese Volvo a partire dal 1998 sino al 2016. Consiste semplicemente in una versione con impostazione fuoristradistica della Volvo V70, da cui si differenzia per le protezioni in plastica grezza che la rendono meno esposta agli urti, per l'assetto rialzato e per la trazione integrale. A tutte e tre le serie della V70 \u00e8 stata abbinata la derivata XC. Come la V70, ha il motore in posizione trasversale.\nPrima serie (1998-2000).\nQuesto modello \u00e8 basato sulla prima serie della V70, a sua volta un restyling della Volvo 850 SW. In realt\u00e0 il suo vero nome sarebbe Volvo V70XC, ma fa parte a tutti gli effetti della famiglia XC. Era dotata di trazione integrale inserita tramite un giunto viscoso, che agiva solo quando le ruote posteriori in trazione iniziavano a perdere aderenza. Questo sistema non era per\u00f2 molto efficace. Comunque questo modello \u00e8 stato un successo in Svezia e ha dato inizio alla gamma XC. Era disponibile con una sola motorizzazione, un 2,4 T 5 cilindri in linea a benzina.\nSeconda serie (2000-2007).\nAnche la seconda serie debutt\u00f2 col nome di V70XC, che fu cambiato in XC70 quando, alla fine del 2002, fu introdotto il grande SUV XC90. Gli interni sono ancora da grossa station wagon, ma la vettura \u00e8 ora un vero SUV, infatti ha robuste protezioni e la trazione integrale permanente di serie su quasi tutte le versioni. Questa serie \u00e8 popolare in tutto il mondo, e sono molti i corpi militari e civili che ne utilizzano per le loro mansioni.\nMotori.\nMonta solo motori trasversali a 5 cilindri in linea e si pu\u00f2 scegliere fra un cambio manuale o automatico. Il 2,4T \u00e8 stato sostituito nel 2003 dal 2,5T. \u00c8 stato introdotto anche il diesel turbocompresso D5.\nTerza serie (2007-2016).\nIn contemporanea con la presentazione della terza serie della V70 \u00e8 entrata in commercio anche la derivata offroad, ovvero l'XC70. Viene prodotta nello stabilimento Volvo a Torslanda in Svezia.\nRispetto alla serie precedente le dimensioni esterne sono leggermente aumentate, raggiungendo la lunghezza di 4.84 metri, la larghezza di 1.86 metri e l'altezza di 1.6 metri.\nNel giugno 2011 sulla XC70 sono stati effettuati gli stessi aggiornamenti di V70 e S80, ossia una nuova plancia secondo lo stile della S60, nuovi indicatori di direzione laterali a LED, nuovi colori e l'aggiornamento nei motori D3 e D5. Quest'ultimo ha guadagnato 10 cv e 20\u00a0nm di coppia . Nel 2013, come tutta la gamma (ad eccezione della V40 e della XC90 della quale l'anno successivo sarebbe stata presentata la seconda generazione) viene sottoposta a un restyling che cambia i paraurti facendo sembrare l'auto pi\u00f9 bassa e larga e altri dettagli che migliorano l'eleganza.\nMotori.\nNovit\u00e0 rispetto alle precedenti serie \u00e8 che \u00e8 disponibile anche un motore a 6 cilindri, il 3.0 della S80. Il cambio automatico \u00e8 di serie sulla 3.0 e a richiesta sulla D3 2.4 con trazione AWD e sulla D5 sempre AWD. Sulla D3 2.0 a trazione anteriore \u00e8 di serie."}
{"id": "1883994", "revid": "1305772", "url": "https://it.wikipedia.org/wiki?curid=1883994", "title": "Butylite", "text": "Butylite \u00e8 il nome commerciale di un particolare materiale polimerico della classe degli elastomeri, ovvero composto da una miscela di polimeri ad alto grado di reticolazione, in particolare \u00e8 una gomma butilica, cio\u00e8 un copolimero dell'isobutilene e dell'isoprene.\n\u00c8 poco permeabile all'aria e altri gas, e resistente a temperature comprese tra -35\u00a0\u00b0C e 130\u00a0\u00b0C, ma pu\u00f2 essere attaccata da idrocarburi alifatici aromatici e clorurati.\nViene utilizzato dai giardinieri per l'impermeabilizzazione del fondo di stagni artificiali, in forma di teli dello spessore variabile da 1 a 75 millimetri."}
{"id": "1883995", "revid": "125420158", "url": "https://it.wikipedia.org/wiki?curid=1883995", "title": "Acronis", "text": "Acronis Inc. \u00e8 una societ\u00e0 che produce software con sede a Burlington nel Maryland e diverse sedi minori in Asia e Europa. L'azienda \u00e8 nota per sistemi software che consentano il backup e il disaster recovery sia per un mercato \"business\" che per un mercato \"home\". L'amministratore delegato \u00e8 stato Serguei Beloussov dal 2013, per poi lasciare spazio a Patrick Pulvermueller che ricopre il ruolo dal luglio 2021.\nIl punto di forza \u00e8 la sua offerta di una cyber protection integrata, insieme alla creazione di immagini disco di backup e ripristino, partizione e gestione, di avvio e gestione, migrazione dei dati e interi sistemi, dei dati. Sviluppa inoltre software per la virtualizzazione con lo scopo di migrazione di un server fisico a un server virtuale (come ad esempio VMware), o quello anche definito P2V. Il suo pi\u00f9 noto prodotto \u00e8 Acronis True Image, che consente di creare un'immagine di un computer che pu\u00f2 essere reinstallata sullo stesso o un'altra macchina."}
{"id": "1884000", "revid": "17610902", "url": "https://it.wikipedia.org/wiki?curid=1884000", "title": "Sirfidi", "text": ""}
{"id": "1884001", "revid": "339392", "url": "https://it.wikipedia.org/wiki?curid=1884001", "title": "Gare de Paris Saint Lazare", "text": ""}
{"id": "1884014", "revid": "599013", "url": "https://it.wikipedia.org/wiki?curid=1884014", "title": "Bengt Lindskog", "text": "Carriera.\nClub.\nNazionale svedese, Lindskog gioca nel Malm\u00f6 FF da dilettante (in patria, dove all'epoca vige il dilettantismo, lavora come linotipista per vivere) quando nell'estate del 1956 viene acquistato dall'Udinese. Gioca nell'Udinese due stagioni, mettendo a segno 29 reti.\nIn seguito si trasferisce all'Inter, suo allenatore nell'Udinese. A Milano gioca tre stagioni per un totale di 102 presenze e 35 reti. Nella stagione 1961-1962 approda al Lecco, dove segue la squadra bluceleste anche in Serie B."}
{"id": "1884018", "revid": "729019", "url": "https://it.wikipedia.org/wiki?curid=1884018", "title": "Ascari Cars", "text": "La Ascari Cars \u00e8 stata una casa automobilistica britannica specializzata in vetture sportive. Aveva sede a Banbury, Oxfordshire. \nIl nome dell\u2019azienda richiamava quello di Alberto Ascari (1918 - 1955), pilota italiano, che fu primo al mondo ad essere due volte campione di Formula 1 e ottenne tale risultato utilizzando l'acronimo della sua denominazione ufficiale di Anglo Scottish Car Industries. L\u2019azienda ha concluso la sua attivit\u00e0 nel 2010.\nStoria.\nLa Ascari Cars \u00e8 stata creata nel Dorset, Inghilterra nel 1995. La sua prima auto, prodotta in serie limitata, la Ascari Ecosse, \u00e8 stato lanciata nel 1998. In seguito al lancio della Ecosse, l'imprenditore olandese Klaas Zwart ha acquistato la societ\u00e0.\nNel 2000 la Ascari Cars ha costruito un nuovo impianto a Banbury, con il conseguente sviluppo della seconda auto, la Ascari KZ1, e la costituzione dell'Ascari Racing Team.\nNel 2000 Ascari ha inoltre avviato la costruzione di un circuito automobilistico nei pressi di Ronda, nel sud della Spagna. Nella pista, che \u00e8 stata affiancata da un resort, \u00e8 possibile testare diverse auto stradali e da gara. Dopo la chiusura dell\u2019Ascari nel 2010, il circuito \u00e8 stato rilevato dal team di Formula 1 Haas."}
{"id": "1884022", "revid": "124006135", "url": "https://it.wikipedia.org/wiki?curid=1884022", "title": "Maurizio Giammarco", "text": "Biografia.\nNato a Pavia ma residente a Roma fin dall'infanzia, si avvicina al sassofono a 14 anni. Nei primi anni '70 studia in Italia con Gino Marinuzzi, Giorgio Gaslini, negli USA al Creative Music Studio di Karl Berger e a New York con Joe Allard. A partire dal 1976 fonda e dirige diversi gruppi, il pi\u00f9 noto dei quali, Lingomania (Fondato nel 1984) s'impone nei referendum di Musica Jazz del 1984, 1985, 1987 e di Guitar Club del 1988 e 1989 come miglior gruppo italiano. Nel gruppo si sono avvicendati diversi musicisti diventati in seguito protagonisti del panorama jazzistico italiano: Umberto Fiorentino (chitarra), Enzo Pietropaoli e Furio Di Castri (basso), Danilo Rea e Stefano Sabatini (tastiere), Roberto Gatto (batteria), Flavio Boltro (tromba). Una \"reunion\" del gruppo nel 2017-18 ha prodotto il cd \"Lingosphere\".\nNel 1981 \u00e8 votato miglior sassofonista italiano nel referendum della rivista Fare Musica e nel 1984 vince il premio Rai1 come musicista jazz dell'anno. Collaborazioni nazionali e internazionali di rilievo lo vedono al fianco di nomi come Chet Baker, Billy Cobham, Peter Erskine, Giorgio Gaslini, Lester Bowie, Enrico Pieranunzi, Dave Liebman, Phil Markowitz, Paolo Fresu, Enrico Rava, Giovanni Tommaso, Miroslav Vitous, Aldo Romano, Steve Lacy, Danny Gottlieb, Tom Harrell, Kenny Wheeler, Phil Woods, Marc Johnson, e molti altri.\nAltri gruppi importanti sono stati gli Heart Quartet (1996-98), i Megatones (dal 2000 in poi: una specie di evoluzione degli storici Lingomania), Tricycles (un trio con John B.Arnold e Dario Deidda) e i Syncotribe (in versione sia trio che quintetto) attualmente in attivit\u00e0.\nDal 2005 al 2010 Giammarco ha diretto la PMJO (Parco della Musica Jazz Orchestra), big band dell'Auditorium di Roma, in pi\u00f9 di 100 concerti in Italia e all'estero. L'orchestra ha elaborato numerosi progetti originali e ha collaborato con importanti nomi quali: Bill Holman, Bob Brookmeyer, Martial Solal, Kenny Wheeler, Uri Caine, Maria Schneider, Karl Berger, Mike Gibbs, Frank Tiberi, George Lewis, Michael Portal, Riccardo Del Fra, Franco e Dino Piana, Marcello Rosa, Bruno Tommaso, Paolo Damiani, Marco Tiso, Horacio El Negro Hernandez, Mike Stern, David Fiuczynski, Nuen Lee, Antonio Iasevoli, Javier Girotto, Dee Dee Bridgewater, Irene Grandi, Rosalia De Sousa, Maria Pia De Vito, Alan Farrington, Maurizio Rota.\nGiammarco si \u00e8 distinto come freelancer in dischi e tournee di musica pop (Mina, Mia Martini, Fiorella Mannoia, Riccardo Cocciante, Antonello Venditti, Francesco De Gregori, Tiziana Rivale), e ha composto musica per cinema, teatro, danza, cd roms, orchestra sinfonica e orchestra d'archi. \u00c8 autore di una monografia su Sonny Rollins (1996) e ha diretto il festival Termoli Jazz Podium (2000-2006). La sua discografia vanta oltre 100 titoli di cui molti come leader.\nSvolge attualmente attivit\u00e0 didattica presso La Siena Jazz University e il Saint Louis School of Music di Roma.\nCaparbio sostenitore di una via italiana al jazz d'autore, arrivato a una personale sintesi espressiva sia sul piano solistico che competitivo, Giammarco si \u00e8 guadagnato un posto di rilievo nel jazz italiano, ed \u00e8 citato nella \"Biographical Enciclopedia of Jazz\" di Leonard Feather."}
{"id": "1884023", "revid": "228587", "url": "https://it.wikipedia.org/wiki?curid=1884023", "title": "Alouatta guariba", "text": "L'aluatta bruna (\"Alouatta guariba\" ) \u00e8 un primate platirrino della famiglia degli Atelidi.\nVeniva un tempo classificata come \"Alouatta fusca\": tale nome \u00e8 attualmente considerato obsoleto.\nDistribuzione.\nCon due sottospecie (\"Alouatta guariba clamitans\" ed \"Alouatta guariba guariba\" ) vive nella foresta atlantica del Brasile e dell'Argentina.\nDescrizione.\nDimensioni.\nMisura poco meno di un metro di lunghezza: bisogna tenere in conto che la coda \u00e8 lunga quanto il corpo. Il peso va dai 4 ai 7 kg.\nAspetto.\nIl pelo \u00e8 solitamente bruno-rossiccio (da qui il nome comune), non mancano tuttavia esemplari di altri colori, come rosso o giallastro, a seconda della zona dell'areale presa in considerazione.\nDimorfismo sessuale.\nI maschi sono pi\u00f9 grandi e robusti delle femmine: un maschio \u00e8 mediamente grande 1,5 volte la femmina.\nBiologia.\nCome tutte le scimmie urlatrici, questi animali sono piuttosto statici: passano infatti circa il 70% del tempo in stato di inattivit\u00e0, ed il restante tempo viene speso a cibarsi ed in minima parte a socializzare con altri esemplari. Per un esemplare di questa specie, movimenti di un chilometro al giorno sono da considerarsi del tutto eccezionali.\nRispetto alle congeneri, si differenzia nelle vocalizzazioni: la specie non \u00e8 infatti solita esibirsi nei classici \"cori mattutini\", ma tende ad emettere i propri richiami in special modo durante le interazioni fra vari gruppi.\nI gruppi sono abbastanza elastici nella composizione: si possono trovare in egual misura gruppi di soli maschi, di sole femmine, a regime misto, \"harem\" di un maschio e pi\u00f9 femmine o singole coppie.\nAlimentazione.\nSi tratta di animali erbivori: a seconda della zona e della stagione, possono nutrirsi in maggiore misura di foglie o di frutti, ma in ogni caso queste due sono le componenti principali della loro dieta.\nNon possedendo le strutture specializzate presenti in altri animali folivori, questi animali sono costretti a un regime di vita molto lento per poter far fronte ai lunghi tempi necessari per demolire la cellulosa.\nRiproduzione.\nLa gestazione dura sei mesi, al termine dei quali viene partorito un unico cucciolo, che viene allattato per un anno circa: dopo lo svezzamento, pu\u00f2 tuttavia continuare a mostrare comportamenti infantili (come la richiesta della poppata) per altro tempo."}
{"id": "1884029", "revid": "124123", "url": "https://it.wikipedia.org/wiki?curid=1884029", "title": "Giuseppe Tirinnanzi", "text": "Storia.\nProveniente da una famiglia fiorentina di commercianti, per problemi familiari dovette abbandonare gli studi universitari e trasferirsi al Nord, prima a Milano e poi in provincia, a Legnano, dove accett\u00f2 un incarico di insegnante di italiano, greco e latino in un istituto locale.\nStili ed influenze.\nSin da giovane, ebbe un'intensa attivit\u00e0 poetica che non si interruppe mai. Il suo primo volume di poesie \"Carmina nova\", con una prefazione di Roberto Mandel, \u00e8 datato 1941, cui fece seguito un'opera di saggistica \"Processo ai genitori\". Altre opere successive trattavano tematiche che variavano dall'amore alla politica, ai fatti di costume trattato nella maniera appassionata tipica toscana alla maniera di Trilussa, ma con sferzate che possono ricordare anche Marziale o la satira oraziana.\nRiesce a comporre versi efficaci nel trattare con amara vigoria la satira civile, mentre \u00e8 misurato e signorile nelle poesie amorose. Per altri aspetti, invece, si rivela un contemplativo solitario, incantato dalla natura. Nella poesia descrittiva il suo verso acquista una bella sonorit\u00e0 toscana, una musicalit\u00e0 suggestiva, un ritmo che non di rado tende al maestoso.\nL'ultimo suo volume prima della sua morte fu \"Mezzo secolo e pi\u00f9 di poesia\". Tra i molti riconoscimenti avuti, citiamo il Premio letterario \"International Adward consegnato dall'International Institute of Arts and Letters\" e la \u201ctessera d'oro\u201d della Famiglia Legnanese, quale cittadino benemerito di Legnano. Questo sodalizio ha istituito a suo nome, dal 1980, il premio di poesia inedita, mentre l'Amministrazione comunale, nel centenario della nascita, gli ha dedicato una piazza."}
{"id": "1884031", "revid": "834", "url": "https://it.wikipedia.org/wiki?curid=1884031", "title": "Mount Palomar Observatory", "text": ""}
{"id": "1884033", "revid": "2036644", "url": "https://it.wikipedia.org/wiki?curid=1884033", "title": "Guangzhou Zuqiu Julebu", "text": "Il Guangzhou Zuqiu Julebu (), a volte tradotto come \"Guangzhou Football Club\", nota semplicemente come Guangzhou e precedentemente conosciuto come Guangzhou Evergrande Taobao, \u00e8 una squadra di calcio cinese con sede nella citt\u00e0 di Canton, partecipante alla Chinese Super League.\nStoria.\nFondata nel giugno 1954 con il nome di \"Guangzhou Football Team\", \u00e8 stato il primo club di calcio in Cina. Nel 1993 il club fu rilevato dall'Apollo Group e la squadra fu rinominata \"Guangzhou Apollo Football Club\". Nel 2006 la societ\u00e0 passa di nuovo di propriet\u00e0, venendo comprata dal gruppo farmaceutico dell'omonima citt\u00e0, e viene rinominata \"Guangzhou Pharmaceutical F.C\". I tifosi e i cronisti sono soliti chiamare la squadra \"Guangzhou GPC\" oppure \"Guangzhou Team\".\nIl club \u00e8 stato promosso alla prima divisione nel 2007 dopo nove stagioni in seconda divisione. Da questo punto in poi la crescita del club \u00e8 stata veloce e costante. Riottenuta agevolmente la promozione dopo una nuova discesa in seconda divisione nella stagione 2010, il Guangzhou a inizio 2011 opera in maniera considerevole sul mercato. Oltre alle stelle locali Zhang Linpeng, Feng Xiaoting, Yang Jun, Jiang Ning e Yang Hao, la Evergrande Group investe anche sul mercato estero. Arrivano, tra gli altri, l'attaccante brasiliano naturalizzato serbo Cl\u00e9o e il centrocampista argentino Dar\u00edo Conca. Il Guangzhou al termine della stagione festeggia il suo primo titolo nazionale, con 4 gare d'anticipo.\nIl 16 maggio 2012, viene ufficializzato l'ingaggio come allenatore di Marcello Lippi con il quale a fine ottobre vince il campionato e la Coppa nazionale. Nella stagione successiva il club vince ancora il campionato nazionale e il 9 novembre 2013 vince la sua prima AFC Champions League contro i sudcoreani del Football Club Seoul, dopo due pareggi: 2-2 all'andata, 1-1 al ritorno.\nNel 2014, anno in cui la societ\u00e0 acquista gli italiani Alessandro Diamanti e Alberto Gilardino, coglie la quarta affermazione consecutiva a livello nazionale. Il 2 novembre 2014 Marcello Lippi, ipotecata la vittoria del suo terzo scudetto con la compagine cinese, lascia la panchina del Guangzhou diventando il nuovo direttore tecnico. Il 5 novembre 2014, su richiesta del nuovo direttore tecnico Marcello Lippi, viene ingaggiato come nuovo allenatore Fabio Cannavaro. Il 26 febbraio 2015 Marcello Lippi si dimette da direttore tecnico. Il 4 giugno 2015, con la squadra al primo posto in campionato e ai quarti della AFC Champions League, l'allenatore Fabio Cannavaro viene esonerato e sostituito da Felipe Scolari. Il club vince il campionato per la quinta volta consecutiva e vince la sua seconda AFC Champions League. Nei due campionati successivi con Scolari arrivano altri due titoli, che allungano la striscia a 7 campionati consecutivi. Nel novembre 2017 Scolari lascia la guida del club e al suo posto torna Cannavaro. Con l'allenatore italiano il club vince un altro campionato nel 2019.\nOrganico.\nRosa attuale.\nAggiornata al 20 dicembre 2021.\nInternazionali presenti e passati.\nI nomi in grassetto indicano i giocatori che hanno avuto presenze internazionali per il loro paese, mentre giocavano per il Guangzhou."}
{"id": "1884035", "revid": "1494169", "url": "https://it.wikipedia.org/wiki?curid=1884035", "title": "Young Man with a Horn", "text": ""}
{"id": "1884037", "revid": "1632387", "url": "https://it.wikipedia.org/wiki?curid=1884037", "title": "Monastero di Torba", "text": "Il monastero di Torba si trova a Gornate Olona, localit\u00e0 Torba, alle pendici dell'altura su cui \u00e8 situato il parco archeologico di Castelseprio. Il complesso archeologico \u00e8 formato dal \"castrum\", dal borgo, dalla chiesa di Santa Maria foris portas, dai resti della Basilica di San Giovanni, da quelli della chiesa di San Paolo e da altri edifici religiosi; dello stesso unicum ne fa parte il monastero, con la chiesa di Santa Maria e la Torre di Torba, gestito dal FAI.\nStoria.\nIl primo nucleo del complesso (detto \"castrum\") sorse per opera dei Romani nel IV-V secolo d.C. come uno degli avamposti militari edificati a scopo difensivo contro i Barbari lungo la fascia nord-occidentale delle Alpi. La zona del fiume Olona dove sorge Torba, detta \"Sibrium\", in et\u00e0 romana costituiva infatti un luogo di importanza strategica sia per l'approvvigionamento delle acque, sia per la posizione lungo un fondamentale asse di comunicazione transalpino.\nIl \"castrum\" venne utilizzato nei secoli successivi anche da Goti, Bizantini e Longobardi. Fu proprio durante il lungo periodo della \"pax longobarda\" che il complesso di Torba, perdendo il suo scopo militare, acquis\u00ec una funzione civile e, in seguito, religiosa, grazie all'insediamento, nell'VIII secolo, di un gruppo di monache benedettine che fece costruire il monastero e che aggiunsero all'edificio originale i locali che ospitavano le celle, il refettorio e la sala di preghiera, oltre a un portico a tre arcate e, nell'XI secolo, la piccola chiesa intitolata alla Vergine. Durante l'epoca franca il Seprio divenne sede di un contado, acquisendo cos\u00ec anche una funzione agricolo-produttiva; nei secoli successivi il sito divenne terreno di scontro fra alcune delle pi\u00f9 potenti famiglie milanesi, in particolare tra i Della Torre e i Visconti nel XIII secolo: nel 1287 Ottone Visconti, per eliminare ogni traccia dei rivali, ordin\u00f2 l'abbattimento di tutto il \"castrum\", a eccezione degli edifici religiosi (all'interno dei quali era nel frattempo stata inglobata anche la torre romana).\nDai documenti conservati (le prime testimonianze scritte risalgono al 1049) \u00e8 possibile ricostruire la storia del monastero, particolarmente articolata soprattutto nel periodo rinascimentale. Ristabilito l'ordine, molte famiglie nobili si avvicendarono per incaricare come badessa una persona della propria stirpe, sino ad arrivare ai Pusterla, ai quali si deve il definitivo trasferimento delle monache a Tradate, nel 1482, lasciando la cura della terra a massari. Inizi\u00f2 quindi il cosiddetto \"periodo agricolo\" del complesso, finch\u00e9, in epoca napoleonica, nel 1799, con le soppressioni degli ordini religiosi Torba perse definitivamente lo status di monastero. L'intera costruzione venne in tal modo riadattata alle mansioni agricole: il portico venne murato, l'entrata della chiesa ampliata e trasformata in magazzino per carri e attrezzi e tutti gli affreschi vennero coperti da un nuovo intonaco.\nI secoli successivi furono contrassegnati da numerosi passaggi di propriet\u00e0, fino al 1971, epoca in cui l'ultima famiglia di contadini abbandon\u00f2 il sito. Dopo anni di incuria e abbandono, il complesso venne acquistato nel 1977 da Giulia Maria Mozzoni Crespi che lo don\u00f2 al Fondo Ambiente Italiano, il quale ha provveduto a ristrutturarlo. Nel 1986 si conclusero i lunghi lavori di restauro che consentirono di aprire la propriet\u00e0 al pubblico.\nDescrizione.\nLa chiesa di Santa Maria.\nLa chiesa venne costruita in diverse fasi tra l'VIII e il XIII secolo, utilizzando pietre di origine fluviale, raccolte dalla vicina Olona e legate tra loro da sabbia e calce. Al proprio interno ingloba parti di un precedente edificio ecclesiastico: all'interno della chiesa sono infatti ben visibili i resti di un campanile a pianta quadrata presente antecedentemente alla costruzione. La muratura esterna dell'abside, a ciottoloni, \u00e8 scandita da quattro lesene che delimitano cinque campiture entro cui sono state ricavate monofore strombate. Il perimetro superiore \u00e8 decorato con archetti pensili in cotto, che creano un interessante gioco cromatico, caro al romanico lombardo. All'interno della chiesa sono poi state rinvenute alcune tombe e una cripta ad ambulacro, riferibile all'VIII secolo, cui si accede da due scale di pietra poste sulle pareti laterali. Di originale forma rettangolare venne in seguito ampliata durante i secoli XII e XIII tramite l'inserimento della parte absidale, eretta con tufo e mattoni. Per restituire il volume originario degli interni, sopra la cripta \u00e8 stato posizionato un soppalco removibile in legno.\nLe raffigurazioni pittoriche a calce sono, a causa del loro stato di conservazione, alquanto frammentarie e non permettono l'esatta identificazione dei soggetti. Due sono le fasi identificabili degli affreschi: una pi\u00f9 antica, del IX-X secolo, e una successiva, dell'XI-XIII: a quest'ultima datazione sono riferibili alcuni frammenti visibili sul corpo del campanile, tra cui si identifica il volto di Gioacchino, accompagnato dall'iscrizione (A)KIM. La variet\u00e0 della tessitura muraria esterna testimonia la tormentata storia che la chiesa ha subito nei secoli.\nIl monastero.\nI restauri del FAI hanno riportato alla luce anche i grandi archi del portico del corpo del monastero, ora sede del ristoro, impostato sulla spina romana della muratura di Castelseprio, ancora visibile all'interno del refettorio, dove possiamo anche ammirare il grande camino originario. I portici testimoniano inoltre l'ospitalit\u00e0 dell'ordine monastico a pellegrini e viaggiatori, che potevano cos\u00ec riposare al coperto e usufruire del forno attorno al quale \u00e8 posizionata la scala che sale al piano superiore della torre.\nLa torre.\nLa torre, con funzione di avvistamento all'interno del sistema difensivo romano, ne diventa cos\u00ec la punta avanzata verso il fiume Olona, e rappresenta una delle poche testimonianze rimaste nel nord Italia di architettura romana difensiva del V-VI secolo. Costruita con materiale tratto dalla demolizione di complessi cimiteriali romani, essa \u00e8 caratterizzata da una struttura possente, ma al contempo slanciata. I muri perimetrali infatti si assottigliano progressivamenti dalla base (in cui hanno una profondit\u00e0 di circa 2 m) fino alla copertura della torre (circa 85\u00a0cm), creando una serie di gradini (detti \"riseghe\") visibili sia all'interno che all'esterno della struttura architettonica, alta pi\u00f9 di 18 m. Gli angoli dei muri a valle sono inoltre rinforzati da contrafforti. In corrispondenza degli spigoli della torre a nord-ovest e a sud-ovest si immorsa la cinta muraria che saliva lungo tutto il pendio sino a raggiungere il \"castrum\".\nGli interni della torre rivelano in modo pi\u00f9 evidente la complessa storia dell'edificio: al primo piano infatti, accanto alle finestre a feritoia di epoca militare, figura una finestra ogivale del XV secolo. I lacerati di affresco conservati sulle pareti e gli incavi ricavati nella muratura testimoniano come, in epoca longobarda, questa stanza fosse stata destinata a sepolcreto delle badesse della comunit\u00e0. Da notare fra gli affreschi ancora leggibili la figura di una monaca che riporta nell'iscrizione il nome tipicamente longobardo di Aliberga, e una croce con l'alfa e l'omega sui bracci orizzontali. Fra i materiali reimpiegati per la costruzione del piano spicca una lapide romana in marmo con il rilievo di un elmo crestato.\nTra l'VIII e l'XI secolo il secondo piano fu adibito a oratorio dalle monache, come testimonia la presenza dell'altare (oggi perduto) e delle raffigurazioni a carattere religioso delle pareti. Sulla parete est vi \u00e8 una rara testimonianza di velario, al di sopra del quale si trova la figura di un Cristo Pantokrator imberbe e in trono, affiancato da due angeli e accanto al quale in origine dovevano essere raffigurati anche la Vergine e gli apostoli (attualmente si distinguono solo san Giovanni Battista, probabilmente atto a formare una Deesis con Maria, e forse san Pietro); sulla parete ovest scorre invece una teorie di santi martiri e sante (l'unica riconoscibile \u00e8 sant'Eufemia, grazie a un frammento di nome), al di sotto della quale sono raffigurate otto monache in processione, con un espressionistico atteggiamento delle mani in preghiera; sulla parete sud restano parti di affresco raffiguranti la Vergine col Bambino e una committente inginocchiata con un cero in mano; infine, sulla parete nord, appare il resto di una testa di leone, che alcuni vorrebbero identificare con quello di san Marco.\nLa storia di Raffa e l'ipotesi di Sironi.\nPier Giuseppe Sironi, nel suo \"I Racconti di Torba\" (1994), riporta una leggenda per la quale, un tempo, un brigante si insedi\u00f2 a Torba, scacciando chi vi abitava e iniziando a depredare i paesi circostanti; a nulla valsero gli interventi di vari mercenari ingaggiati dalla popolazione, e lo stesso conte del Seprio perse la vita duellando contro l'invasore. Una giovane donna di nome Raffa escogit\u00f2 allora uno stratagemma: si fece trovare dal brigante a fare il bagno nell'Olona e, quando questi la port\u00f2 nel suo covo, lo accec\u00f2 con del sale e prese a picchiarlo con un randello; l'uomo, tuttavia, resistette ai colpi e insegu\u00ec la ragazza fino in cima alla torre, ove lei lo avvinghi\u00f2 e si butt\u00f2 nel vuoto con lui. Il brigante perse la vita, mentre Raffa si salv\u00f2 miracolosamente, e fece erigere presso la torre stessa una piccola cappella dedicata all'arcangelo Raffaele, ritenuto il proprio salvatore.\nIl Sironi, nella notazione alla fine del racconto, dice che una chiesa dedicata a san Raffaele \u00e8 segnalata per Castelseprio nel \"Liber Notitiae Sanctorum Mediolani\" (cio\u00e8 alla fine del XIII secolo), della quale per\u00f2 non si \u00e8 mai avuta altra notizia. Nella mappa del Catasto Teresiano (datata al 1722), tuttavia, una chiesa di San Raffaele \u00e8 indicata esattamente nel luogo di Santa Maria di Torba, che nello stesso foglio \u00e8 al contrario ignorata. Esiste dunque il dubbio che la vera dedica di quest'ultima sia stata in origine all'arcangelo, e che la stessa sia andata in quasi obsolescenza dietro l'uso corrente di denominare il luogo con il nome di Santa Maria, posseduto dal monastero cui la chiesetta fin\u00ec per appartenere. In questo modo, dice sempre il Sironi, la leggenda di Raffa potrebbe essere in parte capita, a patto di ambientarne il nocciolo, superando l'incongruenza storica, in un periodo in cui forse le monache ancora non erano apparse a Torba."}
{"id": "1884039", "revid": "484532", "url": "https://it.wikipedia.org/wiki?curid=1884039", "title": "Via degli Dei", "text": "La via degli Dei \u00e8 un percorso escursionistico che collega le citt\u00e0 di Bologna e Firenze, passando attraverso gli Appennini.\nEtimologia.\nIl nome deriva probabilmente dai toponimi di alcuni monti attraversati, fra cui Monte Venere, Monte Adone a Monzuno e Monte Luario a Firenzuola (con riferimento alla dea Lua, invocata dai Romani in guerra), nei pressi del passo della Futa.\nStoria.\nLa via, attualmente segnata dal CAI, ripercorre i cammini utilizzati nel Medioevo per le comunicazioni fra Bologna ed il capoluogo toscano, e ancora prima dai Romani attraverso la Flaminia militare, costruita nel 187 a.C. per volont\u00e0 del console romano Gaio Flaminio, e dagli Etruschi come via di collegamento tra Bologna e Fiesole, citt\u00e0 entrambe di fondazione etrusca.\nIl percorso, ricostruito a partire dagli anni '90, attraversa numerosi luoghi di interesse naturalistico e paesaggistico a quote intorno ai 1000 m s.l.m. In alcuni punti i sentieri passano proprio sulle antiche pavimentazioni stradali ancora superstiti dopo 2000 anni di storia.\nPercorso.\nIl tracciato, percorribile sia a piedi che in mountain bike \u00e8 all'incirca il seguente:"}
{"id": "1884042", "revid": "124123", "url": "https://it.wikipedia.org/wiki?curid=1884042", "title": "Pietro Neglie", "text": "Biografia.\nLaureatosi in Scienze politiche presso la Sapienza Universit\u00e0 di Roma con Renzo De Felice, ha collaborato con lo studioso fino alla sua morte.\nDal 1993 al 1998 \u00e8 stato direttore della \"Fondazione \"Giuseppe Di Vittorio\"\". Ha studiato il movimento sindacale, in particolare il sindacalismo fascista. \u00c8 tra i fondatori dell\"'Istituto per lo studio della storia contemporanea \"Renzo De Felice\"\".\n\u00c8 professore associato di Storia contemporanea presso l'Universit\u00e0 degli Studi di Trieste.\nNel 2018 si candida alle elezioni politiche per il senato, nelle liste del Movimento 5 Stelle, nel Collegio elettorale uninominale Friuli-Venezia Giulia - 01, risultando non eletto."}
{"id": "1884048", "revid": "466539", "url": "https://it.wikipedia.org/wiki?curid=1884048", "title": "Concord (fiume)", "text": "Il Concord, in inglese Concord River, \u00e8 un affluente del fiume Merrimack nel Massachusetts orientale (Stati Uniti d'America). Il fiume, lungo circa 25 chilometri bagna una piccola area rurale e suburbana della regione a nord-ovest di Boston. \u00c8 uno dei pi\u00f9 famosi piccoli corsi d'acqua nella storia degli Stati Uniti poich\u00e9 fu teatro di una delle pi\u00f9 importanti battaglie delle prime fasi della guerra d'indipendenza e fu soggetto di un famoso libro del XIX secolo di Henry David Thoreau.\nDescrizione.\nNasce nella contea di Middlesex dalla confluenza dei fiumi Sudbury e Assabet, vicino al centro cittadino di Concord. Scorre generalmente a nord, dalla parte orientale di Concord (lungo il confine nord-occidentale dell'area metropolitana di Boston) unendosi da sud al fiume Merrimack nella parte orientale di Lowell. Scorre dolcemente con poche variazioni nella topografia lungo la maggior parte del suo corso. Il suo bacino idrografico tocca la contea di Worcester ed include trentasei citt\u00e0 del Massachusetts.\nIl fiume era conosciuto dai nativi americani col nome di \"Musketaquid\". La valle del fiume fu scoperta negli anni trenta del XVII secolo dai coloni inglesi che gli diedero l'attuale nome. Il 19 aprile del 1775 l'Old North Bridge, che attraversava il fiume nella citt\u00e0 di Concord, fu teatro della famosa battaglia di Concord, dove furono sparati i primi colpi della guerra d'indipendenza (lo stesso giorno un altro scontro si verific\u00f2 a Lexington, tant'\u00e8 che si parla di un'unica battaglia nella storiografia moderna). La riproduzione del piccolo ponte di legno (\"Concord Bridge\") \u00e8 protetta dal National Park Service.\nHenry David Thoreau scrisse il suo primo libro, \"A Week on the Concord and Merrimack Rivers\" nel 1849 mentre viveva a \"Walden Pont\", uno stagno vicino al fiume. Il suo libro racconta di un viaggio in barca di sette giorni sui due fiumi col fratello John, che era morto. Thoreau racconta la sua esplorazione delle bellezze naturali del fiume e i pensieri che lo accompagnano sui temi eterni della verit\u00e0, della poesia, del viaggio e dell'amicizia. Nonostante la crescita di aree suburbane vicino al fiume rimane ancor oggi una popolare zona per il canotaggio."}
{"id": "1884049", "revid": "7336", "url": "https://it.wikipedia.org/wiki?curid=1884049", "title": "Passo del Giogo di Scarperia", "text": ""}
{"id": "1884057", "revid": "260676", "url": "https://it.wikipedia.org/wiki?curid=1884057", "title": "Villa Della Porta Bozzolo", "text": "Villa Della Porta Bozzolo (anche nota semplicemente come Villa Bozzolo) \u00e8 una villa sita a Casalzuigno (Varese), risalente al XVI secolo, e circondata da un vasto giardino barocco. Dal 1989 \u00e8 aperta al pubblico e gestita dal Fondo Ambiente Italiano.\nStoria.\nLa villa venne costruita nella seconda met\u00e0 del XVI secolo, quando il nobile notaio Giroldino Della Porta acquist\u00f2 a Casalzuigno un vasto appezzamento di terreno per realizzarvi una dimora signorile, di dimensioni contenute. \nAll'inizio del XVIII secolo la villa fu interessata da una radicale trasformazione: nel 1714 Gian Angelo III Della Porta (1690-1745) spos\u00f2 Isabella, figlia del conte Giorgio Giulini e antenata del noto storico milanese Giorgio. \nDue anni dopo la famiglia ingaggi\u00f2 l'architetto Antonio Maria Porrani (che rimase capo-cantiere dal 1713 al 1745), il quale si incaric\u00f2 di ampliare lo stabile e arricchire il giardino. Egli decise di allineare quest'ultimo parallelamente alla facciata interna della dimora (contravvenendo cos\u00ec alle classiche norme secondo le quali l'asse principale doveva essere allineato frontalmente ai saloni principali della villa).\nNe risult\u00f2 un monumentale giardino all'italiana, diviso in due parti simmetriche: un'area principale articolata su eleganti terrazzamenti, scale, fontane, giochi d'acqua, ed una secondaria (il cosiddetto \"giardino segreto\") meno elaborata e fisicamente separata dalla maggiore. Venne inoltre commissionato un ciclo di affreschi rococ\u00f2 alla bottega del pittore Pietro Antonio Magatti, di cui faceva parte anche Giovan Battista Ronchelli (nipote del Porrani per via materna). Al medesimo periodo risale la realizzazione di una ricca fontana, realizzata nel 1723 ad opera dell'architetto Pellegatta, e dei vasti rustici contigui all'edificio padronale.\nDopo queste realizzazioni la famiglia Della Porta entr\u00f2 in declino: nell'Ottocento la residenza venne venduta dapprima ai Carpani, poi nel 1861 ai Richini e quindi nel 1877 ai Bozzolo, che ne rimasero proprietari sino al 1989, anno in cui gli eredi del senatore Camillo Bozzolo optarono per donare la struttura al FAI e aprirla al pubblico.\nDescrizione.\nLa villa.\nLa facciata di Villa Della Porta Bozzolo \u00e8 semplice ed elegante, in particolare per la linearit\u00e0 delle forme e per le decorazioni a tinte tenui concentrate soprattutto attorno alle finestre. \nAddentrandosi all'interno, la prima stanza che si incontra \u00e8 l'ampia sala da ballo, con il pavimento in cemento colorato e un imponente camino in marmo, affrescata con scorci paesaggistici che creano un interessante gioco di illusioni prospettiche. Nella volta sono invece rappresentate coppie di amorini che sorreggono dei tondi contenenti figure allegoriche e fanno da cornice all'immagine centrale dell\"'Incontro tra la Pace e la Giustizia\", richiamante un salmo di Davide.\nDa qui dirigendosi a sinistra si incontrano la sala del biliardo coi busti di Camillo Bozzolo, senatore del Regno, e della moglie Caterina Belfanti, un salottino dotato di un prezioso arredamento ove spiccano un'ampia specchiera settecentesca, un pianoforte impero ed un orologio da parete di manifattura piemontese.\nAndando invece verso destra, superato il camerino, si accede alla sala da pranzo dotata di una volta affrescata con l'immagine di San Francesco sul carro di Elia: in questa stanza \u00e8 possibile ammirare una raccolta di vasi farmaceutici e, all'interno di un'antica credenza, un servizio da tavola in ceramica riportante lo stemma del casato fondatore. Si passa quindi attraverso le cucine ed un'anticamera impreziosita da un armadio settecentesco contenente parte della raccolta libraria della villa per poi raggiungere lo studio, il locale meglio conservato nel tempo con il suo austero arredo ligneo e, alle pareti, i ritratti dei fratelli Richini che divennero proprietari della villa poco dopo la met\u00e0 del XIX secolo.\nSalendo lo scalone si giunge al livello superiore dell'edificio, entrando in una galleria affrescata dove all'interno di finte nicchie sono rappresentate le figure femminili simbolo delle sette Virt\u00f9 con al centro l'episodio biblico di Agar e Ismaele assistiti dall'Angelo. Sulla destra si apre il salone decorato con un fregio settecentesco opera del Romagnoli e, all'interno di cornici dipinte, ritratto di alcuni membri della famiglia Della Porta. Il piano si completa poi con una serie di stanze da letto: a destra del salone si trovano in successione la \"camera del letto rosso\" con il suo talamo a baldacchino della fine del XVIII secolo e la splendida \"camera dal letto verde\", dove spicca un originale letto del Settecento con le cortine del baldacchino damascate e il paramento alla base realizzato in seta intrecciata con fili d'argento; da notare anche le poltroncine e le sedie neoclassiche che completano l'arredo. Alla sinistra del salone, si costeggia una piccola alcova per giungere poi alla \"camera del baldacchino giallo\" che prende il nome appunto da un letto circolare in seta damascata collocato in un ambiente arricchito anche da una solida scrivania francese e da una specchiera d'epoca. Riattraversando la galleria si possono osservare le ultime tre stanze: \"la camera del letto giallo\" che ospita affreschi sulla vita di Mos\u00e8 e un prezioso orologio da tavolo stile impero, e un'anticamera con un fregio decorato da vicende evangeliche che conduce ad un'ulteriore alcova.\nIl parco.\nTratto distintivo della villa \u00e8 sicuramente il ricchissimo giardino esterno, caratterizzato da un significativo patrimonio di piante e fiori, da edifici rustici che rimandano ad un passato in cui l'edificio era punto di riferimento dell'attivit\u00e0 agricola della zona e da elementi monumentali che lo rendono una vera e propria \"architettura dell'ambiente\".\nVarcato l'ingresso e superate le scuderie, ci si imbatte in una serie di strutture che erano adibite a scopi pratici: la ghiacciaia dove venivano conservati gli alimenti, il cinquecentesco monumentale torchio in legno (il pi\u00f9 grande nel suo genere di tutta la Lombardia), utilizzato per la spremitura delle vinacce, la macina sfruttata per la produzione di olio, la vecchia filanda e la cantina, dove sono ancora conservate antiche botti.\nTutto questo fa da preludio allo stupefacente giardino barocco che si articola con scelta insolita, lungo un asse principale parallelo alla facciata dell'edificio, che risale la vicina collina attraverso quattro terrazzamenti ornati da balaustre e statue in pietra di Viggi\u00f9 e collegati da un'elegante scalinata dello stesso materiale che raggiunge il cosiddetto \"teatro\", una vasta e scenografica area verde punteggiata da cipressi e impreziosita da un fontanile. Da qui \u00e8 possibile proseguire lungo un sentiero sterrato che si inoltra nel bosco fino a raggiungere il vicino belvedere, dove godere della splendida vista sulla Valcuvia e le alture limitrofe e ammirare la chiesetta di San Bernardino, risalente al XV secolo. Partendo invece sempre dal parterre principale di fronte alla villa e superando una cancellata d'ingresso sulla quale spiccano le statue delle \"Quattro Stagioni\", si giunge al \"giardino segreto\", uno spazio pi\u00f9 raccolto e meditativo con un viale alberato che conduce ad un'edicola che racchiude un affresco raffigurante \"Apollo e le Muse,\" attribuiti al pittore Giovanni Battista Ronchelli, nativo di Castello Cabiaglio. Dal punto di vista floreale il parco si presenta, in particolare da fine febbraio in poi, come una variopinta tavolozza di colori grazie soprattutto a roseti, ortensie ed una grandissima variet\u00e0 di crocus."}
{"id": "1884062", "revid": "7336", "url": "https://it.wikipedia.org/wiki?curid=1884062", "title": "Badolo", "text": ""}
{"id": "1884069", "revid": "948351", "url": "https://it.wikipedia.org/wiki?curid=1884069", "title": "Roveredo", "text": "Roveredo (toponimo italiano; in lombardo \"Ror\u00e9\"; in tedesco \"Rofle\", desueto) \u00e8 un comune svizzero di abitanti del Canton Grigioni, nella regione Moesa della quale \u00e8 capoluogo.\nPer distinguerlo dall'ex comune ticinese di Roveredo, incorporato nel 2001 nel comune di Capriasca, .\nGeografia fisica.\nSituato in Val Mesolcina, dista da Bellinzona e da Coira. Il punto pi\u00f9 elevato del comune \u00e8 la Cima dello Stagn (), che segna il confine con Grono e Dosso del Liro. Risulta essere il comune pi\u00f9 meridionale del Canton Grigioni.\nStoria.\nRoveredo ha iniziato a svolgere un ruolo sempre pi\u00f9 rilevante all'interno della regione in particolare durante il periodo in cui il Moesano faceva parte dei possedimenti della famiglia milanese dei Trivulzio, che avevano acquistato la regione e il castello dalla famiglia De Sacco nel 1480. Gian Giacomo Trivulzio svilupp\u00f2 il borgo . Nel 1487, quando i Trivulzio ottennero la conferma della contea e il diritto di batter moneta , fu a Roveredo che venne stabilita la zecca.\nLa distruzione del Castello di Mesocco nel 1526 da parte delle Tre Leghe che durante la dominazione della famiglia De Sacco era stato la sede della contea.\nI locarnesi seguaci della Riforma protestante furono costretti dai confederati a lasciare la citt\u00e0 e il baliaggio di Locarno nel 1555, trovando accoglienza a Roveredo; il 1\u00ba maggio 1555 ripresero l'esodo verso Zurigo, valicando il passo del San Bernardino ancora in parte innevato.\nMonumenti e luoghi d'interesse.\nLe chiese principali sono la chiesa di Sant'Antonio Abate (XIV-XVII secolo), l'imponente chiesa medioevale di San Giulio (ante 1219) e la chiesa della Madonna del Ponte chiuso o di Sant'Anna (XVI-XVII secolo; rappresenta il primo esempio dello schema basilicale a pilastri che verr\u00e0 elaborato nel barocco tedesco-meridionale e dai maestri del Moesano), rispettivamente nei quartieri di San Antonio, San Giulio e San Fedele. La chiesa di San Rocco \u00e8 situata nel quartiere di Carasole (ante 1481).\nIl comune di Roveredo \u00e8 composto dagli antichi e diversi nuclei che sono sorti sulle rive opposte del fiume Moesa e si caratterizza per numerose case borghesi edificate tra XVI e XVII secolo. In particolare nella Piazza del Mercato si affacciano Casa Zucalli, la Casa delle Grida e Casa di Mazio e la Torre di Beffan.\n\u00c8 anche presente la diga ad arco della Roggiasca, che ha creato il lago artificiale di Roggiasca.\nCultura.\nIstruzione.\nRoveredo dispone di una scuola elementare e di una scuola secondaria SEC/SAP.\nEventi.\nNel comune si tengono la \"fiera di maggio\" e la \"festa di Sant'Anna\", che comprende anche la fiera di Sant'Anna. Un'altra manifestazione di richiamo \u00e8 quella del carnevale locale, la Lingera: in sei giorni attira oltre ventimila visitatori provenienti dai Grigioni, dal Ticino e dall'estero.\nGeografia antropica.\n. Un tempo alcuni di essi rappresentavano le degagne: Campagna, San Fedele, Toveda e Oltracqua.\nInfrastrutture e trasporti.\n\u00c8 servito a nord-est dall'omonima uscita dell'A13/E43 e a ovest dal semisvincolo di San Vittore. Fino al 2015 era attiva pure la stazione di Roveredo della ferrovia Bellinzona-Mesocco (linea Castione-Cama), non pi\u00f9 in servizio dal 1972, ora del tutto dismessa."}
{"id": "1884073", "revid": "122619043", "url": "https://it.wikipedia.org/wiki?curid=1884073", "title": "Madonna dei Fornelli", "text": "Madonna dei Fornelli \u00e8 una frazione del comune di San Benedetto Val di Sambro, situata a 798 m s.l.m sulla linea di displuvio tra Savena e Sambro, nell'appennino bolognese.\nGeneralit\u00e0.\nIl toponimo composto ricorda la devozione alla Madonna della Neve, a cui fu eretto un Santuario nel 1630, in ringraziamento alla fine della peste.\nIl termine 'fornelli' si riferisce secondo i pi\u00f9 alla presenza di carbonai che accendevano nei boschi piccoli fuochi per bruciare lentamente la legna ed ottenere cos\u00ec il carbone.\nPoco prima di entrare in paese si trova il piccolo borgo di Fornello, sempre con riferimenti al fuoco, il nucleo pi\u00f9 antico, probabilmente risalente al XVI secolo, pi\u00f9 volte rimaneggiato nel corso del tempo.\nStoria ed economia.\nDalla fine dell'Ottocento agli anni '30.\nIl centro abitato assunse la forma attuale solo alla fine dell'Ottocento, ma gi\u00e0 nei primi decenni del Novecento si arricch\u00ec di nuove attivit\u00e0 che ne lasciavano presagire la vocazione turistica: al piano terreno di Casa Borrelli del 1904 qualche anno dopo fu aperto il primo caff\u00e8 e la fornace Romani entrata in funzione nel 1920 per la cottura delle scaglie di sasso per ottenerne calce, fu ampliata e trasformata alcuni anni dopo in struttura alberghiera. Nel 1921 era gi\u00e0 sorto l'albergo-trattoria Musolesi e nel 1926 l'hotel Varignana nel centro del paese.\nAltra attivit\u00e0, complementare a quella agricola, era l'intreccio della paglia di grano. La treccia (13 fili) e il treccino (7 fili), semilavorati per i capelli di paglia, famosi quelli di Firenze, erano venduti nel mercato di Monghidoro, importante centro di raccolta dai comuni vicini, trasformazione e vendita. La lavorazione decadde negli anni '60 nel contesto della trasformazione dell'economia.\nGli anni della guerra.\nIl paese fu investito dal conflitto trovandosi a ridosso della Linea Gotica, il sistema di difesa di 320 Km dalla valle del Magra a quella del Foglia, ideato nel 1944 dal generale Kesselring lungo i crinali per sfruttare la conformazione del terreno. L'obiettivo era ritardare l'avanzata degli Alleati provenienti da sud e permettere alle truppe tedesche di ripiegare verso nord. Inoltre nelle zone dell'Appennino gi\u00e0 dalla fine del 1943 operavano formazioni partigiane. Il Bollettino, mensile del Comando Unico Militare Emilia Romagna del Corpo Volontari riporta due episodi inerenti Madonna dei Fornelli: il 2 giugno 1944 i partigiani reagirono a un tentativo di rastrellamento, causando diversi morti e feriti tra le SS e il 7 settembre danneggiarono la linea elettrica ad alta tensione. La liberazione arriv\u00f2, insieme a quella di Pian del Voglio e Montefredente il 29 settembre 1944 ad opera del 133\u00ba e dal 168\u00ba reggimento della 34\u00aa divisione americana di fanteria (V Armata)e il territorio tra Madonna dei Fornelli e San Benedetto, ben collegato e non sotto tiro nemico diretto, fu utilizzato dagli americani come deposito di armi, rifornimenti, mezzi dell'esercito. \nIl 1951.\nSi registr\u00f2 un incremento demografico e un'espansione urbanistica, conseguenza dello spostamento di popolazione da Castel dell'Alpi, investito il 23 febbraio da un'imponente frana staccatasi dal crinale nord-orientale di Monte di Cucchi fino ad ostruire l'alveo del Savena e a formare un lago.\nIl turismo: dalla valigia allo zaino.\nIl boom economico e lo sviluppo della mobilit\u00e0 ridiedero vigore alla vocazione turistica dell'Appennino, rivolgendosi a tre tipologie di villeggianti di prossimit\u00e0, con soggiorni prolungati e tendenzialmente assidui: coloro che avevano le proprie radici nel territorio, gli ospiti degli alberghi e di case prese in affitto che spesso costruivano un legame affettivo con il territorio e infine coloro che avevano acquistato una seconda casa.\nDalla fine del XX secolo si venne generando un nuovo tipo di movimento: lo slow travel. \u00c8 il recupero del cammino medievale che il pellegrino compiva per motivi religiosi e che oggi ha valenze anche naturalistiche e storiche. Madonna dei Fornelli \u00e8 tappa della Via degli Dei, riscoperta dal fortunato connubio delle ricerche di Domenico Manaresi, di Cesare Agostini e Franco Santi. Il primo, insieme a un gruppo di camminatori bolognesi, memore dei suoi ricordi d'infanzia, quando sui cartelli della strada provinciale 59 che risale il crinale Savena-Setta, leggeva S.P.59 via degli Dei, si mise alla ricerca del sentiero che portava direttamente da Bologna al passo della Futa. Cesare Agostini e Franco Santi, appassionati di archeologia, grazie al ritrovamento fortuito di una moneta romana e alla lettura di Tito Livio scoprirono il basolato dell'antica Flaminia Minor, la strada militare di cui si era persa traccia nel terreno, ma non nella memoria della comunit\u00e0. A testimonianza negli anni '60 l'amministrazione comunale aveva denominato via Romana Antica la strada che dal centro del paese si dirige all'incrocio con il sentiero per Monzuno.\nMonumenti e Luoghi d'Interesse.\nArchitetture religiose.\nSantuario della Madonna dei Fornelli.\nconosciuto anche come Chiesa della Madonna della Neve si trova al centro del paese. \nLa leggenda vorrebbe derivarne l'ubicazione da una miracolosa nevicata agostana, provvidenziale poich\u00e9 pose fine alla diatriba tra cinque parrocchie delle alte valli del Savena e del Sambro accesasi dopo l'ordine del cardinale Paleotti di costruire un luogo di culto mariano. Il Santuario fu ultimato intorno al 1630, forse in sostituzione di un precedente oratorio, come ringraziamento per la protezione dalla peste come si evince dall'iscrizione sull'architrave del portale centrale, che riporta per\u00f2 una datazione precedente l'epidemia: Dedicatum virgini ad nives unico pestis medicamini vere hominum saluti sacrum Devoti Devote MDCXX. \nUn'altra epigrafe, a lato della precedente, esprime la gratitudine della comunit\u00e0 per essere stata preservata dalla terribile epidemia di colera del 1855. Ne segu\u00ec un restauro della cui portata non si ha notizia, ma nella cornice lapidea del portale vi \u00e8 la citazione, datata 1867, di due dei maggiori benefattori che contribuirono alle soglie e alla porta. L'abside rialzata fu ricostruita nel 1908 e da scale laterali si accede all'area che ospita l'immagine della Madonna con Bambino, un olio su rame probabilmente seicentesco.\nInfine la torre campanaria, alta 33 metri, progettata dall'ingegner Rodolfo Bettazzi, fu completata nel 1994 dopo 9 anni dall'inizio dei lavori. Ospita cinque campane, fuse nel 1986 dall'Antica Fonderia De Poli di Revine (Treviso), montate alla bolognese, su un telaio di ferro e ad azione completamente manuale.\nSuccessivamente allo sviluppo del centro abitato a partire dal XX secolo, nel dopoguerra \u00e8 stato eretto a parrocchia, venendo rimaneggiato pi\u00f9 volte nel corso del tempo ma rimanendo sostanzialmente nelle forme seicentesche."}
{"id": "1884077", "revid": "1305772", "url": "https://it.wikipedia.org/wiki?curid=1884077", "title": "Ayrton (brano musicale)", "text": "Ayrton \u00e8 una canzone di Paolo Montevecchi, prima traccia dell'album \"Canzoni\" (1996) di Lucio Dalla.\nIl pezzo, che in origine era intitolato \"Il Circo\", \u00e8 dedicato al celebre pilota brasiliano di F1 Ayrton Senna scomparso in seguito ad un grave incidente durante il Gran Premio di San Marino 1994.\nIl testo \u00e8 scritto in prima persona. La canzone parte con un leggero rombo di motore che si ripeter\u00e0 diverse volte come sottofondo. L'accompagnamento si basa sul pianoforte per quasi tutto il tempo; nella parte centrale interviene un violino. Il finale, pi\u00f9 forte e aggressivo, \u00e8 caratterizzato da un assolo di Ricky Portera alla chitarra elettrica, seguito dal rombo di motore che si allontana fino a scomparire lasciando spazio, negli ultimi secondi, a battiti cardiaci gi\u00e0 sentiti a met\u00e0 del brano, dopo le parole \"e io ho chiuso gli occhi\"; le parole conclusive \"e io adesso chiudo gli occhi\" introducono invece l'assolo."}
{"id": "1884081", "revid": "33751", "url": "https://it.wikipedia.org/wiki?curid=1884081", "title": "Campionato di Eccellenza", "text": ""}
{"id": "1884083", "revid": "287204", "url": "https://it.wikipedia.org/wiki?curid=1884083", "title": "Norton Ghost", "text": "Norton Ghost, noto precedentemente come Ghost, \u00e8 un software che consente la creazione di immagini del disco rigido. \u00c8 prodotto dalla Symantec.\nIl software \u00e8 giunto alla versione 15.0, distribuita nel novembre 2009, poi lo sviluppo \u00e8 stato interrotto, mentre la versione aziendale \u00e8 ancora commercializzata come parte di Ghost Solution Suite.\nStoria.\nLa prima versione \u00e8 stata sviluppata da Murray Haszard nel 1995 per la Binary Research.\nNel 1998 il software \u00e8 stato acquisito dalla Symantec, azienda che lo produce tuttora.\nCon la versione \"Norton Ghost 2003\" (distribuita nel 2002), il programma cambia nome in \"Norton Ghost\".\nDalla versione \"Norton Ghost 9.0\" (distribuita nel 2004) il programma utilizza la tecnologia del software Drive Image, prodotto dalla acquisita PowerQuest. Dato il cambio di tecnologia, la versione 9.0 viene distribuita con la versione 2003 per consentire la lettura delle vecchie immagini.\nSymantec dal 30 aprile 2013 ha cessato la vendita del software e ha dichiarato che interromper\u00e0 il suo sviluppo il 30 giugno 2014.\nVarianti.\nGhost Solution Suite.\nDal 2004, costituisce la versione professionale di Norton Ghost.\nNel 2019 \u00e8 giunto alla versione 3.3.\nNorton Save &amp; Restore.\n\u00c8 una versione ridotta di Norton Ghost.\nLa prima versione \u00e8 stata distribuita nel 2006 e l'ultima \u00e8 la \"2.0\"."}
{"id": "1884098", "revid": "228587", "url": "https://it.wikipedia.org/wiki?curid=1884098", "title": "Carasole", "text": "Carasole \u00e8 una frazione del comune di Roveredo in Grigioni. Non esiste esattamente un censimento ufficiale degli abitanti di Carasole, ma la sua popolazione si aggira sulle 120 anime. Gli abitanti di Carasole devono per forza scendere per raggiungere il centro di Roveredo, dato che nella frazione non esistono negozi, scuole, ecc.\nGeografia fisica.\nCarasole si trova sulla sponda destra della Moesa ed \u00e8 situato sugli spalti naturali di una montagna. Sopra Carasole \u00e8 situata Giova, che \u00e8 collegata con una strada al comune di San Vittore. Anche per arrivare in Carasole esiste una strada, che parte dal centro di Roveredo, ed arriva fino sopra la chiesa di San Rocco.\nStoria.\nCarasole \u00e8 stato per molti anni una sorta di discarica umana delle degagne che ora formano Roveredo. Nei tempi della peste i presunti affetti di dalla malattia venivano mandati sulla montagna, e mantenuti nella chiesa di San Rocco. Col passare degli anni molte persone si sono accorte che certi famigliari venivano mandati a Carasole assieme agli affetti di peste, anche se per loro non \u00e8 sicura la presenza della malattia, cos\u00ec queste persone non malate decisero di aggregarsi a quelle \"malate\" che pian piano iniziavano a cessare. Le persone non malate formarono un piccolo villaggio nei pressi della chiesa e quando la peste se ne fu andata Carasole si ritrov\u00f2 con una dose della popolazione delle degagne che formarono l'attuale comune di Roveredo.\nDavanti alla chiesa dedicata a San Rocco, su alcune rocce molto grandi, sono incisi dei segni che secondo gli studiosi risalgono alla preistoria, questa \u00e8 la prova che la valle Mesolcina era abitata, anche se in minima quantit\u00e0, gi\u00e0 da centinaia e centinaia di anni.\nCaratteristiche.\nLa caratteristica di Carasole \u00e8 nota a tutti gli abitanti del paese, in quanto \u00e8 la prima zona abitata del comune dove arriva il sole, e nonostante sia contro e sulla montagna anche una delle ultime. In questa frazione splende un bel sole anche nella stagione invernale e le piante sono gi\u00e0 fiorite in aprile.\nDa questo deriva il nome del villaggio, in dialetto roveredano (molto assomigliante a quello dei paesi limitrofi come San Vittore, Grono, Leggia e Cama) Carasole \u00e8 tradotto in \"Carasoo\", in questo nome si ritrovano le parole \"Car\u00e0a\" e \"Soo\" che in italiano significano rispettivamente \"Strada o via\" e \"Sole\". In poche parole il nome nasconde il significato di \"Via del sole\"..."}
{"id": "1884099", "revid": "17654", "url": "https://it.wikipedia.org/wiki?curid=1884099", "title": "\u00bfQu\u00e9 he hecho yo para merecer esto!!", "text": ""}
{"id": "1884109", "revid": "106054347", "url": "https://it.wikipedia.org/wiki?curid=1884109", "title": "Cima dello Stagn", "text": "La Cima dello Stagn (2.380\u00a0m s.l.m. - detto anche \"Scima del Stagn\" o Cima di Paina) \u00e8 una montagna che si trova lungo il confine tra l'Italia e la Svizzera, tra il Canton Grigioni e la Lombardia.\nDescrizione.\nSul suo crinale passa il confine tra i comuni svizzeri di Roveredo e di Grono nel Moesano."}
{"id": "1884117", "revid": "287204", "url": "https://it.wikipedia.org/wiki?curid=1884117", "title": "Mostra internazionale dell'illustrazione per l'infanzia", "text": "La Mostra Internazionale dell'Illustrazione per l'Infanzia (anche chiamata \"Le immagini della fantasia\") \u00e8 un'esposizione che si svolge a Sarmede, un paese in provincia di Treviso, ogni anno nel periodo che va da ottobre a dicembre. Inizialmente la sede della mostra era proprio il municipio del paese che \u00e8 completamente decorato di immagini. Ora ha una sua propria sede dedicata, la \"Casa della fantasia\" sita accanto al municipio. Il primo evento pubblico, realizzato dal Comune di Sarmede insieme alla locale Pro loco, si svolse nel 1983 ma la prima realizzazione avvenne nel 1982 a casa dell'ideatore, il pittore ceco \u0160t\u011bp\u00e1n Zav\u0159el insieme a un gruppo di amici. Zav\u0159el era un illustratore praghese trasferitosi a Rugolo di Sarmede (TV) fin dal 1969. Era molto inserito nell'ambiente locale, molti suoi dipinti arricchiscono tuttora le facciate di edifici pubblici e privati del comune di Sarmede. \nLa mostra propone ai bambini un viaggio all'interno del mondo delle fiabe affiancando alle illustrazioni originali i libri da cui sono tratte, letture animate da attori di teatro, laboratori artistici e altre attivit\u00e0 didattiche. Espone opere realizzate da artisti provenienti da diversi Paesi del mondo affiancate a una selezione di opere realizzate dai corsisti della Scuola Internazionale d'illustrazione per l'infanzia che si tiene ogni anno a luglio.\nMostra e scuola sono entrambe ora supportate dalla Fondazione Zavrel, istituita nel 1999 per ricordare l'artista scomparso pochi mesi prima e per dare seguito ai suoi sogni.\nDurante il resto dell'anno la Mostra \u00e8 itinerante e nel corso degli anni \u00e8 stata presentata in numerose citt\u00e0 italiane e straniere tra le quali: Venezia, Treviso, Madrid, Brescia, Aix en Provence, Genova, Siena, Foggia, Parigi al Centre Pompidou, Lubiana, Lugano, Lisbona, Siviglia, Salisburgo, Essen, Istanbul, Vienna, Monza, Firenze, Verona, Valdagno, Udine, Sarajevo, Stoccarda, Barcellona e Bratislava.\nLa Mostra e la Scuola svolgono un'intensa attivit\u00e0 per divulgare e informare delle attivit\u00e0 e di eventuali cambiamenti.\nMerita ricordare, fra i cataloghi della mostra, l'edizione del 1999 curata da Monica Monachesi pochi mesi dopo la scomparsa di \u0160t\u011bp\u00e1n Zav\u0159el dal titolo \"Mostra Internazionale dell'Illustrazione per l'Infanzia\"\nLa mostra con i libri illustrati in vendita, fra cui quelli storici dell'ideatore e il calendario tipico, le iniziative didattiche, arte di strada, laboratori, teatro per famiglie e scuole che si svolgono da ottobre a dicembre, la scuola estiva d'illustrazione per l'infanzia, il Museo Stepan Zavrel, le case dipinte, hanno fatto di Sarmede il \"paese delle fiabe\"."}
{"id": "1884118", "revid": "1573940", "url": "https://it.wikipedia.org/wiki?curid=1884118", "title": "Naja pallida", "text": "Il cobra sputatore rosso (Naja pallida ) \u00e8 un serpente della famiglia degli Elapidi, di dimensioni medie, la cui lunghezza massima va dai 70 ai 120\u00a0cm.\nDescrizione.\nIl colore della pelle \u00e8 prevalentemente rosso ma negli esemplari adulti va dal rosso al grigio. Di solito sono lunghi 1 m, ma esistono esemplari che raggiungono 1,5 m.\nBiologia.\nQuesto serpente vive abitualmente nelle zone desertiche. Spesso si spinge anche in aree coltivate, alla ricerca di cibo.\nQuando si sente minacciato solleva la parte anteriore del corpo ed estende le nervature del collo in modo da assumere un aspetto minaccioso. Inoltre se l'intruso si trova a distanza ravvicinata, il serpente forza il veleno attraverso piccole aperture fra i denti e lo nebulizza nell'aria fino ad una distanza di 2 m: il veleno sputato pu\u00f2 provocare cecit\u00e0 permanente.\nAlimentazione.\nIl \"cobra sputatore rosso\" si nutre prevalentemente di rettili, uccelli e roditori.\nPer cacciare morde la vittima inoculandole il veleno, che la uccide prima dell'inizio del processo digestivo. La preda viene inghiottita intera a partire dalla testa, in modo da facilitare il passaggio del corpo lungo l'apparato digerente. La digestione \u00e8 piuttosto lenta e, a seconda delle dimensioni della preda inghiottita, il serpente pu\u00f2 trascorrere molto tempo senza uscire di nuovo per cacciare.\nRiproduzione.\nIl cobra sputatore rosso \u00e8 oviparo. Le femmine depongono da 10 a 15 uova in tane o fra materiale in fermentazione."}
{"id": "1884119", "revid": "226458", "url": "https://it.wikipedia.org/wiki?curid=1884119", "title": "Mallikarjuna Raya", "text": "Mallikarjuna Raya (1446 \u2013 1465) fu un rajah (imperatore) dell'Impero Vijayanagara del sud dell'India, appartenente alla dinastia Sangama. \nMallikarjuna Raya succedette al padre Deva Raya II, che aveva portato la prosperit\u00e0 in tutto l'Impero Vijayanagara consegnandolo ad un'epoca d'oro. Tuttavia, Mallikarjuna Raya, a differenza di suo padre, fu generalmente debole e il suo governo corrotto. \nAll'inizio del suo regno difese l'impero dagli attacchi dei sultani di Bahamani e del Raja ind\u00f9 del regno di Orissa, ma successivamente sub\u00ec una serie di sconfitte: i Gajapati conquistarono Rajamahendri nel 1454 e Udayagiri e Chandragiri nel 1463 e i regni Bahamani si impadronirono della maggior parte dell'Impero Vijayanagara nel 1450 avvicinandosi alla capitale, mentre allo stesso tempo i portoghesi arrivavano nell'India meridionale, conquistando molti dei porti sulla costa occidentale dell'Impero. \nQuesti eventi portarono al declino della dinastia Sangama; Virupaksha Raya II cugino di Mallikarjuna Raya, colse l'occasione per impadronirsi del trono, anche se non riusc\u00ec ad imporre un governo migliore."}
{"id": "1884121", "revid": "767487", "url": "https://it.wikipedia.org/wiki?curid=1884121", "title": "Pinako Rockbell", "text": ""}
{"id": "1884125", "revid": "212813", "url": "https://it.wikipedia.org/wiki?curid=1884125", "title": "Cobra sputatore rosso", "text": ""}
{"id": "1884126", "revid": "288970", "url": "https://it.wikipedia.org/wiki?curid=1884126", "title": "Prasat Phra Viharn", "text": ""}
{"id": "1884140", "revid": "767487", "url": "https://it.wikipedia.org/wiki?curid=1884140", "title": "Alouatta macconnelli", "text": "L'aluatta guianese (\"Alouatta macconnelli\" ) \u00e8 un primate platirrino della famiglia degli Atelidi.\nVive in Guyana, Trinidad, Guiana francese e Brasile centro-settentrionale.\n\u00c8 piuttosto simile all'aluatta rossa (\"Alouatta seniculus\"), di cui veniva considerata una sottospecie (\"A. seniculus macconnelli\").\nAlcuni autori ritengono che la \"Simia straminea\" classificata da Humboldt nel 1812 altro non fosse che questo animale: secondo altri, invece, il naturalista classific\u00f2 \"S. straminea\" esaminando degli esemplari di \"Alouatta caraya\"."}
{"id": "1884142", "revid": "671029", "url": "https://it.wikipedia.org/wiki?curid=1884142", "title": "Lando Conti", "text": "Biografia.\nNacque a Firenze da Lisa Conti Riccioli e Mario Conti. Il nonno, Menotti Riccioli, era gi\u00e0 stato Vice Sindaco di Firenze. Studi\u00f2 al Liceo Classico Galileo di Firenze e si laure\u00f2 in Giurisprudenza a Siena. Entr\u00f2 giovanissimo nel Partito Repubblicano Italiano, fu iscritto all'Associazione Mazziniana Italiana (A.M.I.), alla Fratellanza Artigiana d'Italia con sede a Firenze e alla Massoneria, essendo stato iniziato nella Loggia \"Mazzoni N. 62\" (Grande Oriente d'Italia) di Prato il 22 novembre 1957. Oggi una Loggia del GOI porta il suo nome: \"Lando Conti N. 884\".\nNel 1959 si era trasferito nella loggia \u201cLa Concordia\u201d N. 110 di Firenze e nel 1970 figura tra i fondatori della Loggia \"Costantino Nigra\" N. 714, sempre di Firenze. In seguito, pass\u00f2 alla loggia \u201cAbramo Lincoln\u201d che oggi \u00e8 a lui intitolata. Nel 1974 fu Gran Cappellano dell\u2019Arco Reale. Nel 2006 \u00e8 stato proclamato Gran Maestro Onorario alla memoria. Sposato due volte ebbe 4 figli: Leonardo (1962), Lapo (1963), Lorenzo (1966) e Stefano (1975).\nNel pomeriggio di luned\u00ec 10 febbraio 1986, nella zona di Ponte alla Badia (dove oggi gli \u00e8 stata intitolata una via), l'ex sindaco, mentre in auto, solo, stava andando in consiglio comunale, fu assassinato con diciassette colpi di pistola. Nella stessa serata, con una telefonata anonima a un giornale milanese, le Brigate Rosse - Partito Comunista Combattente (BR-PCC), rivendicarono l'attentato. \u00c8 sepolto al Cimitero di Trespiano."}
{"id": "1884149", "revid": "1718925", "url": "https://it.wikipedia.org/wiki?curid=1884149", "title": "Repertorio economico amministrativo", "text": "Il Repertorio economico e amministrativo (REA) \u00e8 un archivio dati italiano che raccoglie notizie di tipo amministrativo ed economico sulle imprese e costituisce un'integrazione al Registro imprese. I principali riferimenti legislativi che ne regolano l'attivit\u00e0 sono l'articolo 2, comma 2, lettera a) e l'articolo 8 della legge 29 dicembre 1993, n. 580, nonch\u00e9 l'articolo 9 del D.P.R. 7 dicembre 1995, n. 581.\nIl REA raccoglie tutta una serie di dati relativi all'attivit\u00e0 dei soggetti iscritti al Registro imprese per i quali \u00e8 previsto l'obbligo di denuncia presso la Camera di commercio competente, ma non l'iscrizione presso lo stesso Registro Imprese; tra questi dati sono compresi: inizio, modifica e cessazione di attivit\u00e0; apertura e chiusura di unit\u00e0 locali; variazioni di residenza di soci e amministratori.\nTutti i soggetti iscritti al Registro imprese si trovano automaticamente ad avere una posizione aperta nel REA, mentre sussiste per altri soggetti non obbligati all'iscrizione al Registro imprese, l'obbligo di iscrizione al REA; i soggetti in questione sono:"}
{"id": "1884163", "revid": "188323", "url": "https://it.wikipedia.org/wiki?curid=1884163", "title": "Liquido antigelo", "text": ""}
{"id": "1884164", "revid": "7336", "url": "https://it.wikipedia.org/wiki?curid=1884164", "title": "Nocelle", "text": ""}
{"id": "1884165", "revid": "7336", "url": "https://it.wikipedia.org/wiki?curid=1884165", "title": "Bomerano", "text": ""}
{"id": "1884168", "revid": "287204", "url": "https://it.wikipedia.org/wiki?curid=1884168", "title": "I banchetti dei Vedovi Neri", "text": "I banchetti dei Vedovi Neri (\"Banquets of the Black Widowers\") \u00e8 una raccolta di racconti gialli scritti da Isaac Asimov, quarto volume dedicato ai Vedovi Neri. La raccolta venne pubblicata per la prima volta nel 1984, anche se alcuni racconti erano gi\u00e0 comparsi sull'Ellery Queen's Mystery Magazine."}
{"id": "1884172", "revid": "6923", "url": "https://it.wikipedia.org/wiki?curid=1884172", "title": "Duong Thu Huong", "text": "Oltre a essere conosciuta per le sue opere letterarie, lo \u00e8 anche, a livello internazionale, per la sua lotta in favore della libert\u00e0 e della democrazia nel suo paese. Ha ricevuto vari premi letterari internazionali tra cui il Premio Grinzane Cavour nel 2005 per il romanzo \"Oltre ogni illusione\".\nBiografia.\n\u00c8 nata nel 1947 nella zona di Th\u00e1i B\u00ecnh, nel Vietnam del Nord. In seguito, per frequentare le scuole, \u00e8 costretta a trasferirsi con la nonna nel Vietnam del Sud. Pi\u00f9 tardi si iscrive alla Scuola Superiore di Cultura, famosa per la formazione di attori, ballerini, cantanti. Nel 1967, si sposa contro la sua volont\u00e0 con un uomo che non ama; da lui avr\u00e0 due figli. Qualche tempo dopo chiede il divorzio, ma le viene negato. Viaggia e soggiorna nei paesi comunisti: Unione Sovietica, Germania dell'Est, Bulgaria. In seguito insieme ad una troupe artistica si reca al fronte di Binh Tri Thien e si esibisce per diversi anni per i soldati.\n\u00c8 il periodo, in cui, come essa afferma, nota i privilegi in cui vivono politici comunisti.\nFinita la guerra con gli americani e dopo la riunificazione dei due governi del Vietnam lavora come sceneggiatrice ad Hanoi, ma i suoi film sono degli insuccessi.\nSi iscrive al partito, per le continue sollecitazioni, e comincia a scrivere. Le sue prese di posizioni critiche nei confronti del governo sono frequenti e dure e il risultato \u00e8 l'espulsione dal partito nel 1989; le viene inoltre negato il diritto di recarsi all'estero.\nNel frattempo ha pubblicato il suo primo romanzo (\"Storia d'amore raccontata prima dell'alba\") che la fa conoscere in patria e all'estero.\nNel 1991 passa otto mesi in carcere e le viene ritirato il passaporto. Da allora le difficolt\u00e0 di pubblicare in Vietnam sono insuperabili, soprattutto per due motivi: la censura e il monopolio dell'editoria da parte del governo. Riesce comunque a far pervenire i suoi manoscritti all'estero dove vengono pubblicati. Da l\u00ec pervengono e circolano clandestinamente in Vietnam.\nNonostante il successo il suo nome non risulta nella antologie letterarie del paese.\nSempre nel 1991 pubblica \"I paradisi ciechi\".\nNel 1994 il ministro della cultura francese Jacques Toubon le conferisce la medaglia di cavaliere delle arti e delle lettere.\nNel 1996 pubblica il romanzo \"Terra dei dimenticati\".\nNel 2005 riceve il premio \u201c Grinzane- Cavour\u201d. Il governo le consente di venire in Italia per ritirare il premio.\nAttualmente Duong oltre a scrivere i suoi romanzi si occupa di critica letteraria e naturalmente di politica. Il governo continua a tenerla sotto sorveglianza.\nI romanzi di Duong sono stati tradotti nelle pi\u00f9 importanti lingue.\nIn generale sono delle storie d'amore che hanno come sfondo la vita sociale in un Vietnam del periodo post-guerra dopo l'instaurazione del comunismo.\n\"Otre ogni illusione\" \u00e8 considerato dai critici uno dei pi\u00f9 bei romanzi d'amore vietnamiti degli ultimi decenni."}
{"id": "1884173", "revid": "767487", "url": "https://it.wikipedia.org/wiki?curid=1884173", "title": "Esp\u00e9ranto-Jeunes", "text": "Esp\u00e9ranto-Jeunes (anche nota, in esperanto, come JEFO - Junulara Esperantista Franca Organizo, ovvero \"Organizzazione giovanile esperantista francese\") \u00e8 un'associazione giovanile volta alla promozione della lingua esperanto in Francia.\nSi tratta della sezione francese della Tutmonda Esperantista Junulara Organizo, che raggruppa tutte le associazioni esperantiste giovanili attive nei singoli stati. Esp\u00e9ranto-Jeunes \u00e8 inoltre sezione giovanile della Unui\u011do Franca de Esperanto (UFE), la massima associazione esperantista nazionale.\nGli scopi ufficiali dell'associazione comprendono la promozione dell'insegnamento e dell'utilizzo dell'esperanto presso i giovani francesi, la promozione dell'apprendimento delle lingue in generale e delle lingue a rischio di scomparsa in particolare, l'organizzazione di scambi culturali giovanili formali o informali e il sostegno a progetti di solidariet\u00e0 internazionali che ricadano nell'ambito dell'educazione dei giovani.\nPur avendo membri in tutta la Francia, l'associazione conta su gruppi particolarmente forti a Parigi (dove si trova la sede) e Lione (sede del bar esperantista KoToPo).\nAttivit\u00e0.\nLa JEFO pubblica la rivista trimestrale \"JEFO informas\" (JI; letteralmente \"La JEFO informa\"). La pubblicazione \u00e8 in esperanto e francese.\nL'associazione \u00e8 inoltre attiva su Internet, dove gestisce un corso di esperanto per francofoni mettendo gratuitamente una trentina di correttori a disposizione degli studenti.\nLa JEFO mantiene legami con altre associazioni francesi e partecipa a diverse manifestazioni; in particolare, \u00e8 presente annualmente all'Expolangue di Parigi, esposizione internazionale dedicata al tema delle lingue che si svolge ogni anno nella capitale francese.\nL'ultimo grande evento organizzato dalla JEFO \u00e8 stato l'Internacia Junulara Kongreso di Strasburgo, nell'estate del 2001. Attualmente l'associazione promuove due tipi di incontri: dei fine settimana a tema gastronomico, mirati principalmente al pubblico francese per diffondere la conoscenza dell'esperanto, e un incontro annuale dal nome FESTO, cui partecipano giovani esperantisti di tutto il mondo."}
{"id": "1884174", "revid": "226458", "url": "https://it.wikipedia.org/wiki?curid=1884174", "title": "Josef B\u00e1rta", "text": "Biografia.\nInizialmente sino al 1772 B\u00e1rta fu attivo come organista presso due chiese monastiche di Praga. Successivamente si trasfer\u00ec a Vienna, dove produsse il suo primo lavoro operistico, il dramma giocoso \"La diavolessa\", rappresentato il 18 luglio 1772 al \"Burgtheater\". Diversi anni prima che Wolfgang Amadeus Mozart mettesse in scena \"Die Entf\u00fchrung aus dem Serail\" (\"Il ratto dal serraglio\"), B\u00e1rta, cos\u00ec come i coevi Umlauf, Benda, Ordonez, Asplmayr e altri, diede un contributo all'opera comica tedesca rappresentando alcuni \"singspiel\", nell'ambito del progetto del Singspiel Nazionale Viennese fondato dall'imperatore Giuseppe II. Questi suoi lavori teatrali ebbero una certa popolarit\u00e0, tant'\u00e8 che le arie dei singspiel furono arrangiate per orchestre da camera. Per quanto invece concerne la musica strumentale, le sue composizioni pi\u00f9 importanti sono le sinfonie. Alcune di queste furono composte durante gli anni giovanili trascorsi nella capitale boema, mentre le ultime 5 risalgono agli anni 1774 e 1776-7. Gran parte delle sue sinfonie seguono la struttura della sinfonia italiana, componendosi di tre movimenti (Allegro-Andante-Allegro); il primo e l'ultimo movimento sono generalmente in forma sonata; quelle in chiavi minori talvolta presentano anche una lenta introduzione. I suoi migliori lavori sinfonici sono quelli caratterizzati dall'espressivo stile dello \"Sturm und Drang\", tipicamente in uso nella Germania e nell'Austria dei primi anni settanta del Settecento."}
{"id": "1884176", "revid": "767487", "url": "https://it.wikipedia.org/wiki?curid=1884176", "title": "Detective Conan - Fino alla fine del tempo", "text": ", conosciuto anche con il titolo internazionale \"Detective Conan: The Time Bombed Skyscraper\", \u00e8 un film d'animazione del 1997 diretto da Kenji Kodama.\nSi tratta del primo film dedicato alla serie anime \"Detective Conan\", uscito in Giappone il 19 aprile 1997.\nTrama.\nConan riceve un invito da Teiji Moriya, un importantissimo architetto universitario fanatico della simmetria, per un party che si terr\u00e0 nella sua villa. Il ragazzo, utilizzando la voce di Shinichi (al quale l'invito era appunto diretto), convince Ran ad andarci al posto suo con Kogoro e il bambino. La ragazza, nel frattempo, sta preparando una sorpresa per il compleanno di Shinichi (4 maggio): un film su innamorati e un regalo legati al colore rosso (una polo) che, secondo l'oroscopo letto da Ran, \u00e8 il colore fortunato per entrambi. Conan, Ran e Kogoro si recano quindi alla festa e qui fanno la conoscenza di Moriya e ammirano entusiasti le sue opere architettoniche.\nQuattro giorni dopo, Shinichi viene contattato da un misterioso individuo che ha rubato un ingente quantitativo di esplosivo e ne ha gi\u00e0 utilizzato una parte per incendiare le ville progettate da Moriya. Il piromane lancia una sfida al giovane detective: trovare alcune bombe che ha piazzato per tutta la citt\u00e0. Il primo ordigno si trova in un parco. Conan riesce a far esplodere la bomba senza che nessuno si faccia male, salvando in particolare i Detective Boys, ma il malvivente sta osservando le azioni del ragazzo e si accorge che all'appuntamento si \u00e8 presentato un bambino e non Shinichi. Nonostante questo, l'uomo d\u00e0 a Conan il secondo indizio per trovare una bomba posizionata nei pressi della stazione.\nIl ragazzino riesce a trovare e far esplodere l'ordigno sulla sponda di un corso d'acqua, per\u00f2 rimane ferito alla testa nell'esplosione e viene portato in ospedale. Qui il malvivente chiama ancora e questa volta \u00e8 Kogoro a rispondere. L'uomo afferma che ci sono cinque bombe posizionate su una delle linee della metropolitana, che esploderanno se i treni non manterranno almeno la velocit\u00e0 di 60 km/h e, se non verranno disinnescate, esploderanno comunque dopo il tramonto. Conan capisce il significato di queste indicazioni e, utilizzando la voce di Shinichi, riesce a dare istruzioni alla polizia per rimuovere in tempo tutto l'esplosivo.\nIl ragazzo nota che le bombe sono state posizionate nei pressi di costruzioni progettate dall'architetto Moriya. La polizia si reca quindi a interrogare l'uomo. Conan riesce a capire che il colpevole \u00e8 egli stesso e lo indica alla polizia utilizzando la voce di Shinichi. Il delinquente, dopo essere stato catturato, confessa che un'ultima bomba \u00e8 stata posizionata proprio nel centro commerciale dove si trova Ran.\nLa ragazza resta intrappolata nell'edificio, a seguito dell'esplosione di alcune piccole cariche di esplosivo utilizzate dal colpevole per bloccare le vie di fuga, che ovviamente hanno causato la morte e il ferimento di tante persone innocenti. Ran si ritrova casualmente nella stessa zona dove \u00e8 collocata la bomba principale. Facendosi strada tra le macerie, Conan raggiunge il luogo dell'esplosivo per spiegarle come disinnescare l'ordigno con la voce di Shinichi, ma non riesce a capire quale tra gli ultimi due fili deve farle tagliare. Il ragazzo dice quindi a Ran di tagliare quello del colore che preferisce.\nI due ragazzi si salvano per miracolo, perch\u00e9 Ran decide di non tagliare il filo rosso, dato che il rosso \u00e8 il colore che la lega a Shinichi.\nColonna sonora.\nIl musicista Katsuo \u014cno ha realizzato diciassette nuove tracce sonore, utilizzate in seguito anche nel corso della serie televisiva, dall'episodio 63 secondo la numerazione originale. La sigla finale \u00e8 \"Happy Birthday\", di Kyoko.\nDistribuzione.\nEdizione italiana.\nDei sei film trasmessi nel 2005 in Italia, dove non sono usciti nei cinema, questo \u00e8 l'unico con un doppiaggio censurato, bench\u00e9 si tratti solo di alcuni alleggerimenti dei termini pi\u00f9 cruenti. Nella versione italiana di questo e del , Nishitama \u00e8 stato tradotto con \"West Tama City\". Inoltre, \u00e8 stata fatta una traduzione piuttosto libera nella scena in cui Conan parla a Ran attraverso una porta usando la voce di Shinichi, mentre lei cerca di disinnescare una bomba: mentre nell'originale Conan dice che star\u00e0 l\u00ec ad aspettare finch\u00e9 Ran non avr\u00e0 tagliato il filo e che, se muoiono, muoiono insieme, nella versione italiana \u00e8 stato reso molto pi\u00f9 esplicito l'amore fra i due, in quanto Conan dice che star\u00e0 sempre insieme a lei perch\u00e9 sono \"fatti l'uno per l'altra\" e che staranno insieme \"per l'eternit\u00e0\", senza fare riferimento alla morte insieme, e poco prima Ran l'aveva chiamato \"tesoro mio\".\nNonostante l'unico doppiaggio, esistono diverse versioni per quanto riguarda il montaggio, tutte senza censure video. La prima versione \u00e8 quella divisa in cinque parti di venti minuti circa, trasmessa per la prima volta dal 24 al 28 ottobre 2005 su Italia 1 e replicata anche su Italia 2. Questa versione ha la prima sigla italiana, \"Detective Conan\" di Giorgio Vanni, nella prima versione video usata per la serie televisiva, come sigla di apertura e chiusura di ogni parte. Non \u00e8 presente l'introduzione in cui Conan racconta l'inizio della sua storia, che si trova all'inizio di ogni film, seppur con qualche differenza. Inoltre l'epilogo, che nell'originale \u00e8 dopo la sigla finale, \u00e8 stato collocato prima di essa.\nEsiste poi una versione intera televisiva, andata in onda per la prima volta il 28 dicembre 2005 su Italia Teen Television, poi replicata due volte su Hiro e per la prima volta in chiaro su Boing il 30 giugno 2013. Questa versione ha sempre la prima sigla italiana sia all'inizio che alla fine, ma con immagini prese dal film. Anche in questa versione non \u00e8 presente l'introduzione e l'epilogo \u00e8 sempre prima della sigla.\nInfine, una seconda versione intera \u00e8 quella pubblicata in DVD, mai trasmessa in televisione. Questa versione non ha sigla iniziale, come l'originale, e l'introduzione, doppiata ma non trasmessa in televisione, \u00e8 invece presente nel DVD, dove per\u00f2 vi sono dei fermi immagine e ingrandimenti per nascondere le scritte in giapponese in sovrimpressione, come nelle altre versioni internazionali. Anche in questa versione l'epilogo si trova prima della sigla di chiusura. La sigla finale presenta lo stesso tema musicale originale, ma incompleto (2 minuti e 27 secondi contro i 2 minuti e 58 dell'originale), e il video \u00e8 composto da un videomontaggio di alcune scene di questo film, del e della serie originale. I titoli di coda sono gli stessi dell'edizione intera televisiva, stavolta presentati a destra dall'alto verso il basso su uno sfondo bianco semi-trasparente.\nEdizioni home video.\nGiappone.\nIn Giappone il film \u00e8 stato pubblicato da Shogakukan in VHS l'8 aprile 1998 e in DVD il 28 marzo 2001. Dopodich\u00e9, il film \u00e8 stato pubblicato da Being con l'etichetta B-vision in una nuova edizione in DVD il 25 febbraio 2011 e in Blu-ray Disc il 27 maggio 2011.\nItalia.\n\"Fino alla fine del tempo\" \u00e8 uscito in DVD in Italia nel 2007, grazie a Exa Cinema e a Fool Frame, nella versione di cui sopra (nonostante la mancanza di una parte della sigla e delle sue immagini originali, la copertina del DVD riporta \"versione integrale\"). Oltre al DVD normale \u00e8 stata pubblicata in tiratura limitata e numerata in 2000 esemplari anche una \"Collector's Edition\".\nLa \"Collector's Edition\" si compone di un cofanetto con stampa interna, un DVD contenente oltre al film (presentato con l'audio italiano DTS 5.1 e Dolby Digital 5.1, giapponese Dolby Digital 2.0 e sottotitoli in italiano) anche dei contenuti speciali, perlopi\u00f9 approfondimenti sulla serie e sull'autore G\u014dsh\u014d Aoyama. Completano l'opera un booklet di sedici pagine con i disegni preparatori del film e una maxi cartolina da confezione che riproduce l'immagine della locandina cinematografica originale.\nL'edizione DVD normale contiene il solo audio italiano in Dolby Digital, con in pi\u00f9 i credits del DVD e dei trailer di future pubblicazioni.\nAccoglienza.\nIncassi.\nIl film ha incassato yen in totale. Nel primo weekend incass\u00f2 yen.\nVersione a fumetti.\nCon i fotogrammi del film \u00e8 stato prodotto un anime comic in due volumi dal titolo . La \u00e8 stata pubblicata da Shogakukan il 18 settembre 1997 (ISBN 4-09-124871-3), la il 18 ottobre dello stesso anno (ISBN 4-09-124872-1). Un'edizione in volume unico \u00e8 stata poi pubblicata sempre da Shogakukan il 18 gennaio 2006 (ISBN 4-09-120299-3).\nUn manga tratto dal film e con lo stesso titolo, disegnato da Yutaka Abe e Denjir\u014d Maru, disegnatori anche di alcuni volumi di \"Detective Conan Special Cases\", \u00e8 stato pubblicato sulla rivista Sh\u014dnen Sunday Super della Shogakukan dal 25 aprile al 25 luglio 2014. \u00c8 stata poi raccolta in unico tank\u014dbon uscito il 18 agosto 2014 (ISBN 978-4-09-125089-6)."}
{"id": "1884183", "revid": "287204", "url": "https://it.wikipedia.org/wiki?curid=1884183", "title": "Esperanto-Jeunes", "text": ""}
{"id": "1884185", "revid": "27723", "url": "https://it.wikipedia.org/wiki?curid=1884185", "title": "JEFO", "text": ""}
{"id": "1884187", "revid": "27723", "url": "https://it.wikipedia.org/wiki?curid=1884187", "title": "Junulara Esperantista Franca Organizo", "text": ""}
{"id": "1884189", "revid": "47112", "url": "https://it.wikipedia.org/wiki?curid=1884189", "title": "Touriseum e giardini di Castel Trauttmansdorff", "text": ""}
{"id": "1884191", "revid": "1100311", "url": "https://it.wikipedia.org/wiki?curid=1884191", "title": "Kevin Hofland", "text": "Carriera.\nNazionale.\nHa fatto il suo esordio col la maglia dei Paesi Bassi il 15 dicembre 2000 contro la ."}
{"id": "1884192", "revid": "599013", "url": "https://it.wikipedia.org/wiki?curid=1884192", "title": "Hans-J\u00fcrgen Riediger", "text": "Carriera.\nClub.\nDopo aver iniziato a giocare a calcio con il \"Motor Finsterwalde S\u00fcd\", pass\u00f2 a 14 anni alla Dinamo Berlino con cui fece il suo debutto in DDR-Oberliga il 22 agosto 1973 contro l'. Grazie alle sue numerose marcature, contribu\u00ec sensibilmente alla vittoria dei primi cinque campionati da parte della Dinamo Berlino, anche se non vinse mai il titolo di capocannoniere dell'Oberliga.\nAlla sua ultima stagione in Oberliga, il calciatore stava giocando a ritmi impressionanti (16 gol in 15 partite), ma a causa di un gravissimo infortunio al ginocchio dovette finire anzitempo la stagione e soprattutto la carriera.\nIn seguito allen\u00f2 squadre di bassa divisione come il \"TSG Fredersdorf\" e l\"'Einheit K\u00f6nigswusterhausen\". Anche il figlio Marcel fa il calciatore.\nNazionale.\nCon la vanta 41 presenze (di cui due non ufficiali) impreziosite da sei reti. Debutt\u00f2 il 26 marzo 1975 a Berlino Est in un'amichevole contro la (0-0) e gioc\u00f2 la sua ultima partita il 13 ottobre 1982 a Glasgow in una partita valida per le qualificazioni a contro la (0-2).\nSempre con la Nazionale, vinse l'oro olimpico alle olimpiadi di .\nComplice la giovane et\u00e0 non partecipa ai Mondiali in Germania Ovest del 1974 e complice la mancata qualificazione (per un punto a favore dell'Austria) per i successivi del 1978 in Argentina, l'unica manifestazione internazionale a cui Riediger partecipa sono i XXI Giochi Olimpici di Montr\u00e9al 1976. Se non fosse per il difensore Gerd Weber (poco pi\u00f9 che ventenne) sarebbe il pi\u00f9 giovane giocatore selezionato da Georg Buschner per l'avventura canadese: Il selezionatore lo fa debuttare da titolare nel match d'esordio a Toronto contro il Brasile: non \u00e8 una bella partita quella della DDR, il caldo improvviso - quasi trenta gradi - e i giovani brasiliani mettono in crisi la squadra europea e lo zero a zero finale viene pagato proprio da Riediger che non viene riproposto contro la Spagna (vittoria per uno a zero con un gol del libero Doerner).\nNei quarti contro la Francia Riediger compie una piccola prodezza: entra nell'ultimo quarto d'ora in una partita ormai abbondantemente vinta (si era sul tre a zero e con i francesi ridotti in nove per due espulsioni contemporanee comminate dall'arbitro italiano Michelotti ) e in meno di un minuto realizza la quarta rete della DDR!\nCi\u00f2 non basta per farlo giocare nemmeno un minuto nella semifinale contro l'Unione Sovietica ma, per la finale, succede...l'imprevedibile. Buschner deve rinunciare a Gerd Heidler - fino ad allora titolare inamovibile - squalificato per doppia ammonizione e d\u00e0 fiducia a Riediger quale punta fissa in attacco. Sul tre a uno, all'86', lo sostituir\u00e0 per far fare \"passerella\" ad un grande big come Bernd Bransch alla sua ultima presenza in Nazionale."}
{"id": "1884200", "revid": "287204", "url": "https://it.wikipedia.org/wiki?curid=1884200", "title": "Il Circolo Dante", "text": "Il Circolo Dante \u00e8 il primo romanzo dello scrittore statunitense Matthew Pearl, pubblicato nel 2003.\nTrama.\nBoston 1865: in un'America appena uscita dagli orrori della guerra civile, un gruppo di letterati, tra i quali il poeta Henry Wadsworth Longfellow, fonda un circolo per far conoscere la prima traduzione de La Divina Commedia. Il comitato direttivo della vicina Universit\u00e0 di Harvard, protestante e conservatore, tenta in tutti i modi di ostacolare la diffusione delle \"superstizioni immorali e papiste\" di Dante, che, insieme alle masse di immigrati in arrivo da oltre-oceano, minacciano di corrompere l'America. All'improvviso, per\u00f2, Boston \u00e8 insanguinata da una serie di delitti particolarmente efferati: la prima vittima \u00e8 il giudice Healey, trovato morto nel giardino della propria residenza alla merc\u00e9 di vermi e insetti, con una bandiera bianca lasciata nei pressi del cadavere; la seconda \u00e8 il reverendo Talbot, sotterrato a testa in gi\u00f9 con solo i piedi di fuori e con sotto la testa un piccolo sacchetto contenente denaro; l'ultima \u00e8 l'uomo d'affari Phineas Jennison, mutilato e seviziato. I membri del Circolo Dante capiscono che l'assassino si \u00e8 ispirato al sommo poeta come maestro di crudelt\u00e0, infliggendo alle sue vittime i tormenti descritti nel Inferno: infatti al giudice viene applicato il contrappasso che Dante riserva agli ignavi, quelli che in vita non vollero prendere posizioni (Canto terzo), e destinati passare l'eternit\u00e0 nudi a soffrire i tormenti di vespe e mosconi. Il reverendo, invece, subisce la pena riservata ai simoniaci, coloro che si sono arricchiti con la propria posizione (Canto diciannovesimo), e condannati a stare capovolti nel terreno con una fiamma accesa sui loro piedi. Infine, l'uomo d'affari corrisponde ai seminatori di discordie (Canto ventottesimo e ventinovesimo), e come essi divisero le genti adesso il loro corpo \u00e8 diviso da diavoli armati di spada. Sar\u00e0 Longfellow insieme al suo gruppo di amici, a dover trovare e fermare il colpevole, a rischio delle loro stesse vite."}
{"id": "1884210", "revid": "6923", "url": "https://it.wikipedia.org/wiki?curid=1884210", "title": "Giornata mondiale della giovent\u00f9 1991", "text": "La Giornata mondiale della giovent\u00f9 1991 ha avuto luogo il 14 e 15 agosto 1991 a Cz\u0119stochowa, in Polonia.\nLa scelta di un'altra citt\u00e0 europea dopo Santiago di Compostela fece s\u00ec che, caso finora unico, due giornate mondiali consecutive si siano svolte nel \"vecchio continente\".\nLa scelta della sede.\nLa scelta della citt\u00e0 polacca di Cz\u0119stochowa ebbe un forte valore simbolico: si trattava della sede di un grande santuario mariano, a cui anche papa Wojtyla era molto devoto; e la citt\u00e0 si trovava in Polonia, terra natale dello stesso pontefice, oltre che Paese appena uscito dall'orbita del decaduto regime sovietico.\nIl programma delle giornate.\nL'evento si svolse nell'ambito del viaggio apostolico del papa in Polonia e Ungheria svoltosi dal 13 al 20 agosto 1991.\nIn particolare, la GMG polacca dur\u00f2 cinque giorni, i primi tre con le catechesi, includendo la veglia e la messa presso il santuario di Jasna G\u00f3ra, con pernottamento \"in loco\" dei pellegrini.\nPer la prima volta nella storia delle giornate mondiali, il numero di partecipanti superava il milione: i presenti furono infatti, secondo le diverse stime, 1.500.000/1.800.000: veniva cos\u00ec battuto il precedente record della GMG di Buenos Aires del 1987. I presenti provenivano da 75 nazioni; massiccia fu, naturalmente, la presenza dei polacchi ospitanti. Per la prima volta, a questa Giornata Mondiale poterono dunque partecipare anche giovani provenienti dai paesi membri dell'ex Patto di Varsavia.\nL'inno.\nL'inno composto per la Giornata mondiale del 1991 si intitola \"Abba ojcze\""}
{"id": "1884211", "revid": "6923", "url": "https://it.wikipedia.org/wiki?curid=1884211", "title": "Boston Scientific", "text": "La Boston Scientific Corporation (Abbreviato in BSC) \u00e8 una compagnia statunitense che si occupa dello sviluppo, della produzione e della vendita di apparecchi biomedici. I prodotti includono diversi ambiti della medicina tra cui la cardiologia (pacemaker, defibrillatori impiantabili...) la neuromodulazione, l'elettrofisiologia, l'endoscopia, l'oncologia, l'urologia e la ginecologia.\nBoston Scientific \u00e8 diventata famosa per lo sviluppo dello stent denominato Taxus, che fu il primo stent dotato di dispensatore di farmaci incorporato e quindi in grado di rilasciare la cura esattamente nel luogo dove necessaria. Questo prodotto fu al centro di un processo giudiziario per violazione di brevetto e la compagnia fu condannata al risarcimento di 431 milioni di dollari.\nI maggiori rivali della compagnia sono Johnson &amp; Johnson e Medtronic. La compagnia ha recentemente acquistato lo storico rivale Guidant per circa 27 miliardi di dollari.\nLa Guidant \u00e8 stata a sua volta divisa tra la Guidant e la Abbott Laboratories."}
{"id": "1884213", "revid": "834", "url": "https://it.wikipedia.org/wiki?curid=1884213", "title": "Tijs Verwest", "text": ""}
{"id": "1884218", "revid": "108107", "url": "https://it.wikipedia.org/wiki?curid=1884218", "title": "Kaupthing bank", "text": ""}
{"id": "1884220", "revid": "1573940", "url": "https://it.wikipedia.org/wiki?curid=1884220", "title": "Incontri internazionali di rugby a 15 di met\u00e0 anno 1976", "text": "A met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nIl 1976 vede la controversa tourn\u00e9e degli All Blacks in Sudafrica, che provocher\u00e0 il boicottaggio dei Giochi Olimpici da parte dei paesi africani."}
{"id": "1884221", "revid": "718859", "url": "https://it.wikipedia.org/wiki?curid=1884221", "title": "Brigata di Ferro", "text": "La Brigata di Ferro, conosciuta anche come Brigata di Ferro dell'Ovest e Brigata del Cappello Nero, fu una brigata fantiera dell'Union Army dell'Armata del Potomac durante la Guerra civile americana.\nIl nome \"\"Brigata di Ferro\" (in inglese \"Iron Brigade\"\") fu applicato, ufficialmente o non ufficialmente, a un certo numero di unit\u00e0 che hanno combattuto nella Guerra civile americana, verso la fine del conflitto. La Brigata di Ferro era la brigata con nome informale pi\u00f9 conosciuto."}
{"id": "1884226", "revid": "2163589", "url": "https://it.wikipedia.org/wiki?curid=1884226", "title": "L'urlo e il furore", "text": "L'urlo e il furore (titolo originale \"The Sound and the Fury\") \u00e8 un romanzo dello scrittore statunitense William Faulkner.\nL'opera, pubblicata nel 1929, \u00e8 il quarto romanzo dell'autore. Narra, utilizzando soprattutto le tecniche del dialogo e del flusso di coscienza, alcuni episodi nella vita dei membri di una vecchia famiglia del Sud, i Compson, una volta ricca e ora in decadenza.\nTrama.\n\"\u00ab Certe giornate verso la fine di agosto a casa sono cos\u00ec, l'aria sottile e pungente come questa, con qualcosa di mesto e nostalgico e familiare. L'uomo \u00e8 la somma delle sue esperienze climatiche, diceva il babbo. L'uomo \u00e8 la somma di tutto quello che vuoi. \u00bb\"\nIl romanzo \u00e8 ambientato nella contea immaginaria di Yoknapatawpha ed \u00e8 suddiviso in quattro parti. Protagonista del romanzo \u00e8 una decadente famiglia bianca del sud degli Stati Uniti. La madre Caroline \u00e8 sposata a Jason Compson III; i coniugi Compson hanno quattro figli: Quentin, Candace (Caddy), Jason e Benjamin e una nipotina, figlia di Caddy, chiamata anche lei Quentin, in memoria dello zio.\nI capitoli del romanzo racchiudono ciascuno una giornata. Il primo capitolo tratta del 7 aprile 1928; il secondo del 2 giugno 1910; il terzo del 6 aprile del 1928; l'ultimo racconta dell'8 aprile 1928. Per ogni capitolo cambia la voce narrante. La prima \u00e8 quella di Benjy Compson, il figlio ritardato mentale di 33 anni; la seconda parte si svolge 18 anni prima delle altre ed \u00e8 raccontata da Quentin Compson, all'epoca studente ad Harvard, che si suicida a causa di una serie di eventi che coinvolgono la sorella Caddy; la terza parte riflette il punto di vista del loro cinico fratello Jason; mentre la quarta \u00e8 raccontata in terza persona e basata sulle impressioni di Dilsey, la serva nera pi\u00f9 anziana tra quelli al servizio della famiglia. Dilsey, l'instancabile balia della famiglia Compson, ha tre figli: Versh, Frony, e T. P.; Frony a sua volta ha un figlio, Luster, che si occupa di Benjamin.\nStile.\nIl testo \u00e8 diviso in quattro capitoli, in ciascuno dei quali la narrazione adotta un punto di vista differente. A ciascuna delle quattro parti corrisponde, di conseguenza, un insieme di caratteristiche retorico-stilistiche distinte, laddove la tecnica del flusso di coscienza \u00e8 sostanzialmente onnipresente. Cos\u00ec come vuole la letteratura modernista, i fatti raccontati sono in ogni caso frammentari e raramente rispettano i criteri logici di rappresentazione tipici del romanzo tradizionale. Ci\u00f2 implica che la narrazione \u00e8 alterata costantemente a livello temporale: in particolare, a ogni frase in corsivo corrisponde, per esplicito volere tipografico di Faulkner, uno spostamento all'interno del tempo della storia (ma nel testo sono presenti anche spostamenti non segnalati da frasi in corsivo). Al momento dell'uscita, l'autore sognava che a ogni salto temporale corrispondesse un cambiamento nel colore dell'inchiostro utilizzato nella stampa; questo desiderio, irrealizzabile ai tempi di Faulkner, \u00e8 stato oggi esaudito da \"the Folio Society\".\nLe voci de \"L'urlo e il furore\" sono inoltre un esempio di focalizzazione interna e di narratore inaffidabile: ciascun personaggio \u00e8 totalmente immerso all'interno del contesto famigliare descritto e, in base ai suoi specifici rapporti interpersonali, i suoi tratti caratteriali e le sue condizioni mentali, altera la realt\u00e0 descritta, deformandola o accentuandone degli elementi particolari. Esemplare \u00e8 il caso della voce di Benjy. Egli \u00e8 affetto da un tipo di malattia cognitiva (\u00e8 definito per questo \"the idiot\" all'interno del testo) e la sua narrazione \u00e8 totalmente distorta per quanto riguarda le coordinate spazio-temporali, i rapporti causa-effetto e, in generale, la veridicit\u00e0. Fatti del presente e del passato si fondono e si sovrappongono: essi sono resi attraverso una sintassi prevalentemente paratattica e un vocabolario limitato (circa cinquecento parole sono usate nella sezione di Benjy), scelte di scrittura \"giustificate\", appunto, dalla malattia del personaggio vero e proprio."}
{"id": "1884230", "revid": "66316", "url": "https://it.wikipedia.org/wiki?curid=1884230", "title": "Boston Scientific Corporation", "text": ""}
{"id": "1884240", "revid": "287204", "url": "https://it.wikipedia.org/wiki?curid=1884240", "title": "Ente autonomo Tirrenia", "text": "LEnte autonomo Tirrenia era un ente pubblico istituito (R.D.L. 03/11/1932 n\u00b01466 convertito nella legge 27/12/1932 n\u00b0 1990) con lo scopo di utilizzare e valorizzare la zona litorale pisano fra il Vione della Bigattiera, il torrente Calambrone e la reale tenuta di Tombolo.\nNato per la lottizzazione a scopi turistici, avrebbe dovuto gestire lo sviluppo urbanistico del territorio affidatogli e successivamente occuparsi della manutenzione di tutte le opere pubbliche in esso presenti. Ha finito per essere un vero e proprio piccolo comune all'interno del comune di Pisa ed ha gestito tutto ci\u00f2 che avveniva a Tirrenia fino al 1970.\nSuccessivamente, per il sovrapporsi delle competenze comunali, i suoi compiti si sono ridotti ed hanno riguardato solo questioni amministrative: servizio informazioni turistiche, acquedotto, pulizia delle strade, raccolta dei rifiuti, vigilanza dei boschi e gestione di 2 campeggi e 1 spiaggia attrezzata a Calambrone. Tuttavia il servizio tecnico-urbanistico \u00e8 sempre stato molto attento alle modificazioni ambientali ed ha fatto s\u00ec che fossero impedite vistose speculazioni edilizie.\n\u00c8 stato protagonista di alcune grandi iniziative che hanno caratterizzato la nascita e l'evoluzione della frazione di Tirrenia tra le quali il Golf Club e gli stabilimenti cinematografici Pisorno.\nL'EAT ha cessato la propria attivit\u00e0 nel dicembre 1982, in quanto aveva mandato cinquantennale."}
{"id": "1884244", "revid": "93556", "url": "https://it.wikipedia.org/wiki?curid=1884244", "title": "Tempio Evangelico (Fara Novarese)", "text": "Il Tempio Evangelico si trovava all'incrocio tra via Garibaldi e via Gallarini a Fara Novarese. Di esso \u00e8 attualmente visibile la facciata.\nStoria.\nNel 1848 con lo Statuto Albertino venne concessa libert\u00e0 di associazione nel Regno. In questo periodo cominci\u00f2 la diffusione della chiesa evangelica in questo territorio. La comunit\u00e0 protestante di Fara nacque e crebbe intorno a Bartolomeo Borgia, commerciante locale che attraverso i viaggi venne a contatto con le esperienze protestanti delle citt\u00e0 limitrofe. La comunit\u00e0, osteggiata non poco dalla popolazione locale, cominci\u00f2 a radunarsi nella casa di Borgia, fino a sentire l'esigenza di creare una sala di culto adatta ad accogliere la crescente domanda di posto.\nNel 1883 si cominci\u00f2 la costruzione del Tempio evangelico, che vide la sua inaugurazione solo due anni dopo. La costruzione fu possibile solo con l'apporto finanziario delle comunit\u00e0 della chiese evangeliche di Roma, Firenze, Milano, Venezia e Bassignana, ma soprattutto con l'apporto del reverendo John Mac Dougall della Chiesa Libera di Firenze.\nAlla piccola comunit\u00e0 evangelica venne anche riservato un piccolo cimitero, annesso al cimitero cattolico di Fara Novarese, ma con ingresso a s\u00e9 stante. Si trattava di un piccolo recinto situato dietro l'abside della chiesa di San Pietro. Attualmente il \"Cimitero degli Acattolici\" non esiste pi\u00f9, \u00e8 stato sostituito da tre cappelle moderne.\nIl pastore evangelico Scivales fu l'ultimo a risiedere a Fara, che lasci\u00f2 nel 1935: la comunit\u00e0 evangelica del paese era divenuta cos\u00ec esigua da non poter permettersi pi\u00f9 la presenza di un pastore stabile. Da allora, il pastore veniva all'occorrenza da Novara.\nNel 1965 il Tempio evangelico venne venduto a privati, che lo trasformarono in officina. Nel 1988 venne rivenduto in attesa di una sua demolizione, che avvenne quattro anni dopo.\nAttualmente del Tempio \u00e8 rimasta solo la facciata, inglobata in edifici moderni.\nArte.\nIl Tempio presenta una facciata neoclassica delimitata da quattro lesene e sormontata da un timpano. Nella facciata si apriva un portone e due finestre culminanti in archi a tutto sesto, oggi queste aperture sono murate. anche nel frontone si apriva una lunetta. Sull'architrave vi era la scritta \"CHIESA CRISTIANA EVANGELICA\", mentre l'attuale riquadro al di sopra dell'ingresso era lo specchio scrittorio per un'iscrizione.\nL'aula era mononave, con presbiterio piatto e scandita da quattro monofore sulle pareti laterali intervallate da lesene. Il soffitto doveva essere una volta a padiglione. Purtroppo, la mancanza di descrizioni e di fonti iconografiche dell'interno rendono difficile definirne l'arredamento e le decorazioni.\nNella facciata interna erano murate due lapidi che ricordavano l'inaugurazione del Tempio.\nDietro la zona presbiterale era la casa del pastore, a due piani, comprendente una sala adibita ad aula scolastica e dotata di servizi igienici."}
{"id": "1884248", "revid": "742538", "url": "https://it.wikipedia.org/wiki?curid=1884248", "title": "IDENT1", "text": "IDENT1 \u00e8 il database centrale nazionale della Gran Bretagna che raccoglie, ricerca e compara le informazione biometriche di coloro che sono imprigionati dalla polizia dopo un arresto . Le informazioni contenute comprendono le impronte digitali, impronte del palmo della mano e altri tipi di impronte lasciate sui luoghi del crimine.\nIl database contiene circa 7,1 milioni di impronte digitali e compie annualmente circa 78.500 raffronti.\nIDENT1 \u00e8 stato realizzato da una societ\u00e0 americana la \"Northrop Grumman\" "}
{"id": "1884249", "revid": "819238", "url": "https://it.wikipedia.org/wiki?curid=1884249", "title": "Fluido freni", "text": "Il fluido freni o liquido freni, impropriamente definito \"olio freni\", \u00e8 l'elemento fondamentale per l'azionamento dei sistemi frenanti idraulici.\nFunzionamento e caratteristiche.\nIl liquido dei freni deve avere caratteristiche tali da trasmettere la pressione della leva alle pastiglie, tramite l'ausilio della pompa freno e del serbatoio stesso che lo contiene e che permette che ci sia sempre fluido a disposizione con la progressiva usura dei freni (il che richiama pi\u00f9 fluido), senza che tale fluido vada in ebollizione, corroda l'impianto frenante o porti la formazione di ruggine nell'impianto.\nSiglatura e caratteristiche.\nCon l'eccezione dell'LHM, la siglatura dei diversi tipi di liquido per freni, che devono rispettare la normativa internazionalmente adottata FMVSS 116 (\"federal motor vehicle safety standard\"), \u00e8 quella del \"Department of Transportation\" (DOT) statunitense, ed \u00e8 direttamente proporzionale alle loro specifiche (in particolare al punto di ebollizione).\nI vari fluidi hanno come caratteristiche:\nManutenzione.\nCome manutenzione gli impianti idraulici richiedono:\nApplicazioni.\nQuesto tipo di fluido viene utilizzato principalmente su impianti frenanti, ma viene ampiamente utilizzato anche per le frizioni a comando idraulico. Nel solo caso del liquido LHM anche per le sospensioni idropneumatiche Citro\u00ebn e per evitare miscelazioni incompatibili con questo fluido minerale, su tali autoveicoli il tappo e/o la vaschetta del fluido sono colorati di verde, cos\u00ec come talvolta anche la pompa dei freni e altri elementi delle sospensioni.\nTale liquido \u00e8 soggetto a pressioni differenti a seconda dell'applicazione: nel caso delle motociclette si hanno picchi pressori che oscillano tra gli 8 e 15 bar, mentre nelle vetture di Formula 1 si superano i 75 bar."}
{"id": "1884258", "revid": "226458", "url": "https://it.wikipedia.org/wiki?curid=1884258", "title": "Tour della Nazionale di rugby a 15 dell'Australia 1976", "text": "Fu un deludentissimo tour per i Wallabies, nazionale australiana di rugby a 15: sconfitti per due volte dai francesi, rischiano una clamorosa sconfitta all'Arena Civica di Milano, sotto il diluvio contro gli azzurri."}
{"id": "1884260", "revid": "339392", "url": "https://it.wikipedia.org/wiki?curid=1884260", "title": "Missioni Petersberg", "text": ""}
{"id": "1884261", "revid": "339392", "url": "https://it.wikipedia.org/wiki?curid=1884261", "title": "Compiti Petersberg", "text": ""}
{"id": "1884262", "revid": "1573940", "url": "https://it.wikipedia.org/wiki?curid=1884262", "title": "Incontri internazionali di rugby a 15 di fine anno 1976", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud si recano in tour in Europa. Il Galles si aggiudica il match solo all'ultimo minuto con un calcio di punizione."}
{"id": "1884266", "revid": "287204", "url": "https://it.wikipedia.org/wiki?curid=1884266", "title": "Simia", "text": "Simia \u00e8 uno dei quattro generi in cui Linneo divise l'ordine dei \"Primates\" nel suo \"Systema Naturae\", nel 1758: i restanti tre erano \"Homo\", \"Lemur\" e \"Vespertilio\".\nIl genere era un grande contenitore a cui il naturalista svedese ed i suoi accoliti ascrissero tutte le scimmie esistenti, esclusi l'uomo (\"Homo sapiens\") e lo scimpanz\u00e9 (\"Homo troglodytes\"): inizialmente Linneo era pi\u00f9 propenso a classificare l'uomo come \"Simia\", ma infine opt\u00f2 per una ridefinizione e l'ascrizione ad un proprio ordine al fine di evitare conflitti con le autorit\u00e0 religiose.\nConsiderando quindi la classificazione iniziale del genere secondo Linneo (\"Homo\" incluso in \"Simia\"), il genere era grossomodo l'equivalente all'attuale sottordine degli Haplorrhini.\nMentre i generi \"Homo\", \"Lemur\" e \"Vespertilio\" sono sopravvissuti anche dopo le varie opere di riclassificazione tassonomica, \"Simia\" \u00e8 invece stato soppresso ufficialmente nel 1929 dalla Commissione Internazionale di Nomenclatura Zoologica: rimane il genere \"Simias\", contenente un'unica specie (rinopiteco di Pagai, \"Simias concolor\").\nCollegamenti esterni.\nNomenclatura utilizzata da Linneo per i Primati "}
{"id": "1884267", "revid": "339392", "url": "https://it.wikipedia.org/wiki?curid=1884267", "title": "Commissione Internazionale di Nomenclatura Zoologica", "text": ""}
{"id": "1884271", "revid": "1305772", "url": "https://it.wikipedia.org/wiki?curid=1884271", "title": "Verl", "text": "Verl \u00e8 una citt\u00e0 della Germania occidentale di 24.984 abitanti posta nel circondario di G\u00fctersloh, nello stato federato della Renania Settentrionale-Vestfalia.\nStoria.\nIl nome Verl fu menzionato per la prima volta nel 1264, riferendosi all'espressione \"Henricus de Verlo\", riferendosi probabilmente ad un fattore locale. Altri documenti fanno riferimento al fatto che l'area dove sorge l'attuale comune sarebbe stata gi\u00e0 abitata da alcune fattorie in un'epoca gi\u00e0 antecedente all'anno 1888.\nGeografia fisica.\nSituato ad est del suo circondario, ne \u00e8 il maggior comune senza status di citt\u00e0 per popolazione ed il quinto in totale. Si trova non distante dalle citt\u00e0 di Bielefeld, G\u00fctersloh e Paderborn. I comuni confinanti sono, partendo da sud-ovest e proseguendo in senso orario, Rietberg, G\u00fctersloh, Bielefeld, Schlo\u00df Holte-Stukenbrock, H\u00f6velhof e Delbr\u00fcck; queste ultime due nel circondario di Paderborn.\nConta 5 frazioni, quali Bornholte, \u00d6sterwiehe, Kaunitz, Sende e S\u00fcrenheide. Fra queste, Kaunitz e S\u00fcrenheide sono le pi\u00f9 popolose.\nEconomia.\nInteressata dal fenomeno dell'emigrazione, anche italiana, nella seconda met\u00e0 del XX secolo, \u00e8 sede di importanti aziende quali la \"Beckhoff\" (automazioni tecnologiche), la \"Bertelsmann\" (servizi finanziari), la \"Nobilia International\" (cucine) e la spagnola \"Telef\u00f3nica\" (telefonia)."}
{"id": "1884274", "revid": "297031", "url": "https://it.wikipedia.org/wiki?curid=1884274", "title": "Broadcast Wave Format", "text": "Broadcast Wave Format (BWF) \u00e8 un'estensione del popolare formato audio WAV ed \u00e8 il formato di registrazione per molti registratori audio digitali utilizzati per il cinema, la televisione e la radio.\n\u00c8 stato specificato per la prima volta dall'Unione europea di radiodiffusione nel 1997, e modificato successivamente nel 2001 e 2003.\nL'obiettivo di questo formato di file \u00e8 l'aggiunta di metadata per facilitare lo scambio dei dati audio tra differenti piattaforme e applicazioni di computer. Viene specificato il tipo di metadata, permettendo agli elementi della processazione audio di identificarsi, documentare le proprie attivit\u00e0 e permettere la sincronizzazione tramite timecode con altre registrazioni. I metadata sono immagazzinati come \"chunk\" in un file standard audio .WAV.\nI file conformi alle specifiche Broadcast Wave possono avere l'estensione finale .WAV o .BWF.\nIn aggiunta ai comuni WAV chunk, i seguenti ulteriori chunk possono apparire in un file Broadcast Wave:\nCompatibilit\u00e0 formato WAV.\nPoich\u00e9 l'unica differenza tra un file BWF e un normale file WAV sono le informazioni extra aggiunte nel header del file, un file BWF \u00e8 pienamente compatibile con tutti i riproduttori audio."}
{"id": "1884275", "revid": "115947050", "url": "https://it.wikipedia.org/wiki?curid=1884275", "title": "Sacco a pelo", "text": "Il sacco a pelo (anche chiamato saccoletto) \u00e8 un sacco progettato per consentire ad una persona di riposare o dormire in un intervallo di temperatura confortevole: utilizzato abitualmente nei campeggi all'interno di una tenda o in un bivacco presso i rifugi alpini e solitamente coadiuvato da un materassino e da un saccolenzuolo, la sua natura lo rende adatto alla creazione di un giaciglio, nei casi in cui non sia disponibile un letto.\nOrigine.\nSecondo la \"saga vichinga\", il sacco a pelo fu inventato dalla figlia di Erik il Rosso, Freyd\u00eds Eir\u00edksd\u00f3ttir, quando durante la notte us\u00f2 una vela per riscaldarsi.\nDescrizione.\nStruttura.\nLa struttura basilare di un sacco a pelo pu\u00f2 essere descritta come una coperta ripiegata su s\u00e9 stessa e chiusa da una cerniera lampo, avvolgendo cos\u00ec l'occupante. Spesso \u00e8 dotato anche di un cappuccio che, se chiuso del tutto sulla testa, lascia sporgere fuori solo il naso.\nIl sacco \u00e8 in realt\u00e0 una fodera al cui interno si trova un piumino che pu\u00f2 essere di piuma d'oca o di materiale sintetico (fibra cava), se non in altri casi di cotone o lana. A volte inoltre, il sacco a pelo \u00e8 fornito di termocollare imbottito, che ha la funzione di non permettere all'aria fredda di entrare nel sacco.\nIl sacco a pelo pu\u00f2 essere di due tipi, \"a mummia\" o \"a coperta\" (anche noto come \"a larva\"); il primo ha la parte dei piedi pi\u00f9 ristretta, pi\u00f9 scomoda quindi nei movimenti, ma tiene pi\u00f9 al caldo l'occupante mentre il secondo ha una forma pi\u00f9 regolare e confortevole, sacrificando per\u00f2 le performance in termini di tenuta del calore.\nTemperature d'utilizzo.\nUn sacco a pelo consente di dormire anche all'aria aperta. Per questo motivo ogni sacco fornisce solitamente quattro temperature dettate dalla norma EN 13537:"}
{"id": "1884277", "revid": "226458", "url": "https://it.wikipedia.org/wiki?curid=1884277", "title": "Olivella (rione storico di Palermo)", "text": "L'Olivella \u00e8 una zona centrale di Palermo.\nGeografia.\nIl Quartiere Olivella, si trova a pochi passi dal Teatro Massimo, nel quartiere storico de La Loggia \u00e8 compreso da un quadrilatero composto dalle vie: Cavour, Roma, Maqueda e Bandiera.\nStoria.\nNel rione si trova la storica Chiesa di Sant'Ignazio all'Olivella. Il sito dovrebbe riprendere la sede originaria dell'abitazione di Santa Rosalia.\nStato attuale.\nAttualmente il rione dell'Olivella \u00e8 il vero punto di ritrovo per la maggior parte di ragazzi palermitani e non, infatti \u00e8 molto frequentata da studenti universitari provenienti da ogni parte della Sicilia e anche da moltissimi turisti, vista la posizione centrale in cui si trova. Negli ultimi anni c'\u00e8 stato un aumento esponenziale dei locali (pub, ristoranti, rosticcerie) che si sono affiancati a precedenti locali pi\u00f9 conosciuti."}
{"id": "1884279", "revid": "367445", "url": "https://it.wikipedia.org/wiki?curid=1884279", "title": "David Morrell", "text": "\u00c8 l'ideatore della saga di \"Rambo\" (titolo originale: \"First Blood\"), il suo primo romanzo pubblicato nel 1972, da cui poi \u00e8 stata tratta la serie di film con Sylvester Stallone.\nHa vissuto per molti anni negli Stati Uniti, dove ha lavorato presso l'Universit\u00e0 dell'Iowa dal 1970 al 1986.\nNel 2007-2008 ha scritto una serie limitata di Capitan America intitolata \"Il prescelto\" (\"The Chosen\")."}
{"id": "1884280", "revid": "188323", "url": "https://it.wikipedia.org/wiki?curid=1884280", "title": "Olio freno", "text": ""}
{"id": "1884281", "revid": "15756", "url": "https://it.wikipedia.org/wiki?curid=1884281", "title": "Cesare Brunetti", "text": "Carriera.\nCresciuto nel Milan, gioc\u00f2 inizialmente in prestito in Serie C con e Abbiategrasso. Gioc\u00f2 poi in Serie A con i \"rossoneri\" e la Lazio ed a fine carriera nel Rimini."}
{"id": "1884288", "revid": "182396", "url": "https://it.wikipedia.org/wiki?curid=1884288", "title": "Praefectus laetorum", "text": ""}
{"id": "1884293", "revid": "1573940", "url": "https://it.wikipedia.org/wiki?curid=1884293", "title": "Abbazia di Santa Maria (York)", "text": "L'abbazia di Santa Maria (in inglese \"Abbey of St. Mary\"), a York, nel Regno Unito, era un'abbazia benedettina, oggi in rovina, situata in quelli che attualmente sono gli York Museum Gardens, a ovest della cattedrale della citt\u00e0.\nStoria.\nL'abbazia fu originariamente edificata nel 1055 e dedicata a sant'Olaf. Fu rifondata nel 1088 da Guglielmo II d'Inghilterra, il quale pos\u00f2 la prima pietra della chiesa, della quale non sopravvivono oggi resti. Nel 1132, in seguito a una disputa e a una rivolta, una parte dei monaci abbandonarono l'abbazia per fondare la cistercense abbazia di Fountains. Le rovine che \u00e8 possibile vedere oggi risalgono al periodo della nuova ricostruzione dell'abbazia, avvenuta tra il 1271 e il 1294.\nGli abati dell'abbazia di Santa Maria avevano fama di essere molto mondani, e compaiono spesso nelle ballate medievali inglesi come oggetto della vendetta di Robin Hood.\nSanta Maria fu a lungo il pi\u00f9 grande e ricco insediamento benedettino nel nord dell'Inghilterra, a cui appartenevano moltissimi terreni dello Yorkshire, fino a che nel 1539, con la dissoluzione dei monasteri inglesi voluta da Enrico VIII, fu soppressa e in seguito quasi completamente distrutta.\nCi\u00f2 che rimane oggi dell'antica struttura sono la parete settentrionale e quella occidentale nonch\u00e9 qualche altro resto isolato: la foresteria, la porta occidentale e la trecentesca residenza dell'abate, oggi chiamata King's Manor. Tra le torri sopravvissute vi sono la torre di Santa Maria, all'angolo nordoccidentale del complesso, e la torre dell'acqua presso il fiume. I reperti ritrovati negli scavi archeologici, relativi soprattutto ai locali delle caldaie e alla sala capitolare tardo-duecentesca, sono conservati nel vicino Yorkshire Museum."}
{"id": "1884298", "revid": "767487", "url": "https://it.wikipedia.org/wiki?curid=1884298", "title": "Sergio Del Pinto", "text": "Esordisce in serie A il 6 gennaio 1946 (Pescara-Lazio 2-2)."}
{"id": "1884300", "revid": "729019", "url": "https://it.wikipedia.org/wiki?curid=1884300", "title": "Stazione di Scordia", "text": "La stazione di Scordia \u00e8 una stazione della Ferrovia Catania-Caltagirone-Gela a servizio della citt\u00e0 di Scordia.\nStoria.\nLa stazione di Scordia venne costruita, con il contributo di un decimo delle spese a carico del consorzio costituito dalla Provincia di Catania e dai comuni interessati dalla tratta ferroviaria fino a Caltagirone, dalla Societ\u00e0 per le Strade Ferrate della Sicilia. Il Governo aveva approvato lo stanziamento dei fondi necessari nel mese di ottobre 1881 ma solo a concessione ottenuta dalla Societ\u00e0 per le Strade Ferrate della Sicilia avvenne l'avvio dei lavori; il primo tratto da Valsavoja a Scordia venne aperto il 20 novembre 1889 e con esso la stazione; l'intera linea fu inaugurata il 31 ottobre 1892. La stazione fu fin da principio sede di un'importante movimentazione di carri merci per la spedizione di prodotti agricoli e soprattutto di agrumi verso i mercati della citt\u00e0 di Catania e verso il suo porto per l'imbarco e per questo, nonostante la linea dalla fine degli anni trenta fosse esercita a Dirigenza unica, fu sempre presenziata da Dirigente Movimento.\nLa stazione venne costruita al termine del tratto che costeggiava sul lato ovest il Lago di Lentini, in un'area coltivata ad aranceti a perdita d'occhio, ai piedi della dura rampa elicoidale del 30 per mille che portava la ferrovia alla quota dell'altopiano ibleo e a Militello. Data la sua importanza commerciale fu sempre fermata obbligata per tutti i treni con un movimento pendolare di viaggiatori in direzione del capoluogo di provincia. La stazione ha perduta la sua importanza a partire dalla fine degli anni settanta a causa della spietata concorrenza del trasporto su strada con autocarri frigoriferi in grado di conseguire tempi e qualit\u00e0 di consegna migliori rispetto al trasporto ferroviario fortemente penalizzato dai lunghi tempi morti del traghettamento nello Stretto di Messina.\nStrutture e impianti.\nLa stazione consisteva di un fabbricato, , con un corpo centrale a due livelli, a cui facevano seguito due appendici ad un livello, posto ad ovest del fascio binari. Il Terremoto di Santa Lucia del 13 dicembre 1990 che colp\u00ec duramente tutto il Val di Noto provoc\u00f2 seri danni al fabbricato che tuttavia resistette in virt\u00f9 della sua buona qualit\u00e0 costruttiva. Il successivo restauro, previo consolidamento antisismico, tuttavia ne mut\u00f2 radicalmente la forma eliminando tutto il piano superiore del fabbricato.\nIl fascio binari comprende il primo binario e il secondo binario provvisti di marciapiedi per servizio viaggiatori oltre ad alcuni binari merci. La stazione data la sua posizione ai piedi della lunga rampa del 30 per mille fino a Mineo venne dotata di rifornitore d'acqua per locomotive a vapore. Nessun binario \u00e8 munito di pensilina n\u00e9 di sottopassaggio. I vari binari dello scalo merci e di ricovero si trovano sul lato ovest della stazione. Fino ai primi anni ottanta esisteva anche un raccordo verso uno stabilimento privato di lavorazione e carico su carri merci di prodotti agrumari oggi soppresso. Dalla stazione avevano origine treni completi giornalieri nel periodo di \"campagna agrumaria\" da novembre a maggio d'ogni anno.\nA partire dagli anni ottanta la stazione ha ricevuto un Apparato centrale elettrico a itinerari per il comando degli scambi e degli enti di stazione in seguito alla attivazione del Comando Centralizzato del Traffico. La stazione, di fermata per servizio viaggiatori, svolge servizio in telecomando ed \u00e8 impresenziata. Con circolare n.6/2005 di RFI \u00e8 stato ridimensionato il fascio binari sopprimendo il 3\u00b0 di circolazione e tutti quelli diramati."}
{"id": "1884306", "revid": "121660802", "url": "https://it.wikipedia.org/wiki?curid=1884306", "title": "Philip Baker Hall", "text": "Caratterista attento, nel corso della carriera colleziona ruoli in opere come \"Sydney\", \"Boogie Nights - L'altra Hollywood\" e \"Magnolia\" di Paul Thomas Anderson, \"The Truman Show\" di Peter Weir, \"Psycho\" di Gus Van Sant, \"Insider - Dietro la verit\u00e0\" di Michael Mann, \"Il talento di Mr. Ripley\" di Anthony Minghella, \"Dogville\" di Lars von Trier, \"Amityville Horror\" di Andrew Douglas e \"In Good Company\" di Paul Weitz.\nBiografia.\nNasce a Toledo, Ohio, dove ha frequentato l'universit\u00e0. Da ragazzo, serv\u00ec nelle forze armate, form\u00f2 una famiglia e divenne professore di lettere. La sua decisione di diventare attore risale al 1961, quando si spost\u00f2 a New York e partecip\u00f2 a diverse produzioni Off Broadway. Nel 1975, si trasfer\u00ec a Los Angeles per intraprendere la carriera televisiva. Nel corso della sua carriera ha interpretato oltre 200 parti tra serie tv e film per la televisione.\nAl cinema interpreta svariati film. Lo si ricorda nel cult di Robert Altman \"Secret Honor\" dove ha il ruolo dell'ex presidente statunitense Richard Nixon e soprattutto per essere uno degli attori preferiti di Paul Thomas Anderson, il quale scrive un ruolo appositamente per lui, quello di Sydney nel film omonimo del 1996. Ha due ruoli anche nei successivi \"Boogie Nights - L'altra Hollywood\" e \"Magnolia\", dove offre una delle sue pi\u00f9 famose interpretazioni, quella del conduttore televisivo Jimmy Gator, tormentato da un passato torbido e dall'imminente morte per cancro. Successivamente ricopre un altro ruolo cult, quello del capitano Diel nella trilogia di \"Rush Hour\".\nTra il 2006 e il 2007 \u00e8 tra i protagonisti della sitcom \"The Loop\" e fa un cameo in \"West Wing - Tutti gli uomini del Presidente\". Ha un ruolo anche in \"The Life &amp; Times of Tim\". Nel 2012 partecipa in un ruolo minore al film vincitore del premio Oscar, \"Argo\". Assiduo interprete teatrale, l'ultima fatica sui palcoscenici \u00e8 stata \"I Never Sang for My Father\" al New American Theatre di Hollywood.\nVita privata.\nNel 1973 ha sposato Dianne Lewis, da cui ha divorziato nel 1976. Vive a Los Angeles con la seconda moglie Holly Wolfle da cui ha avuto due figlie, Adella e Anna.\nDoppiatori italiani.\nNelle versioni in italiano dei suoi film, Philip Baker Hall \u00e8 stato doppiato da:\nDa doppiatore \u00e8 sostituito da:"}
{"id": "1884327", "revid": "775372", "url": "https://it.wikipedia.org/wiki?curid=1884327", "title": "John Norvell", "text": "Fu un senatore statunitense e rappresent\u00f2 il Michigan nell'assemblea nazionale.\nBiografia.\nNato a Danville, nel Kentucky, Norvell diresse il \"Baltimore Whig\" tra il 1813 e il 1814. Studi\u00f2 legislatura, e fu ammesso ai legislatori del Maryland nel 1814 e inizi\u00f2 a modificare ed emanare leggi a Baltimora. Si arruol\u00f2 come soldato nella Guerra del 1812 e combatt\u00e9 nella Battaglia di Bladensburg.\nDopo la guerra, lavor\u00f2 nei giornali di molte citt\u00e0: il \"Baltimore Patriot\" (1815-1817), il \"Lexington Kentucky Gazette\" (1817-1819) e il \"Philadelphia Franklin Gazette\" (1819-1928). Nel giugno 1829, Norvell e John Walker, il cofondatore del \"Pennsylvania Inquirer\", vendettero il giornale a Jesper Harding. Norvell continu\u00f2 a lavorare nell'editoria fino al 1831, quando si trasfer\u00ec nel Territorio del Michigan dopo essere nominato capo-postino di Detroit dal Presidente statunitense Andrew Jackson. Fece questo lavoro fino al 1836. Gli abitanti del Territorio del Michigan approvarono una costituzione ed elessero dei funzionari di Stato nel 1835, bench\u00e9 il territorio non sarebbe stato ammesso fino al 26 gennaio 1837 a causa del conflitto chiamato Guerra di Toledo in corso contro l'Ohio. Norvell fu candidato senatore nel 1835. Comunque, a causa della non-approvazione del Michigan agli Stati Uniti d'America, gli fu detto che lo sarebbe diventato all'entrata del Michigan agli Stati Uniti.\nNorvell fu un autorevole ed attivo partecipante della costituzione del 1835 e nella convenzione di Detroit del 1837 e accett\u00f2 il compromesso che organizz\u00f2 Jackson per risolvere la Guerra di Toledo: il Michigan avrebbe dovuto cedere la Striscia di Toledo - che era il territorio che caus\u00f2 la battaglia - e in cambio avrebbe avuto i tre quarti della Penisola superiore. Insegn\u00f2 nell'Universit\u00e0 del Michigan tra il 1837 e il 1839.\nDall'ammissione del Michigan agli Stati Uniti, Norvell entr\u00f2 a far parte del Senato statunitense, nel Jacksoniano Partito Democratico-Repubblicano. Partecip\u00f2 al ventiquattresimo, al venticinquesimo e al ventiseiesimo Congresso degli Stati Uniti dal 26 gennaio 1837 al 3 marzo 1841. Non chiese una nuova elezione ai congressi ma continu\u00f2 a fare il senatore a Detroit.\nFu un membro del Senato di Stato nel 1841 e della Casa dei Rappresentativi di Stato nel 1842. Fu un avvocato in Michigan dal 1846 al 1849. Norvell spos\u00f2 Isabella Hodgkiss Freeman, la figlia adottata di Tristram Freeman, un noto editore di Filadelfia e fondatore della \"Freeman auction house\". I suoi veri genitori erano Michael Hodgkiss e Sarah DeWeese.\nNorvell ebbe otto figli da tre mogli diverse. Con Isabella, la sua terza moglie, ebbe una figlia e cinque figli, tre dei quali combatterono nella Guerra civile americana e nella Guerra messicano-statunitense. Il Colonnello Freeman Norvell fu un ufficiale marino che combatt\u00e9 nella Battaglia di Chapultepec nel settembre 1847 e nella Battaglia di Gettysburg nel 1863. Il pi\u00f9 giovane fratello di Freeman fu Dallas Norvell, che faceva parte del gruppo di militari comandati dal Generale George Custer. Un altro figlio, il Colonnello Stevens Thompson Norvell, fu un ufficiale dei Buffalo Soldiers dopo la guerra, e nella Battaglia di San Juan Hill con Theodore Roosevelt durante la Guerra ispano-americana. Norvell mor\u00ec a Detroit il 24 aprile 1850 ed \u00e8 attualmente seppellito nel Cimitero di Elmwood."}
{"id": "1884330", "revid": "69275", "url": "https://it.wikipedia.org/wiki?curid=1884330", "title": "Hans J\u00fcrgen D\u00f6rner", "text": ""}
{"id": "1884337", "revid": "124423567", "url": "https://it.wikipedia.org/wiki?curid=1884337", "title": "Giovanni Manuele d'Aviz", "text": "Biografia.\nOttavo figlio di Giovanni III del Portogallo e di sua moglie Caterina d'Asburgo (1507-1578), figlia di Filippo d'Asburgo e Giovanna di Castiglia, divenne erede al trono nel 1539, alla morte dell'ultimo dei suoi quattro fratelli maggiori, tutti mancati nella prima infanzia. Fu un adolescente debole e malato, probabilmente a causa delle ripetute nozze tra consanguinei stretti che avvenivano tra gli Aviz ed i Trast\u00e1mara. Si spos\u00f2 con Giovanna d'Austria dalla quale ebbe il futuro re Sebastiano I, ma mor\u00ec prima di poter diventare re egli stesso."}
{"id": "1884339", "revid": "599013", "url": "https://it.wikipedia.org/wiki?curid=1884339", "title": "Antonio Sessa", "text": ""}
{"id": "1884341", "revid": "36426", "url": "https://it.wikipedia.org/wiki?curid=1884341", "title": "Museo nazionale di Villa Giulia", "text": ""}
{"id": "1884343", "revid": "1573940", "url": "https://it.wikipedia.org/wiki?curid=1884343", "title": "Macross Flashback 2012", "text": " \u00e8 un OAV di trenta minuti pubblicato nel 1987, che consiste di una serie di video musicali interpretati dal personaggio di Lynn Minmay (doppiata da Mari Iijima), e realizzati utilizzando animazioni tratte dalla serie televisiva \"Macross\" e dal lungometraggio \"Macross - Il film\", alternate a nuove animazioni create appositamente. Le nuove animazioni, raffiguranti principalmente un concerto di Minmay erano state inizialmente realizzate per il finale di \"Macross - Il film\". Fra le nuove sequenze realizzate viene mostrato anche ci\u00f2 che \u00e8 accaduto dopo il termine della serie televisiva. Si scopre quindi che Misa Hayase e Hikaru Ichijyo si sono sposati, mentre Minmay ha lasciato la Terra.\nColonna sonora.\nDi seguito viene riportato l'elenco dei brani musicali interpretati da Minmay."}
{"id": "1884344", "revid": "113757", "url": "https://it.wikipedia.org/wiki?curid=1884344", "title": "Consolato di San Marino a Rimini", "text": ""}
{"id": "1884346", "revid": "767487", "url": "https://it.wikipedia.org/wiki?curid=1884346", "title": "Alouatta nigerrima", "text": "L'aluatta amazzonica (\"Alouatta nigerrima\" ) \u00e8 un primate platirrino della famiglia degli Atelidi, di recente scoperta.\nVeniva un tempo considerata una sottospecie dell'aluatta dalle mani rosse (\"Alouatta belzebul\"), come \"A. belzebul nigerrima\".\n\u00c8 endemica del Brasile centrale, dove vive nella foresta pluviale amazzonica a sud del Rio delle Amazzoni: alcuni gruppi sono stati osservati in una piccola area anche a nord di tale fiume. Le aree di foresta vergine nella quale ama vivere, la rarit\u00e0 con la quale si vede e la relativa somiglianza e simpatria con altre specie di scimmia urlatrice ne hanno a lungo resa ignota l'esistenza.\nSi distingue dalle altre specie di scimmia urlatrice per alcune differenze nel cranio (conformazione delle ossa zigomatiche e palatali) e per il colore del pelo, totalmente nero."}
{"id": "1884348", "revid": "298229", "url": "https://it.wikipedia.org/wiki?curid=1884348", "title": "Martti Vainio", "text": "Biografia.\nOltre alla medaglia d'oro europea del 1978, conquist\u00f2 anche la medaglia di bronzo a campionati europei di nei 10000 m e ai campionati mondiali di nei 5000 metri piani.\nAi Giochi olimpici di arriv\u00f2 al secondo posto nella gara dei 10000 m, ma la medaglia d'argento gli venne ritirata, in quanto risult\u00f2 positivo a un controllo antidoping. Questo gli caus\u00f2 una lunga squalifica, che venne per\u00f2 ridotta a 18 mesi dopo l'appello presentato dalla federazione finlandese di atletica.\nIl suo ritorno alle competizioni avvenne in occasione dei campionati mondiali di nei 10000 m senza per\u00f2 riuscire a terminare la gara. Dopo il suo ritiro dalla carriera agonistica abbandon\u00f2 definitivamente il mondo dello sport."}
{"id": "1884349", "revid": "1318658", "url": "https://it.wikipedia.org/wiki?curid=1884349", "title": "Armand Augustin Louis de Caulaincourt", "text": "Era figlio del marchese Gabriel Louis de Caulaincourt.\nBiografia.\nArmand de Caulaincourt nacque in una nobile famiglia della cittadina omonima, nella regione francese della Piccardia. Entr\u00f2 nell'esercito all'et\u00e0 di 15 anni, con il grado di sottotenente, e nel 1791 divenne aiutante di campo del padre. Nel 1792 ottenne il grado di capitano, ma in quello stesso anno venne incarcerato, probabilmente perch\u00e9 si era inimicato i democratici a causa del suo atteggiamento altezzoso. Fu comunque liberato ma a condizione di servire nell'esercito come semplice granatiere. Tre anni pi\u00f9 tardi, grazie all'intercessione del generale Hoche, fu reintegrato nel grado di capitano. Purtuttavia, nei successivi dieci anni di servizio, la sua ascesa di grado fu molto lenta.\nFu nominato colonnello nell'Armata del Reno nel 1799. Avendo precedentemente seguito il suo diretto superiore a Venezia e Costantinopoli, fu considerato adatto dal ministro degli esteri Talleyrand per compiere una missione diplomatica a San Pietroburgo nel 1801. Ufficialmente la sua era una missione di protocollo per presentare le congratulazioni della Francia al nuovo zar Alessandro I di Russia, ma l'intenzione della Francia era quella di utilizzare Caulaincourt per chiarire e possibilmente mettere fine all'influenza inglese nella corte russa. Al suo ritorno egli fu nominato aiutante di campo del Primo Console Napoleone Bonaparte, che lo prese a benvolere. Nel 1804 Bonaparte gli affid\u00f2 l'incarico di catturare alcuni agenti del governo inglese a Baden, la qual cosa gli valse l'accusa di essere stato implicato nel sequestro del duca d'Enghien (avvenuto nello stesso luogo e anno), voluto da Napoleone per dare un segnale forte ai filo-borbonici. Caulaincourt neg\u00f2 sempre vigorosamente quell'accusa, \nCon la nascita dell'Impero Caulaincourt ricevette vari riconoscimenti e il titolo di Duca di Vicenza nel 1808 (precedentemente aveva il titolo di marchese). Nel 1807 Napoleone lo volle di nuovo come ambasciatore a San Pietroburgo allo scopo di garantire che l'alleanza stipulata tra la Francia e la Russia a Tilsit reggesse. I suoi compiti furono molto pi\u00f9 simili a quelli di una spia che di un diplomatico. Nel 1810 Caulaincourt consigli\u00f2 strenuamente Napoleone di rinunciare ai suoi propositi d'invasione della Russia, ma ci\u00f2 non imped\u00ec all'imperatore di gettarsi nell'impresa. Napoleone volle anzi con lui Coulaincourt durante la campagna per la sua grande conoscenza della mentalit\u00e0 dello zar e la sua conoscenza delle forze russe. Fu tra coloro che segu\u00ec Napoleone nella ritirata nel dicembre 1812 dalla Polonia a Parigi. E fu proprio nella campagna di Russia che, nella battaglia di Borodino, perse la vita il fratello di Armand Augustin, generale Auguste Jean-Gabriel de Caulaincourt.\nNon volendo pi\u00f9 al suo fianco Talleyrand, accusato di tradimento, Napoleone affid\u00f2 tutti i negoziati a Caulaincourt. Fu lui a firmare l'armistizio di Pleswitz nel giugno 1813, a rappresentare la Francia al Congresso di Praga nell'agosto 1813, e alla firma del Trattato di Fontainebleau il 10 aprile 1814. Fu fatto senatore da Napoleone nel 1813. Durante i Cento Giorni, l'imperatore lo nomin\u00f2 ministro degli esteri della Francia: in quella veste si spese in tutti i modi per rassicurare i sovrani europei delle nuove pacifiche intenzioni del suo padrone, ma non venne creduto.\nInserito nella lista dei proscritti con la seconda restaurazione borbonica di Luigi XVIII, vi fu cancellato grazie al personale intervento dello zar Alessandro che aveva nei suoi confronti una lunga amicizia. Bench\u00e9 non seguisse Napoleone nell'esilio, Caulaincourt fu sempre tenuto in altissima considerazione dall'imperatore: come scrisse Emmanuel de Las Cases nel \"Memoriale di Sant'Elena\", lui e il duca di Bassano, Maret, furono per Napoleone i due pi\u00f9 leali servitori dell'Impero. Mor\u00ec a Parigi nel 1827.\nMassone, Caulaincourt fu membro della loggia parigina \"La Candeur\".\nIl suo nome \u00e8 inciso sotto l'Arco di Trionfo di Parigi al pilastro ovest, colonna 31.\nCaulaincourt \u00e8 stato sepolto nel cimitero di P\u00e8re-Lachaise."}
{"id": "1884353", "revid": "287204", "url": "https://it.wikipedia.org/wiki?curid=1884353", "title": "Pavle Ninkov", "text": "Carriera.\nInizia la carriera di professionista nel 2004 nelle file del Radni\u010dki Novi Beograd, passando poi al Rad Belgrado, e al \u010cukari\u010dki Stankom, dove rimane fino al gennaio 2008 quando viene ingaggiato dalla Stella Rossa di Belgrado.\nDopo tre anni, nel 2011, si trasferisce in Francia al Tolosa con cui firma un contratto quadriennale. Nel 2014 rinnova il suo contratto fino al 2017. A fine contratto rimane svincolato\nNel 2018, dopo una stagione (la 2017-2018) da svincolato torna in patria, accasandosi al FK Zemun."}
{"id": "1884355", "revid": "919135", "url": "https://it.wikipedia.org/wiki?curid=1884355", "title": "Ellitticit\u00e0", "text": "Lellitticit\u00e0 (appiattimento o schiacciamento, indicato con la lettera \"f\") di uno sferoide oblato definisce lo schiacciamento dei poli dello sferoide rispetto al suo equatore; una sfera ha un valore di ellitticit\u00e0 pari a 0, mentre un disco possiede un valore prossimo ad 1, ma mai uguale ad esso.\nUn pianeta, o comunque qualunque altro corpo celeste di forma sferoidale, in rotazione tende ad assumere un aspetto schiacciato, a causa della forza centrifuga, responsabile anche del rigonfiamento equatoriale. \nDa un punto di vista strettamente matematico, l'ellitticit\u00e0 \u00e8 definita come:\ndove formula_2 e formula_3 sono rispettivamente i raggi equatoriale e polare del corpo, formula_4 \u00e8 l'eccentricit\u00e0 angolare (definita come formula_5 con formula_6 l'eccentricit\u00e0 oppure equivalentemente come formula_7) e formula_8 \u00e8 il senoverso. \nIl grado di ellitticit\u00e0 dipende da diversi fattori, come:\nNel caso di un corpo fluido a densit\u00e0 uniforme, si ha un'approssimazione in funzione della costante di gravitazione universale, formula_9, del periodo di rotazione formula_10 e della densit\u00e0 formula_11:\nEsiste anche un'ellitticit\u00e0 di secondo grado, formula_13 (designata talvolta anche formula_14), che \u00e8 la tangente al quadrato della met\u00e0 dell'eccentricit\u00e0 angolare:\nEllitticit\u00e0 dei corpi celesti.\nTutti i corpi celesti presentano un certo grado di ellitticit\u00e0. La Terra, ad esempio, possiede un'ellitticit\u00e0 nel WGS84 di 1:298,257223563, che corrisponde ad una differenza tra il raggio equatoriale e il raggio polare di circa 21,385\u00a0km (0,335%), impercettibile dallo spazio; il Sole possiede un'ellitticit\u00e0 di 1:1000, la Luna di circa 1:900. Al contrario, Giove e Saturno possiedono un'ellitticit\u00e0 elevata, rispettivamente di 1:16 ed 1:10, tanto che risulta visibile gi\u00e0 con un piccolo telescopio amatoriale."}
{"id": "1884356", "revid": "125323876", "url": "https://it.wikipedia.org/wiki?curid=1884356", "title": "Edoardo Valenti", "text": "Primo di 5 fratelli, nato da Maria e Valente Valenti. Crebbe nel quartiere di Testaccio, dove la madre possedeva un negozio di abbigliamento, che \u00e8 tuttora esistente ed \u00e8 gestito dalla nipote. Tutta la famiglia e gli amici lo chiamavano \"Aldo\", anche se nel mondo del calcio era noto con il soprannome del \"Er zagaja\" per una leggera balbuzie che presentava, o in alternativa con il soprannome \"Pandoro\", per la sua correttezza e morbidezza negli interventi.\nVenne scoperto nel luglio del 1934 da Dino Canestri durante un provino della Lazio in un campetto di Testaccio, l'Oratorio di San Giovanni Bosco. Crebbe nelle giovanili biancocelesti. Nel 1940 pass\u00f2 alla BNL per poi tornare alla Lazio. Esord\u00ec nel 1941 e il Littoriale lo proclam\u00f2 miglior giocatore dell\u2019anno. Gioc\u00f2 sei stagioni con i biancocelesti. Giocare nella Lazio nel quartiere di nascita di Testaccio. a grande maggioranza romanista, fu considerato un tradimento. Come le stesse nipoti riportano e anche diversi siti, fece scalpore la reazione della madre del giocatore, che durante una partita aggred\u00ec uno spettatore giallorosso che insultava il figlio, facendolo precipitare dalla tribuna nell\u2019anello inferiore degli spalti.\nInsieme ai compagni di squadra Amedeo Rega e Aldo De Pierro fu fermato dai Tedeschi dopo l'attentato di Via Rasella e liberato solo dopo aver dimostrato l'appartenenza ad una squadra come giocatore professionista. Nel 1947 venne ceduto al Perugia. Gioc\u00f2 fino al 1951 ma la sua carriera, che si annunciava brillante, fu condizionata da due gravi incidenti alla caviglia e al ginocchio. Dotato di un ottimo stacco di testa e di eccellente tecnica, riusc\u00ec a bloccare i pi\u00f9 forti attaccanti dell'epoca e lo stesso Silvio Piola, in allenamento, trovava grandi difficolt\u00e0 a superarlo. Cessata l'attivit\u00e0 agonistica apr\u00ec un bar a Testaccio che divenne un covo di sostenitori biancocelesti e pi\u00f9 tardi una tabaccheria in Via Nazionale."}
{"id": "1884358", "revid": "228587", "url": "https://it.wikipedia.org/wiki?curid=1884358", "title": "Grossf\u00fcrsten-Marsch", "text": "Grossf\u00fcrsten-Marsch (Marcia dei Granduchi), op.107, \u00e8 una marcia di Johann Strauss (figlio).\nLa \"Grossf\u00fcrsten-Marsch\" fu composta da Strauss in occasione della visita a Vienna dei granduchi di Russia Nikolai e Michail. I granduchi, i pi\u00f9 giovani dei figli dello zar Nicola I (1796-1855), accompagnarono il padre a Vienna nel marzo del 1852 e rimasero personali ospiti del giovane imperatore d'Austria Francesco Giuseppe fino a met\u00e0 maggio.\nIl 21 marzo, subito dopo il loro arrivo nella capitale, Nikolai (1831-1891) e Michail (1832-1909) furono ospiti d'onore ad una festa del principe Paolo Anton Esterhazy nel suo palazzo di Vienna e Johann Strauss e la sua orchestra furono invitati a partecipare alla serata.\nQuesta fu la prima occasione per il ventiseienne compositore di incontrare i due granduchi, e fu in questa occasione che esegu\u00ec per loro la \"Grossf\u00fcrsten-Marsch\". Pi\u00f9 tardi, durante i concerti estivi di Johann a Pavlovsk, il Granducha Michail avr\u00e0 modo di esibirsi con l'orchestra Strauss nelle vesti di violoncellista in pi\u00f9 occasioni; nonostante ci\u00f2, la marcia verr\u00e0 eseguita in Russia soltanto una volta, il 12 giugno 1856.\nDomenica 2 maggio 1852 all\"'Unger Casin\u00f2\" nel sobborgo di Vienna \"Hernals\", Johann esegu\u00ec in pubblico la sua \"Grossf\u00fcrsten-Marsch\". Tale fu il successo che il lavoro venne ripetuto non meno di sei volte, il \"Neue Wiener Musikzeitung\" (06-05-1852) comment\u00f2:"}
{"id": "1884361", "revid": "122315", "url": "https://it.wikipedia.org/wiki?curid=1884361", "title": "Alouatta sara", "text": "L'aluatta rossa della Bolivia (\"Alouatta sara\" ) \u00e8 un primate platirrino della famiglia degli Atelidi.\nVive in Bolivia centro-settentrionale, dove colonizza le aree di foresta pluviale ad est delle Ande.\nMisura poco pi\u00f9 di un metro di lunghezza, di cui la met\u00e0 spetta alla lunga coda prensile, dotata di una parte glabra e rugosa nella parte terminale, sulla parte inferiore.\nIl mantello \u00e8 uniformemente di colore rosso mattone: i fianchi, la testa e la base della coda possono essere pi\u00f9 scuri. Il pelo tende a scurirsi con l'et\u00e0."}
{"id": "1884362", "revid": "110157", "url": "https://it.wikipedia.org/wiki?curid=1884362", "title": "Alfa-latrotossina", "text": "L'alfa-latrotossina \u00e8 una componente proteica neurotossica del veleno del ragno \"Latrodectus mactans\", comunemente noto come vedova nera.\nLa proteina ha una potente azione neurotossica. I sintomi di intossicazione comprendono dolori addominali e convulsioni. La proteina esiste in due forme oligomeriche che formano un tetramero in presenza di ioni divalenti. Il tetramero \u00e8 la probabile forma attiva della molecola che agisce come uno ionoforo nella membrana presinaptica del neurone innescando un massiccio rilascio di neurotrasmettitore che produce le conseguenze neurotossiche tipiche del morso della vedova nera."}
{"id": "1884363", "revid": "121837", "url": "https://it.wikipedia.org/wiki?curid=1884363", "title": "Appiattimento", "text": ""}
{"id": "1884365", "revid": "768068", "url": "https://it.wikipedia.org/wiki?curid=1884365", "title": "Abrone (grammatico)", "text": "Biografia.\nSecondo la \"Suda\" Abrone, originario della Frigia o di Rodi, fu allievo di Trifone di Alessandria e insegn\u00f2 a Roma al tempo dei primi imperatori romani; secondo Ermippo di Smirne inizialmente era uno schiavo.\nOpere.\nAbrone scrisse sulla flessione e derivazione dei pronomi, in polemica con le teorie grammaticali di Aristarco di Samotracia: ad esempio, Abrone attacc\u00f2 Aristarco sostenendo che i pronomi non sono una classe coniugabile marcata dalla persona e che gli articoli non andrebbero legati ai pronomi. Inoltre, il grammatico rodio riteneva che, in grammatica, bisogna servirsi dell'uso, accanto alle attestazioni dei modelli e all'analisi comparata."}
{"id": "1884367", "revid": "124206091", "url": "https://it.wikipedia.org/wiki?curid=1884367", "title": "Situla Benvenuti", "text": "La cosiddetta situla Benvenuti \u00e8 una situla di bronzo, simbolo dell'arte metallurgica della civilt\u00e0 atestina fiorita a Este (Padova) nel VII secolo a.C., e conservata nel locale Museo nazionale atestino.\nRitrovamento.\nLa situla venne ritrovata nel XIX secolo durante la campagna di scavi di una necropoli situata in via Santo Stefano ad Este, nei giardini di Villa Benvenuti. L'oggetto faceva parte degli ornamenti della tomba di una bambina (tomba Benvenuti n\u00b0 126).\nLa situla rappresenta un'importante testimonianza dei contatti dei popoli della pianura padano-veneta con le pi\u00f9 avanzate civilt\u00e0 del Mediterraneo orientale dell'epoca protostorica, tramite un sistema di complesse mediazioni che passavano dagli Etruschi e dalle colonie greche dell'Adriatico e della penisola balcanica.\nDescrizione.\nSi tratta di una situla, o contenitore a secchiello, alta 31,5\u00a0cm e con diametro massimo di 25,4\u00a0cm. Il coperchio \u00e8 ancora esistente, mentre la parte inferiore della situla \u00e8 perduta. Il vaso \u00e8 realizzato in bronzo con la tecnica a sbalzo.\nIl recipiente \u00e8 decorato nella parte principale da tre fasce con motivi a sbalzo, intervallate da file di borchiette e punzonature. Nei tre registri si trova un repertorio decorativo vario, composto da animali, reali o fantastici, che rivelano influssi orientali."}
{"id": "1884369", "revid": "76963", "url": "https://it.wikipedia.org/wiki?curid=1884369", "title": "Mari Iijima", "text": "Debutta nel 1983 con l'album \"Ros\u00e9\", ma la popolarit\u00e0 era gi\u00e0 arrivata l'anno precedente interpretando il ruolo del personaggio di Lynn Minmay nella serie animata giapponese \"Macross\". Minmay nella serie \u00e8 una cantante pop, cosa che permette alla Iijima di sfoggiare il proprio talento musicale ed ottenere un ampio successo in campo discografico. In questo periodo registra \"Ai oboete imasu ka\", brano portante della colonna sonora del film \"Macross - Il film\", che rappresenta il suo maggior successo commerciale. Essendo molto fluente anche nella lingua inglese, la Iijima ha lavorato in seguito anche all'edizione statunitense della serie intitolata \"Robotech\".\nDopo la conclusione di \"Macross\" Mari Iijima si trasferisce a Los Angeles e si sposa con James Studer nel 1989. La coppia, che nel frattempo ha avuto due gemelli, divorzia nel 2001.\nNel 2006 debutta con il suo primo album inglese \"Uncompromising Innocence\", mentre l'anno seguente partecipa alla gara canora \"Song of the Year\"."}
{"id": "1884370", "revid": "287204", "url": "https://it.wikipedia.org/wiki?curid=1884370", "title": "Sa\u0161a Stamenkovi\u0107", "text": "Carriera.\nInizia la carriera di professionista nel 2001 nelle file del Radni\u010dki Kragujevac, passando poi al Napredak Kru\u0161evac, venendo infine ingaggiato, nell'estate del 2008, dalla Stella Rossa di Belgrado. Da molti viene considerato il nuovo Aleksandar Stojanovi\u0107. Il 6 giugno 2011, passa alla squadra azera del Neftchi Baku.\nHa partecipato alle XXIX Olimpiadi con la Nazionale olimpica serba."}
{"id": "1884374", "revid": "287204", "url": "https://it.wikipedia.org/wiki?curid=1884374", "title": "Sasa Stamenkovic", "text": ""}
{"id": "1884375", "revid": "1310927", "url": "https://it.wikipedia.org/wiki?curid=1884375", "title": "Welliton", "text": "Carriera.\nDopo essere stato nelle giovanili del Goi\u00e1s, \u00e8 arrivato in prima squadra nel 2006. Nel dicembre dello stesso anno \u00e8 stato ceduto in prestito all'Ituano per poi tornare al Goi\u00e1s la stagione successiva.\nNel luglio del 2007 \u00e8 stato acquistato dallo , con cui ha realizzato la prima rete nel campionato russo il 25 agosto 2007 contro il (3-1 per il Rubin il risultato finale). Con lo Spartak Mosca ha esordito in Champions League il 15 agosto 2007 contro il Celtic nell'andata del terzo turno di qualificazione (1-1) e, dopo l'eliminazione da parte degli scozzesi in Coppa UEFA il 20 settembre 2007 contro gli svedesi dell'H\u00e4cken, partita nella quale ha siglato il terzo e il quarto gol del 5-0 finale.\nIl 15 agosto 2010 ha segnato una tripletta in -Spartak Mosca.\nSar\u00e0 infine capocannoniere della Prem'er-Liga 2010 con 19 gol, contro i 14 gol di Oleksandr Alijev del .\nL'8 febbraio 2013 viene ceduto in prestito al Gr\u00eamio.\nIl 28 agosto 2013 viene ceduto in prestito al San Paolo.\nIl 21 agosto 2014 viene acquistato per 1 milione di euro dal Mersin \u0130dman Yurdu, con cui firma un contratto biennale."}
{"id": "1884376", "revid": "174925", "url": "https://it.wikipedia.org/wiki?curid=1884376", "title": "Antigono I di Macedonia", "text": ""}
{"id": "1884377", "revid": "944090", "url": "https://it.wikipedia.org/wiki?curid=1884377", "title": "Dino Crescentini", "text": "Biografia.\nFondatore della nazionale di bob di San Marino, partecip\u00f2 nel 1994 ai XVII Giochi olimpici invernali a Lillehammer nella specialit\u00e0 del bob a due con compagno Mike Crocenzi. Ha inoltre sfilato alla cerimonia d'apertura dei Giochi come portabandiera di San Marino. Trasferitosi negli Stati Uniti, a Detroit, coltiv\u00f2 la sua passione per i motori gareggiando in diversi circuiti.\nIl 24 giugno 2008 sul circuito di Mosport Park a Bowmanville in Ontario (Canada), mentre era alla guida della Wolf Dallara Chevrolet guidata da Gilles Villeneuve nel Campionato CanAm 1977, Crescentini ebbe un incidente alla curva 6: a tutta velocit\u00e0 l'auto decoll\u00f2 lungo il rettilineo e plan\u00f2 contro il guardarail. Trasportato nel locale ospedale mor\u00ec quasi subito per le gravi lesioni riportate. \u00c8 sepolto a Rochester, in Michigan."}
{"id": "1884382", "revid": "729019", "url": "https://it.wikipedia.org/wiki?curid=1884382", "title": "Stazione di Militello", "text": "La stazione di Militello \u00e8 una stazione della ferrovia Catania-Caltagirone-Gela a servizio della citt\u00e0 di Militello in Val di Catania.\nStoria.\nLa stazione di Militello venne costruita, con il contributo di un decimo delle spese a carico del consorzio costituito dalla Provincia di Catania e dai comuni interessati dalla tratta ferroviaria Catania-Caltagirone, dalla Societ\u00e0 per le Strade Ferrate della Sicilia.\nDopo l'apertura del primo tratto da Valsavoia a Scordia, a fine novembre 1889, passarono altri tre anni perch\u00e9 l'intera linea, e con essa la stazione, fossero inaugurate il 31 ottobre 1892. La stazione di Militello fu sede di una certa movimentazione di carri merci per la spedizione di prodotti agricoli ma soprattutto di viaggiatori data la sua vicinanza al centro cittadino e le notevoli difficolt\u00e0 di trasporto stradale.\nLa stazione venne costruita al termine del tratto allo scoperto e della lunga rampa elicoidale del 30 per mille che ha inizio dalla Stazione di Scordia in un pianoro in parte creato artificialmente e prima di una breve galleria in salita, sempre del 30 per mille verso il culmine della linea posto in corrispondenza della stazione di Mineo. Fermata obbligata per tutti i treni dato un buon movimento pendolare di viaggiatori in direzione della citt\u00e0 di Catania la stazione ha sub\u00ecto un calo di utenza sia a causa del trasporto su strada, sia di un certo \"abbandono\" della linea da parte delle FS che non ne hanno potenziato l'offerta, n\u00e9 migliorato la qualit\u00e0 dei servizi. Da gennaio 2018 il transito dei treni \u00e8 sospeso a tempo indeterminato a seguito dell'esecuzione di lavori di manutenzione sulla linea. Le quattro corse feriali e l'unica corsa festiva sono state quindi sostituite da autoservizio a mezzo bus con fermata nel centro cittadino (via Li Causi).\nStrutture e impianti.\nLa stazione consiste di un fabbricato in tradizionale stile \"ferroviario\" a quattro luci e a due livelli, a cui \u00e8 contiguo il magazzino merci con piano caricatore e i servizi, posti ad est del fascio binari. La stazione \u00e8 inoltre dotata di ponte a bilico per la pesatura dei carri merci e di sagoma limite. L'uso di tali dispositivi \u00e8 divenuto nullo in seguito all'abbandono del servizio merci a piccole partite da parte delle FS.\nIl fascio binari comprende il primo binario e il secondo binario provvisti di marciapiedi per servizio viaggiatori oltre ad alcuni binari tronchi per merci. Nessun binario \u00e8 munito di pensilina n\u00e9 di sottopassaggio. I vari binari dello scalo merci e di ricovero si trovano tutti sul lato a nord-est della stazione.\nLa stazione \u00e8 stata presenziata da assuntore per tutto il periodo dell'esercizio a dirigenza unica con servizio di biglietteria e spedizione merci.\nA partire dagli anni ottanta la stazione ha ricevuto un Apparato centrale elettrico a itinerari per il comando degli scambi e degli enti di stazione in seguito alla attivazione del Comando Centralizzato del Traffico; di conseguenza il presenziamento, ai soli fini commerciali, \u00e8 stato limitato all'orario di servizio diurno.\nServizi.\nLa stazione dispone dei seguenti servizi:"}
{"id": "1884387", "revid": "1776051", "url": "https://it.wikipedia.org/wiki?curid=1884387", "title": "Francesco I da Parma", "text": "Biografia.\nOriginario della citt\u00e0 di Parma, poco o nulla si sa sulla giovinezza dell'arcivescovo Francesco Fontana.\nLe notizie riguardanti la sua persona si possono rilevare a partire dal 1288, quando era cappellano apostolico ed il 23 aprile di quell'anno papa Niccol\u00f2 IV lo nomin\u00f2 arcivescovo di Messina; ma a causa delle contese fra Angioini ed Aragonesi Francesco non pot\u00e9 prendere possesso della sua sede, motivo per cui la Santa Sede gli affid\u00f2 l'amministrazione della diocesi di Nola. Il 23 agosto 1296 fu nominato arcivescovo di Milano e l'11 novembre successivo fece il suo solenne ingresso nell'arcidiocesi, accompagnato dai legati pontifici che lo avevano scortato sin da quando il papa stesso lo aveva destinato a questa diocesi, contro il volere del capitolo della chiesa metropolitana milanese.\nNel 1303 l'arcivescovo, in disaccordo con il governo dei della Torre, lascia la citt\u00e0 di Milano per la Rocca di Angera e poi di Cassano, tornando ad Angera nel 1304 dove rimase sino alla morte, occupandosi a distanza della diocesi. Si spegner\u00e0 il 6 febbraio 1308."}
{"id": "1884388", "revid": "124403691", "url": "https://it.wikipedia.org/wiki?curid=1884388", "title": "Infamy", "text": "Infamy \u00e8 il quinto album del duo hip-hop Mobb Deep. Uscito dopo il dissing di Jay-Z nei confronti di Prodigy e Nas, (il brano Takeover, da The Blueprint, album di Jay-Z del 2001) Infamy contiene \"Crawlin'\", la risposta di Prodigy a Jay-Z, in cui il rapper rivale \u00e8 dipinto come un rapper omosessuale (in termini certamente meno edulcorati). \"\nInfamy raggiunse il disco d'oro, vendendo pi\u00f9 di 500,000 copie. L'album ebbe anche un modesto successo di critica e buone recensioni su The Source e HipHopDX, ma anche recensioni meno buone da parte di Allmusic e di Rolling Stone."}
{"id": "1884396", "revid": "92723", "url": "https://it.wikipedia.org/wiki?curid=1884396", "title": "Karim El Ahmadi", "text": "Caratteristiche tecniche.\nApprezzato per capacit\u00e0 in fase di contenimento, agisce prevalentemente lungo l'asse della mediana a protezione della difesa. Pur svolgendo compiti prettamente difensivi, predilige tenere il pallone - pecularit\u00e0 che gli ha valso il soprannome di \"Governatore\" - per dettare i ritmi di gioco, tentando l'assist per i compagni con passaggi precisi.\nCarriera.\nClub.\nMuove i suoi primi passi nelle giovanili del Twente con cui poi disputa 5 anni tra i professionisti, giocando negli ultimi 2 anche nelle coppe europee. Il 16 aprile 2008 il Feyenoord ne annuncia l'ingaggio per cinque stagioni a partire dal 1\u00ba luglio seguente, in cambio di 5 milioni di euro. Complice un problema all'inguine, esordisce con la nuova squadra solo a ottobre, nella trasferta europea vinta 2-1 contro il Kalmar, subentrando al 73' al posto di Luigi Bruins.\nIl 25 gennaio 2011 passa in prestito all'Al-Ahli negli Emirati Arabi, in modo da permettere alla societ\u00e0 olandese di trovare i fondi necessari all'acquisto di un attaccante. Il 2 luglio 2012 firma un triennale con l'Aston Villa. Esordisce in Premier League il 18 agosto contro il West Ham, venendo schierato in campo dal 1'.\nIl 1\u00ba settembre 2014 torna per la seconda volta al Feyenoord, legandosi alla societ\u00e0 olandese per tre anni. Nel 2017 - in seguito al ritiro di Kuyt - viene nominato nuovo capitano della rosa.\nNazionale.\nEsordisce con la selezione marocchina il 19 novembre 2008 in un'amichevole disputata contro lo Zambia a Casablanca. In precedenza aveva preso parte ai Mondiali Under-20 2005, svolti in Olanda.\nNel 2018 viene convocato per i Mondiali da disputare in Russia dove lui risulta essere uno dei veterani del gruppo con alle spalle 10 anni di carriera con la Nazionale nordafricana.\nStatistiche.\nPresenze e reti nei club.\n\"Statistiche aggiornate al 23 febbraio 2021.\"\nCronologia presenze e reti in Nazionale.\n "}
{"id": "1884397", "revid": "287204", "url": "https://it.wikipedia.org/wiki?curid=1884397", "title": "Nianhao", "text": ""}
{"id": "1884399", "revid": "327794", "url": "https://it.wikipedia.org/wiki?curid=1884399", "title": "Ruffino da Frisseto", "text": "Biografia.\nL'Arcivescovo Ruffino da Frisseto sarebbe, secondo alcune fonti, nato a Lucca, secondo altre (meno attendibili) a Reims, in Francia.\nLe prime notizie che ci giungono sul suo conto risalgono al 31 ottobre 1295, quando Bonifacio VIII dichiara di averlo nominato arcivescovo di Milano e di averlo quindi promosso, essendo egli gi\u00e0 Arcidiacono di Reims.\nIn base al decreto \"Reservatio ecclesiae Mediolanenses\" pubblicato dallo stesso Bonifacio VIII l'11 aprile 1295, il nuovo vescovo era di nomina papale perch\u00e9 il pontefice non riteneva che le condizioni politiche di Milano consentissero una nomina valida da parte del capitolo della cattedrale locale.\nAd ogni modo Ruffino ebbe un breve periodo di governo dell'arcidiocesi, in quanto mor\u00ec dopo pochi mesi dalla sua nomina, il 21 luglio del 1296, venendo sepolto in seguito a Roma."}
{"id": "1884409", "revid": "1086846", "url": "https://it.wikipedia.org/wiki?curid=1884409", "title": "FA Cup 1983-1984", "text": "La FA Cup 1983-1984 \u00e8 stata la centotreesima edizione della competizione calcistica pi\u00f9 antica del mondo. \u00c8 stata vinta dall'Everton, vincitore della finale disputata contro il Watford.\nIncontri.\nSedicesimi di finale.\nGli incontri sono stati disputati tra il 28 e il 29 gennaio 1984. Le ripetizioni degli si sono svolte tra il 30 gennaio e il 1\u00ba febbraio 1984.\nOttavi di finale.\nGli incontri sono stati disputati tra il 17 e il 18 febbraio 1984.\nQuarti di finale.\nGli incontri sono stati disputati tra il 10 e l'11 marzo 1984, le ripetizioni si sono svolte invece tra il 14 e il 20 marzo 1984.\nSemifinali.\nGli incontri sono stati disputati il 4 aprile 1984."}
{"id": "1884413", "revid": "767487", "url": "https://it.wikipedia.org/wiki?curid=1884413", "title": "Scimmia urlatrice (divinit\u00e0)", "text": "La scimmia urlatrice era una delle divinit\u00e0 maggiori della mitologia Maya: in particolare, tale figura era vista come protettrice delle arti, come la musica, e dei mestieri, in particolare i mestieri di scriba e scultore.\nIconografia.\nSui vasi d'epoca classica spesso si possono notare queste scimmie, solitamente dipinte a coppie, con una boccetta d'inchiostro fra le mani, nell'atto di scrivere dei libri o di scolpire delle teste. Queste due attivit\u00e0 insieme probabilmente vanno a costituire una metafora della creazione del genere umano, poich\u00e9 il libro contiene la data di nascita, mentre la testa \u00e8 la sede dell'anima.\nUna grande rappresentazione di questa divinit\u00e0 pu\u00f2 essere osservata nella casa degli scribi a Cop\u00e1n: le due grandi statue, con dei sonagli fra le mani, rappresenterebbero due scimmie urlatrici nella loro veste di musiciste.\nUn'altra rappresentazione di questi animali come divinit\u00e0 \u00e8 stata recentemente rinvenuta sotto forma di incensiere a Mayapan.\nCulto.\nDopo la conquista dell'impero Maya da parte degli spagnoli, la venerazione per le scimmie urlatrici non venne meno, ma cambi\u00f2 il loro ruolo: Bartolom\u00e9 de las Casas dice che \"Hun-Ahau\" e \"Hun-Cheven\" venivano considerati due fra i tredici figli delle divinit\u00e0 maggiori Itzamn\u00e0 e Ixchel, e per questo venerati come divinit\u00e0 cosmogoniche. \nStando al Popol Vuh, i due Gemelli Scimmie si chiamavano Hun Batz e Hun Chouen, ed erano fratellastri malvagi di Junajpu e Ixbalanque. Junajpu e Ixbalanque decisero di levarseli di mezzo facendoli salire su un albero altissimo, dove i gemelli scimmia dovettero legarsi i pantaloni alla schiena per scendere. Dato che sembravano scimmie, divennero scimmie. Precisamente Hun Batz divenne una scimmia urlatrice e Hun Chouen una scimmia ragno.\nNel calendario Maya, la scimmia urlatrice \"Batz\" (corrispettivo della scimmia ragno \"Ozomatli\" del calendario azteco) denota l'undicesimo giorno del mese, associato alle arti in generale. Nel \"conto lungo\" questo animale pu\u00f2 invece indicare il singolo giorno: questa propriet\u00e0 \u00e8 ricollegabile alle arti sciamaniche e quindi alla conoscenza rituale e storica ed alla profezia."}
{"id": "1884414", "revid": "12760", "url": "https://it.wikipedia.org/wiki?curid=1884414", "title": "Teatro di tradizione A. Rendano", "text": ""}
{"id": "1884417", "revid": "344646", "url": "https://it.wikipedia.org/wiki?curid=1884417", "title": "Monachesimo irlandese", "text": "Con il termine di monachesimo celtico o di monachesimo irlandese si intende una particolare forma di monachesimo nata in Irlanda a partire dalla fine del V secolo e pi\u00f9 tardi diffusa in Europa nel corso dell'alto medioevo.\nOrigini del monachesimo in Irlanda.\nL'Irlanda fu la prima area occidentale esterna all'Impero romano nella quale venne adottato il monachesimo, in una forma strettamente collegata alle tradizionali relazioni di clan.\nLa diffusione del Cristianesimo nell'isola era avvenuta nel corso del V secolo, principalmente ad opera di san Patrizio (431-432), su incarico di papa Celestino I. Secondo alcune tradizioni, tuttavia, san Patrizio sarebbe stato preceduto da un san Palladio, primo vescovo degli Irlandesi. Lo stesso san Patrizio avrebbe fondato nel 444 un monastero ad Armagh (\"Ard Macha\"), nell'omonima contea in Irlanda del Nord.\nAltri vescovi, contemporanei di san Patrizio, o secondo alcune tradizioni a lui precedenti, avrebbero contribuito all'evangelizzazione dell'isola e all'inizio della sua tradizione monastica. San Declano, di origini irlandesi e formatosi a Roma, sarebbe stato rimandato nel suo paese di origine su incarico di papa Ilario (461-468). Qui avrebbe convertito la trib\u00f9 celtica dei \"Decies\" o \"An D\u00e9ise\", stanziati nell'attuale contea di Waterford e vi avrebbe fondato il monastero di Ardmore. Sant'Albeo (che tuttavia secondo alcune fonti sarebbe morto nel 528), anch'egli ordinato vescovo a Roma, avrebbe fondato in quest'epoca il monastero di Emly, nella contea di Tipperary e un altro monastero sarebbe sorto presso la cella in cui sant'Ibar si era ritirato in eremitaggio, a Begerin, nel porto di Wexford.\nAncora nella seconda met\u00e0 del V secolo santa Brigida, co-patrona d'Irlanda, fond\u00f2 ad Ardagh il primo convento femminile e si dedic\u00f2 in seguito alla fondazione di altri monasteri, tra i quali nel 470 quello doppio, maschile e femminile, di Kildare, nei quali l'attivit\u00e0 era organizzata al servizio dei poveri.\nUn'altra fondazione del V secolo \u00e8 ritenuta quella dell'abbazia di Killeaney (\"Kill-Enda\"), nell'isola di Inishmore (isole Aran nella baia di Galway), ad opera di sant'Enda di Aran.\nIn seguito san Finnian di Clonard, che si era formato presso i centri monastici gi\u00e0 presenti nel Galles, si ritir\u00f2 in una piccola cella nella contea di Meath, raccogliendo progressivamente intorno a s\u00e9 numerosi seguaci e fondando intorno al 520 il monastero di Clonard. L'abbazia fu il primo grande centro monastico dell'Irlanda, dove si formarono i suoi \"dodici apostoli\", che a loro volta fondarono altri monasteri:\nAnche altri monasteri vennero fondati in Irlanda nel corso del VI secolo:\nSan Kevin, formatosi nel monastero di Killnamanagh, si ritir\u00f2 quindi in eremitaggio a Glendalough, nella contea di Wicklow, risiedendo in una grotta artificiale (una tomba dell'et\u00e0 del bronzo, oggi conosciuta come \"Letto di san Kevin\"). La sua santit\u00e0 attir\u00f2 numerosi discepoli che si stabilirono nei pressi dando origine ad un centro monastico divenuto anch'esso una celebre scuola. Nel monastero si conservavano reliquie dei martiri che egli avrebbe riportato da un suo viaggio a Roma.\nCaratteristiche del monachesimo irlandese.\nInizialmente i monasteri irlandesi dovettero essere costituiti semplicemente da capanne in legno, costruite dagli stessi monaci, raccolte intorno ad una chiesa, circondati da una palizzata. Solo in seguito furono costruiti in muratura, in particolare nell'Irlanda occidentale, dove il legno era pi\u00f9 scarso. I monaci provvedevano essi stessi al proprio sostentamento e conducevano una vita dura, fatta di lavoro manuale, studio, preghiera e pratiche di mortificazione. Ogni monastero aveva la sua regola e i monaci erano tenuti all'obbedienza nei confronti dell'abate.\nI monasteri vennero fondati a partire da una donazione di terre ad un religioso proveniente da una nobile famiglia locale, il quale ne diveniva abate. Il monastero diveniva quindi il centro spirituale della comunit\u00e0 e del clan. Gli abati che gli succedevano erano generalmente membri della medesima famiglia del fondatore, mantenendo dunque le terre monastiche nell'ambito della sua giurisdizione, secondo la tradizione irlandese, che prevedeva il trasferimento del possesso fondiario solo all'interno della medesima famiglia.\nFurono anche centri culturali e di insegnamento anche per i laici.\nFurono centri di diffusione per la lingua latina e tramandarono le locali tradizioni celtiche, elaborando la scrittura per la lingua irlandese e introducendo melodie e strumenti celtici nel canto gregoriano, secondo la tradizione dei bardi. Uno dei principali lavori dei monaci consisteva nella copiatura dei manoscritti e vi si svilupp\u00f2 lo stile insulare nella decorazione miniata.\nNella societ\u00e0 irlandese, priva di una vera organizzazione urbana, anche la figura del vescovo, legato alla citt\u00e0 ebbe un'importanza minore. Secondo la tradizione cristiana egli svolgeva infatti un importante ruolo religioso, ma in Irlanda era spesso residente nel monastero e subordinato o pari grado all'abate. La diocesi monastica corrispondeva al territorio del clan.\nLa vita monastica si svolgeva in comunit\u00e0, sebbene l'eremitaggio fosse considerato la forma pi\u00f9 alta di monachesimo. Nelle vite dei santi irlandesi si fa spesso menzione di monaci e persino di abati che si recavano a qualche distanza dal monastero a cui appartenevano per vivervi in isolamento.\nLe regole monastiche si basavano sulla preghiera, la povert\u00e0 e l'obbedienza. I monaci apprendevano la lingua latina, che era la lingua ufficiale della Chiesa e leggevano testi di autori sia pagani che cristiani, facendo dei monasteri degli importanti centri culturali. Entro la fine del VII secolo le scuole monastiche irlandesi accolsero studenti provenienti dall'Inghilterra e dal resto dell'Europa.\nDiffusione in Europa.\nIl monachesimo irlandese fu un fenomeno di grande importanza per la diffusione del Cristianesimo nell'Inghilterra anglosassone e nei regni merovingi nel VI e VII secolo.\nLe missioni irlandesi iniziarono con quella di san Columba di Iona, o Colum Cille, co-patrono d'Irlanda e uno dei dodici apostoli d'Irlanda. In seguito alla battaglia di Cooldrumman (\"C\u00fal Dreimhne\", 561), che egli stesso aveva causato, per penitenza si rec\u00f2 missionario in Scozia, con dodici compagni, con il proposito di convertire altrettanti pagani di quella regione quanti erano stati i caduti durante il combattimento. Ottenne delle terre nell'isola di Iona, sulla costa occidentale della Scozia, dove fond\u00f2 un monastero. Da qui condusse un'energica opera di evangelizzazione dei Pitti, allora ancora pagani, e un'intensa attivit\u00e0 diplomatica di mediazione tra i diversi clan scozzesi, facendo inoltre dell'abbazia un importante centro culturale.\nGi\u00e0 nei due secoli precedenti le coste occidentali della Scozia erano state colonizzate da genti provenienti dall'Irlanda. Il termine latino di \"Scotti\" si riferiva alle popolazioni di lingua celtica stanziate sia in Irlanda che in Scozia. I monasteri irlandesi che si diffusero nell'Europa continentale, ad opera di monaci provenienti da entrambe le regioni, sono pertanto in alcuni casi indicati con il termine di \"monasteri scoti\" (\"Schottenkl\u00f6ster\" in Germania).\nSant'Aidano fond\u00f2 nel 635 il monastero di Lindisfarne in Northumbria e negli anni seguenti i missionari irlandesi convertirono la maggior parte dell'Inghilterra anglosassone: l'ultimo re anglosassone pagano, Penda di Mercia, mor\u00ec nel 655.\nSan Colombano.\nDal 590 san Colombano fu attivo nei territori merovingi, fondando numerosi monasteri tutti secondo la regola dell'ordine di San Colombano.\nPer primo fond\u00f2 nella Franca Contea, nel 591-592 il monastero di San Martino ad Annegray, sul sito di un'antica fortezza romana, poi quello di San Pietro a Luxeuil, a circa 8 miglia a sud-est, nell'odierna Luxeuil-les-Bains, dove si stabil\u00ec nel 593 e infine quello di San Pancrazio a Fontaines, vicino ai primi due. Dopo essere entrato in contrasto con l'episcopato locale e con i re burgundi fu costretto a ripartire e riprese a viaggiare. Nel 611 fond\u00f2 a Bregenz sul lago di Costanza il monastero di Sant'Aurelia.\n Decise in seguito di recarsi a Roma per ottenere l'approvazione della propria regola da papa Bonifacio IV, ma lungo la strada il suo compagno san Gallo fu costretto a fermarsi per una malattia e fond\u00f2 nel 613 l'abbazia di San Gallo. Colombano arriv\u00f2 quindi fino a Bobbio dove fond\u00f2 l'abbazia di San Colombano e dove mor\u00ec nel 615.\nLa regola monastica stabilita da san Colombano fu approvata da un concilio a M\u00e2con nel 627, ma venne in seguito affiancata solo a Bobbio da quella mista benedettina, pi\u00f9 moderata a partire dal 643, difatti a Bobbio furono ospitati i monaci benedettini e poi attorno alla met\u00e0 del VIII secolo negli altri monasteri \"colombaniani\" italiani, successivamente anche in Europa con Carlo Magno, per mitigare l'austera regola venne scelta la regola mista per la vita cenobitica pur rimanendo inalterato l'ordine e la parte di regola dedita allo studio alla scienza e all'insegnamento.\nMolti monasteri colombaniani esteri furono tra il IX secolo ed il X secolo tolti ed assegnati ai benedettini dopo la riforma generale benedettina di Benedetto d'Aniane voluta dall'imperatore Ludovico il Pio e sotto l'autorit\u00e0 dei vescovi locali perdendo quindi la loro indipendenza ed autonomia.\nSuccessivamente ci\u00f2 avverr\u00e0 anche in Italia tranne a Bobbio dove comunque operer\u00e0 l'ordine di San Colombano nella regola mista fino al 1448, dopo tale data subentreranno anche l\u00ec i monaci benedettini, anche se dopo il processo di Cremona dopo il 1209, l'autorit\u00e0 abbaziale dovr\u00e0 dipendere dal vescovo di Bobbio e non rimanere indipendente.\nNel corso del VII secolo i discepoli di san Colombano continuarono a fondare monasteri. Uno dei suoi compagni, san Deicolo (o san Deisle), fond\u00f2 nel 610 a Lure, ancora nella Franca Contea, l'abbazia di Lure. Un monaco di Luxeuil, sant'Am\u00e9 fond\u00f2, insieme a san Romarico un duplice monastero, maschile e femminile a Remiremont nel 620. Nel 654 san Filiberto fond\u00f2 secondo la regola di san Colombano l'abbazia di Jumi\u00e8ges in Normandia, e nel 675 un'altra a Noirmoutier su un'isola presso la costa della Vandea.\nDopo san Colombano.\nL'attivit\u00e0 dei monaci irlandesi in Europa, declin\u00f2 poco dopo la morte di san Colombano. Nel 664 il sinodo di Whitby aveva riunito il cristianesimo celtico con la Chiesa cattolica romana. Dal 698 fino a Carlo Magno lo sforzo missionario venne compiuto da missioni prevalentemente anglosassoni.\nAltri monaci tuttavia partirono dall'Irlanda e fondarono monasteri nell'Europa continentale: san Disibod, arrivato sul continente nel 640, fond\u00f2 il monastero di Disibodenberg, alla confluenza del fiume Glan con il fiume Nahe, presso Bad Sobernheim. E intorno alla met\u00e0 del VII secolo san Foillano fond\u00f2 il monastero di Fosses-la-Ville, presso Namur, nel Belgio. Ancora nell'VIII secolo san Pirmino nel 724 fond\u00f2 l'abbazia di Reichenau sull'omonima isola del lago di Costanza.\nIn Germania le fondazioni monastiche di origine irlandese, in particolare quelli benedettini, agli inizi del XIII secolo si riunirono in una vasta congregazione, approvata nel 1215 da papa Innocenzo III, il cui abate generale era quello a capo del monastero di San Giacomo (detto anche \"Monastero scoto\") di Ratisbona, fondato da monaci irlandesi nel 1090 circa. Il pi\u00f9 antico di essi era stato comunque il monastero di S\u00e4ckingen, su un'isola sul Reno presso Basilea in Svizzera, fondato da san Fridolino in data incerta, ma attestato dall878. \nTra i monaci irlandesi insediati nell'Europa centrale furono importanti teologi prima Giovanni Scoto Eriugena (815-877) e poi Mariano Scoto (1028 \u2013 1082 o 1083)\nNell'XI e XII secolo si ebbe uno sviluppo delle fondazioni monastiche irlandesi, riservate ai monaci scoti. Mariano, Giovanni e Candido fondarono intorno al 1072 un monastero a Ratisbona, gi\u00e0 ricostruito a partire dal 1090. Diversi di questi monasteri vennero fondati tra il XII e il XIII secolo direttamente da monaci provenienti da Ratisbona.\nNel XIV e XV secolo molti antichi monasteri irlandesi erano in declino, sia per carenza di disciplina religiosa o per difficolt\u00e0 economiche, sia per mancanza di monaci scoti: per questo motivo a volte i conventi vennero ripopolati con monaci di altra origine, mentre altri furono soppressi. In conseguenza della Riforma protestante in Scozia, molti benedettini scozzesi si rifugiarono presso i monasteri irlandesi in Germania. Questi per\u00f2 non riuscirono a sopravvivere a lungo e nel 1862 papa Pio IX soppresse l'ultimo monastero irlandese in Germania."}
{"id": "1884418", "revid": "162719", "url": "https://it.wikipedia.org/wiki?curid=1884418", "title": "Battaglia di Phoenix", "text": ""}
{"id": "1884421", "revid": "767487", "url": "https://it.wikipedia.org/wiki?curid=1884421", "title": "Reinhard H\u00e4fner", "text": "Carriera.\nClub.\nDopo aver iniziato a giocare a calcio nel \"BSG Motor Sonneberg\", pass\u00f2 alle giovanili del Rot-Weiss Erfurt. Nel 1971 fu acquistato dalla con cui disput\u00f2 la sua intera carriera. Fino al 1988 collezion\u00f2 366 presenze in DDR-Oberliga e segn\u00f2 49 reti, al secondo posto dietro ad Hans-J\u00fcrgen D\u00f6rner per il numero di presenze con la Dinamo.\nNazionale.\nCon la vanta 58 presenze (di cui quattro non ufficiali) impreziosite da quattro reti. Debutt\u00f2 il 18 settembre 1971 a Lipsia contro il (1-1) e gioc\u00f2 la sua ultima partita il 12 settembre 1984 a Zwickau contro la (1-0).\nPartecip\u00f2 alle olimpiadi di e vincendo un bronzo e un oro.\nAllenatore.\nNell'aprile 1990, subentr\u00f2 a Eduard Geyer nella panchina della Dinamo Dresda e poche settimane dopo port\u00f2 a vincere alla squadra il suo ottavo campionato e la sua settima FDGB Pokal. L'annata successiva, nonostante le cessioni di Ulf Kirsten e Matthias Sammer, H\u00e4fner guid\u00f2 la compagine al secondo posto finale dietro all' nell'ultimo campionato della Germania Est prima della riunificazione dei campionati. Successivamente allen\u00f2 il Chemnitzer dal 1993 al 1996."}
{"id": "1884426", "revid": "1776051", "url": "https://it.wikipedia.org/wiki?curid=1884426", "title": "Guglielmo I da Rizolio", "text": "Biografia.\nGuglielmo da Rizolio, di origine incerta, venne nominato arcivescovo di Milano gi\u00e0 dal 15 ottobre 1230, ma prese possesso effettivo dell'arcidiocesi solo dopo la sua consacrazione pontificia, avvenuta solo nel 1232.\nGi\u00e0 il 22 maggio 1231, ad ogni modo, il pontefice Gregorio IX aveva ribadito alla sua figura il ruolo primario nella lotta agli eretici e gli intim\u00f2 di pubblicare nella diocesi gli statuti contro gli eretici con scadenza mensile.\nL'operato del Rizolio, salito appunto alla cattedra milanese nel 1232, si dimostr\u00f2 ad ogni modo pi\u00f9 che efficace: apprendiamo infatti dai documenti che gi\u00e0 il 26 novembre e il 1\u00ba dicembre 1233 papa Gregorio IX si rallegra con l'arcivescovo Guglielmo da Rizolio e con il clero milanese per la solerzia manifestata nell'estirpare da Milano ogni forma di eresia.\nFrate Stefano, priore domenicano della provincia lombarda, sembr\u00f2 confermare questi dati positivamente, ricordando che in tutta la Lombardia un gran numero di eretici era stato mandato al rogo in quell'anno e pi\u00f9 di 100.000 uomini si erano convertiti alla fede cattolica.\nGuglielmo da Rizolio mor\u00ec il 28 marzo 1241."}
{"id": "1884427", "revid": "122626183", "url": "https://it.wikipedia.org/wiki?curid=1884427", "title": "Abbazia di Marmoutier", "text": "L'abbazia di Marmoutier (anche Monasterium maius) \u00e8 un antico monastero che sorge appena fuori dalla citt\u00e0 di Tours, sulla sponda opposta della Loira, nel dipartimento francese dell'Indre e Loira.\nIl monastero aveva numerose dipendenze.\nStoria e descrizione.\nL'abbazia venne fondata da san Martino di Tours nel 372 circa, dopo che era divenuto vescovo della citt\u00e0 nel 371. Il nome originale, in latino, \"Majus Monasterium\" (con il significato di \"monastero maggiore\"), dato per la prima volta da Gregorio, vescovo di Tours (573-594) e storico, ha dato origine all'attuale toponimo di Marmoutier.\nL'antica abbazia \u00e8 documentata nel VII secolo come un monastero di tradizione gallo-romana, quando vi operavano i monaci che seguivano la regola di San Colombano di Luxeuil, operante in tutti i monasteri merovingi fino alla riforma benedettina; nel 610 lo stesso san Colombano giunge a Tours e ha la possibilit\u00e0 di pregare sulla tomba di san Martino prima di lasciare la Francia e proseguire la sua missione evangelizzatrice monastica nell'odierna Germania, Svizzera, Austria ed Italia fondando numerosi monasteri.\nNel 796 Alcuino di York fu nominato da Carlo Magno abate, egli introdusse la regola benedettina e si dedic\u00f2 alla costruzione di una scuola monastica modello, raccogliendo libri e attirando studenti come aveva fatto in precedenza a York e ad Aquisgrana.\nNell'852 venne saccheggiata dal vichingo Hasting.\nL'abbazia venne soppressa nel 1799 durante la rivoluzione francese, ed alcune sue parti vennero demolite. Attualmente la struttura contiene una scuola privata gestita dalle dame del Sacro Cuore. Scavi archeologici si svolgono dal 2004 nelle vestigia dell'antica chiesa abbaziale.\nDelle parti rimaste sono classificate Monumento storico di Francia:"}
{"id": "1884428", "revid": "131358", "url": "https://it.wikipedia.org/wiki?curid=1884428", "title": "Adrian Florin Pit", "text": ""}
{"id": "1884429", "revid": "3831", "url": "https://it.wikipedia.org/wiki?curid=1884429", "title": "Monachesimo celtico", "text": ""}
{"id": "1884433", "revid": "35813", "url": "https://it.wikipedia.org/wiki?curid=1884433", "title": "Alfonso und Estrella", "text": ""}
{"id": "1884437", "revid": "21880", "url": "https://it.wikipedia.org/wiki?curid=1884437", "title": "Gloriosa", "text": "Gloriosa \u00e8 un genere di piante della famiglia delle Colchicaceae, originario delle zone tropicali dell'Africa e dell'Asia. \nSi tratta peraltro del fiore nazionale dello Zimbabwe (Rhodesia).\nDescrizione.\nTipica di questa pianta \u00e8 la presenza di un viticcio alla punta della foglia: fatto strano per una pianta delle monocotiledoni, la Gloriosa \u00e8 infatti rampicante. \u00c8 apprezzata per la bellezza insolita del fiore, dotato di sei tepali gialli e rossi, oppure arancioni, con bordo ondulato. Perde le sue foglie durante la cattiva stagione (la stagione secca nelle sue terre, quella fredda nei paesi temperati). Il tubero conserva sottoterra una riserva di energia da utilizzare per il successivo ciclo vitale. Tutte le parti della pianta contengono l'alcaloide colchicina.\nTassonomia.\nIl genere comprende le seguenti specie:\nColtivazione.\nLa pianta cresce in terra leggermente sabbiosa e ad un'esposizione al sole non troppo forte. Ha bisogno per crescere di un sostegno, seppur modesto, al quale possano fissarsi i sottili viticci. Nei paesi dal clima temperato viene coltivata prevalentemente come pianta da vaso, dato che \u00e8 sensibile ai geli invernali. A partire dall'autunno il tubero, oramai privo di foglie, viene svernato al chiuso, in un posto fresco.\nLa moltiplicazione pu\u00f2 essere tentata dividendo i tuberi e facendo asciugare accuratamente le parti esposte all'aria dopo il taglio."}
{"id": "1884439", "revid": "2043126", "url": "https://it.wikipedia.org/wiki?curid=1884439", "title": "FA Cup 1909-1910", "text": "La FA Cup 1909-1910 \u00e8 stata la trentanovesima edizione della competizione calcistica pi\u00f9 antica del mondo. \u00c8 stata vinta dal Newcastle United contro il Barnsley.\nCalendario.\nIl torneo principale, in cui entrano nella competizione i club del primo e secondo livello della piramide calcistica inglese, \u00e8 preceduto da due turni preliminari e cinque turni di qualificazione.\nIn caso di pareggio dopo i novanta minuti, \u00e8 prevista la ripetizione della gara, invertendo il campo. In caso di ulteriore pareggio si procede con altre ripetizioni, in campo neutro, fin quando una squadra non risulti vincitrice.\nLe semifinali e la finale si disputano tutte in campo neutro.\nPrimo turno.\nAl primo turno accedono i 12 club vincenti nel quinto turno di qualificazione, a cui si aggiungono 39 club (su 40) dalla First e dalla Second Division (il era entrato al quarto turno di qualificazione). Per ottenere un totale di 64 club al primo turno, furono sorteggiate tredici squadre dilettantistiche che saltassero i turni di qualificazione: , , , , , , , , , , , e ."}
{"id": "1884442", "revid": "149485", "url": "https://it.wikipedia.org/wiki?curid=1884442", "title": "Comento", "text": "Il comento (o chimento) \u00e8 l'interstizio presente tra due tavole tra le componenti del fasciame di una nave di legno. Questo interstizio viene riempito con l'operazione di calafataggio, che \u00e8 una tecnica di impermeabilizzazione di scafi in legno eseguita dal calafato. \nIl fine \u00e8 quello di assicurare la tenuta stagna dello scafo o del ponte all'acqua, impedendo il filtraggio di acqua nei ponti sottostanti, onde evitare sia il deterioramento del carico che l'appesantimento della nave stessa.\nIl calafataggio non viene pi\u00f9 utilizzato per l'impermeabilizzazione della coperta delle barche di nuova costruzione; i comenti del tavolato del ponte, che \u00e8 formato normalmente da doghe di legno di teak, vengono riempiti di gomma (gommatura della coperta). Questo trattamento assicura anche la stabilit\u00e0 dimensionale, visto lo stress meccanico (dilatazione e restringimento) alle quali le tavole generalmente Iroko o Teak sono sottoposte con l'azione del mare. Le nuove unit\u00e0 non utilizzano pi\u00f9 il sistema di \"coperta portante\" ossia appoggiata direttamente sui \"bagli\" (strutture di sostegno orizzontale del ponte) e quindi in diretto contatto con i locali \"sottocoperta\" (parte inferiore del ponte di una nave), ma sono realizzate in materiali compositi o metallici e strutturate solidalmente allo scafo, rendendo l'unit\u00e0 un \"guscio\". Da qui la cessata necessit\u00e0 del calafataggio di impermeabilizzazione dello scafo e della coperta. Dopo la posa delle doghe in teak o iroko sul ponte strutturale, per esclusiva ragione estetica e come semplice rivestimento, si procede alla gommatura di finitura dei comenti tra le doghe."}
{"id": "1884447", "revid": "36426", "url": "https://it.wikipedia.org/wiki?curid=1884447", "title": "Arte italica", "text": "L'arte italica \u00e8 l'arte prodotta dalle varie popolazioni abitanti la penisola italiana nel periodo protostorico, tra la prima et\u00e0 del ferro (IX-VIII secolo a.C.) e il completo dominio di Roma (inizio del I secolo a.C.). Per la produzione artistica anteriore si parla di arte preistorica, per quella successiva di arte romana, per la quale gli influssi provenienti dalla tradizione artistica italica divengono una delle componenti.\nLa storiografia generalmente non include nell'arte italica n\u00e9 quella prodotta nelle colonie greche della Magna Grecia e della Sicilia, n\u00e9 quella etrusca.\nCaratteristiche.\nIn linea di massima i popoli italici, anche sotto il dominio greco, mantennero sempre una tendenza ad un'espressione artistica meno formalizzata e pi\u00f9 vivace e spontanea. Questa espressivit\u00e0 \"incolta\" rimase pi\u00f9 chiaramente avvertibile in particolare nelle popolazioni abitanti in aspre zone montane, pi\u00f9 lontane dal contatto greco, come i Piceni o i Sanniti.\nL'arte italica ha origine secoli prima del IX secolo a.C., quando ci furono i primi scambi commerciali nel sud Italia, e gli esempi pi\u00f9 chiari sono i dolmen e i menhir del Salento, insieme ai graffiti nelle grotte del Gargano. Le citt\u00e0 italiche assimilarono lentamente la cultura ellenistica greca, insieme a quella romana. Le popolazioni che meglio svilupparono un'arte propria, sempre sotto l'influenza dei coloni della Grecia, a partire dall'VIII secolo a.C., furono gli Etruschi e i Dauni di Puglia, seguiti dai campani di Capua. L'arte spazi\u00f2 dall'architettura monumentale dei templi, come nel miglior esempio nell'area sacra di \"Paestum\", all'uso della ceramica, della terracotta e del bronzo per sculture minori di monumenti funebri, di vasi e di statuette votive. L'arte italica, sviluppatasi nell'VIII secolo a.C., si fuse con quella di Roma nel I secolo a.C. dopo le campagne di conquista dell'Urbe del III secolo a.C., partendo da Taranto, Sicilia durante le guerre puniche, e infine durante le guerre sannitiche e la guerra sociale nel I secolo a.C.; i primi contatti, al livello architettonico, erano comparsi nel III secolo a.C.. Dopo l'assimilazione romana di tutto il potere italico, l'arte di tali popolazioni scomparir\u00e0 con la piena assimilazione politica di Roma del territorio peninsulare.\nArte presso le popolazioni italiche.\nI Piceni.\nLa popolazione dei Piceni era stanziata sulle coste del mar Adriatico.\nDi essa ci \u00e8 pervenuta l'opera pi\u00f9 monumentale dell'arte italica, il guerriero di Capestrano, alto 223 cm e databile al VI secolo a.C. La statua calcarea, sorretta da due evidenti puntelli laterali, decorati da due lance incise, raffigura un guerriero a dimensione maggiore del normale, con gioielli ed armi da parata. Si tratta probabilmente della rappresentazione di un defunto, posta come segnacolo per una tomba.\nL'anatomia della figura umana non \u00e8 definita come nei \"kouroi\" greci, ma \u00e8 pi\u00f9 approssimativa, mentre molta pi\u00f9 cura \u00e8 stata dispensata nel raffigurare i dettagli come le armi, che sottolineano il rango e l'importanza del personaggio.\nLa Puglia.\nIn Puglia i Greci trovarono le popolazioni di Dauni, Peuceti e Messapi, organizzate in centri urbani dai vivi rapporti con le citt\u00e0 elleniche sulla sponda opposta dell'Adriatico. \nTra le produzioni pi\u00f9 significative di queste popolazioni ci sono le stele funerarie, come quelle trovate a Siponto. Scolpite in calcare locale nel VII secolo a.C., riportano varie decorazioni a graffito, che rappresentano il defunto con immagini poco naturalistiche, incorniciate da motivi geometrici.\nPittura: \"La battaglia delle Forche Caudine\" di Paestum.\nRiguardo alla pittura italica, il sito pi\u00f9 ricco di opere conservate \u00e8 l'area di Paestum. Tra le opere esposte al Museo archeologico nazionale di Paestum, un affresco raffigurante una scena della battaglia delle Forche Caudine combattuta durante la seconda guerra sannitica datato attorno al 320 a.C. richiama lo stile ellenistico pur mantenendo caratteristiche artistiche locali proprie. L'opera fu commissionata dai governanti della citt\u00e0 lucana, alleata dei Sanniti all'epoca della battaglia, per commemorare la vittoria sannitica. Lo stile \u00e8 conforme a quello ellenistico della Grecia antica e vi sono analogie in tale dipinto con le opere di Efranore, artista greco che dipinse la battaglia di Mantinea nel 362 a.C."}
{"id": "1884448", "revid": "228587", "url": "https://it.wikipedia.org/wiki?curid=1884448", "title": "Amerikaz Nightmare", "text": "Amerikaz Nightmare \u00e8 un album dei 2004 dei Mobb Deep. \u00c8 il sesto album del duo hip-hop e l'unico prodotto per l'etichetta Jive Records. Contiene i singoli \"Got It Twisted\" e \"Real Gangstaz\". L'album \u00e8 stato un fallimento sotto l'aspetto commerciale, con solo 547,000 copie vendute nel primo anno, motivo della separazione dall'etichetta discografica. L'album \u00e8 tornato in classifica nel 2006 ed \u00e8 stato dichiarato disco di platino nel 2008, dopo avere venduto pi\u00f9 di 2 milioni di copie nel mondo.\nCampioni utilizzati.\nThrow Your Hands (In the Air)\nGot It Twisted\nWin Or Lose"}
{"id": "1884449", "revid": "767487", "url": "https://it.wikipedia.org/wiki?curid=1884449", "title": "Atelinae", "text": "Gli Atelini (Atelinae) sono una sottofamiglia di scimmie del Nuovo Mondo diffuse in America Centrale e Meridionale.\nCon quattordici specie, questi animali sono diffusi dal Messico sud-orientale al Brasile centrale ed alla Bolivia settentrionale.\nSono tutti animali diurni ed arboricoli: caratteristica comune a tutte le specie \u00e8 la coda lunghissima e prensile, utilizzata come quinto arto, che pu\u00f2 tranquillamente sostenere l'intero peso corporeo e permette a questi animali di muoversi fra gli alberi tramite brachiazione, a differenza delle affini scimmie urlatrici che, pur potendo utilizzare questo tipo di locomozione, tendono a camminare sulle quattro zampe.\nAlla sottofamiglia appartengono le specie di maggiori dimensioni fra le platirrine, le scimmie ragno del genere \"Brachyteles\", con pi\u00f9 di un metro e mezzo di lunghezza ed un peso di 11\u00a0kg: si contendono il primato di scimmia pi\u00f9 grande del Nuovo Mondo come alcune specie di scimmia urlatrice\nHanno abitudini sociali e si nutrono principalmente di materiale vegetale, anche se all'occorrenza non disdegnano di integrare la propria dieta con insetti.\nIl loro tasso riproduttivo \u00e8 molto basso: la femmina si riproduce solo una volta ogni due-quattro anni. Ci\u00f2 ha causato il declino di molte specie, che non sono riuscite a far fronte con successo alla caccia ed al disboscamento, e per questo vessano al giorno d'oggi in condizioni critiche.\nTassonomia.\nAlla sottofamiglia vengono ascritte le varie specie di scimmia ragno e scimmia lanosa."}
{"id": "1884451", "revid": "23117", "url": "https://it.wikipedia.org/wiki?curid=1884451", "title": "Ahmed Apimah Barusso", "text": ""}
{"id": "1884452", "revid": "547992", "url": "https://it.wikipedia.org/wiki?curid=1884452", "title": "Expo 1985 (Tsukuba)", "text": "L'Esposizione specializzata 1985 si svolse a Tsukuba, Giappone, dal 17 marzo al 16 settembre con il tema \"L'abitazione e i suoi dintorni - Scienza e Tecnologia per l'uomo a casa\". Pi\u00f9 di 20 milioni di visitatori presero parte all'evento.\nSito.\nL'area scelta per ospitare Expo '85 aveva un'estensione di circa 100 ha. Venne suddivisa in otto zone contraddistinte da lettere dalla A alla H.\nPartecipanti.\nLa Expo '85 di Tsukuba vide la partecipazione di 111 Paesi.\nLa Prefettura di Ibaraki, regione che ospit\u00f2 l'Expo, organizz\u00f2 un padiglione proprio.\nPadiglioni nazionali.\nIl sito espositivo venne organizzato tale per cui alcune strutture, potessero ospitare uno o pi\u00f9 padiglioni nazionali ma anche quelli delle organizzazioni presenti. Alcune nazioni esposero in pi\u00f9 strutture:\nPadiglioni delle organizzazioni.\nNella zona C il padiglione della Organizzazione delle Nazioni Unite ospit\u00f2 anche tutte le organizzazioni e commissioni che di essa fan parte.\nAlcune organizzazioni internazionali condividevano le strutture espositive con i Paesi ospiti.\nImmagine della Expo.\nLogo.\nIl logo della Expo di Tsukuba voleva rappresentare un'immagine del futuro, incorporando l'Universo, la Terra, L'Uomo la Scienza e l'Arte. Il triangolo blu con all'interno due anelli paralleli voleva simboleggiare il monte Tsukuba, punto di osservazione verso un futuro migliore, e i suoi tre lati i tre temi centrali della Expo: uomo, abitazione e l'ambiente. I due anelli simboleggiano invece l'armonia tra Uomo e Scienza. Venne disegnato da Ikko Tanaka.\nMascotte.\nLa mascotte della Expo 1985 venne selezionata tra i disegni di tutti i bambini delle scuole giapponesi. Il vincitore fu Maki Takagaki, che disegn\u00f2 \"Cosmo Hoshimaru\", un piccolo alieno."}
{"id": "1884455", "revid": "122658220", "url": "https://it.wikipedia.org/wiki?curid=1884455", "title": "Candace Flynn", "text": " \nCandace Flynn \u00e8 una dei protagonisti della serie televisiva a cartoni Phineas e Ferb. L'obiettivo principale di Candace \u00e8 quello di far sorprendere i suoi fratelli dalla madre, con le loro ingegnose invenzioni (tema principale di ogni episodio), fallendo per\u00f2 puntualmente ogni volta.\nCaratteristiche.\nCandace \u00e8 una ragazza di 15 anni, alta cinque piedi e otto pollici, con una testa rotonda e capelli arancioni. Indossa sempre una maglietta rossa con una gonna bianca. \u00c8 allergica alla pastinaca, tant'\u00e8 che se ne entra in contatto diventa tutta rossa e la sua voce diviene grave. \u00c8 sorella naturale maggiore di Phineas, nonch\u00e9 sorellastra di Ferb. Il suo sogno \u00e8 quello di diventare una cantante famosa e, paradossalmente, ce la far\u00e0, seppur per una manciata di minuti, grazie ai suoi due fratelli nell'episodio \"Pop star per un giorno\". In ogni puntata della serie, il suo scopo \u00e8 quello di rivelare a sua madre le strabilianti invenzioni di Phineas e Ferb che, purtroppo per un motivo o per un altro, spariscono (a volte a causa di alcuni piani falliti del dottor Doofenshmirtz).\nSin dai primi episodi ha una cotta per Jeremy, un ragazzo della sua stessa citt\u00e0 che, a sua insaputa \u00e8 a sua volta innamorato di lei. Il rapporto si trasformer\u00e0 poi da una semplice amicizia, ad un vero amore. Nel lungo viaggio verso questo amore, coinvolge spesso e volentieri la sua migliore amica Stacy.\nMolte volte verr\u00e0 involontariamente colpita dalle invenzioni dei suoi fratelli: essi risolvono comunque sempre tutto e la \"salvano\". In altre situazioni \u00e8 lei ad aiutarli e, in certi casi speciali, persino a partecipare alle loro attivit\u00e0.\nFamiglia.\nLa madre \u00e8 Linda Flynn, Phineas Flynn \u00e8 suo fratello naturale, mentre Ferb Fletcher \u00e8 suo fratello. Lawrence Fletcher \u00e8 suo padre. Nonostante sia sempre furiosa con i suoi fratelli, pi\u00f9 di una volta si \u00e8 dimostrata comprensiva e affettuosa nei loro confronti.\nNella puntata in cui si mostra il suo futuro, incontriamo i suoi tre figli, Amanda, Xavier e Fred. Il padre dei tre bambini non viene rivelato: dall'aspetto di Xavier si pu\u00f2 per\u00f2 dedurre che si tratti di Jeremy, il fidanzato di Candace."}
{"id": "1884456", "revid": "767487", "url": "https://it.wikipedia.org/wiki?curid=1884456", "title": "L'anima e la carne", "text": "L'anima e la carne (\"Heaven Knows, Mr. Allison\") \u00e8 un film del 1957 diretto da John Huston, tratto da un romanzo di Charles Shaw.\nTrama.\nDurante la seconda guerra mondiale, su un isolotto del Pacifico, sbarca un \"marine\" americano rimasto isolato.\nL'unica abitante del luogo \u00e8 una suora anche lei rimasta sola. Lo sbarco di truppe giapponesi costringer\u00e0 i due ad una serie drammatica di espedienti, per non essere catturati.\nCol passare dei giorni l'americano si innamorer\u00e0 della suora, forse ricambiato.\nAlla fine l'arrivo degli aiuti li divider\u00e0 per sempre: il soldato torner\u00e0 al suo reparto, la suora proseguir\u00e0 la sua missione.\nRiconoscimenti.\nIl film ha ricevuto due candidature ai Premi Oscar 1958, per la migliore sceneggiatura non originale e la miglior attrice protagonista a Deborah Kerr, che \u00e8 stata candidata anche al Golden Globe per la sua interpretazione.\nHa ricevuto due candidature ai BAFTA Awards, per il miglior film e il miglior attore."}
{"id": "1884458", "revid": "94647", "url": "https://it.wikipedia.org/wiki?curid=1884458", "title": "Tepali", "text": ""}
{"id": "1884460", "revid": "339392", "url": "https://it.wikipedia.org/wiki?curid=1884460", "title": "CINEMA. Festa Internazionale di Roma", "text": ""}
{"id": "1884462", "revid": "118413734", "url": "https://it.wikipedia.org/wiki?curid=1884462", "title": "Expo 1986", "text": "L'Esposizione specializzata del 1986 si \u00e8 svolta a Vancouver, Canada, dal 2 maggio al 13 ottobre con il tema \"Mondo in movimento - Mondo in contatto\" e ha superato i 22 milioni di visitatori.\nTema.\nL'esposizione del 1986 tratt\u00f2 l'argomento dei trasporti sotto il tema \"Mondo in movimento - Mondo in contatto\". Tutti i padiglioni della Expo erano quindi incentrati sul movimento, delle persone come delle idee.\nSito.\nLa Expo 1986 venne organizzata sulla riva nota come False Creek, un tempo sede ferroviaria della Canadian Pacific Railway e di industrie. La zona venne scelta per la sua centralit\u00e0 e per il fatto che di l\u00ec a poco sarebbe stata attraversata dallo \"SkyTrain\", una linea di monorotaia che si stava studiando in quegli anni e che avrebbe costituito il fiore all'occhiello del masterplan dell'esposizione, affidato all'architetto Bruno Freschi.\nPer le esposizioni specializzate (o internazionali) i Paesi organizzatori avevano fino ad allora messo a disposizione degli espositori un grande spazio al coperto, condiviso quindi fra pi\u00f9 Paesi. Grazie al grande sito scelto per la Expo 1986 gli architetti poterono proporre l'utilizzo di padiglioni modulari che avrebbero permesso ai partecipanti di scegliere ed occupare padiglioni individuali, di dimensioni e forme differenti a seconda delle necessit\u00e0. Ad esempio il padiglione pi\u00f9 ampio (14 moduli) venne condiviso tra gli stati americani di California, Oregon e Washington, l'URSS scelse un padiglione da 11 moduli, la Cina da 9 mentre l'Italia da 6.\nPartecipanti.\nAlla Expo 1986 presero parte 54 Paesi espositori.\nParteciparono ufficialmente anche i seguenti stati degli Stati Uniti:\nAnche varie provincie e territori canadesi costruirono un padiglione proprio:\nTra le organizzazioni internazionali parteciparono:\nLogo.\nIl logo dell'esposizione internazionale di Vancouver riportava semplicemente la dicitura \"Expo 86\". Nella sua semplicit\u00e0 per\u00f2 racchiudeva un significato ben preciso: le due cifre erano infatti formate da tre cerchi che rappresentavano i tre elementi in cui \u00e8 possibile viaggiare e muoversi, terra, aria ed acqua, mentre la linea dritta simboleggiava la ricerca continua dell'eccellenza da parte dell'Uomo.\nSelezione della citt\u00e0 organizzatrice.\nL'Ufficio Internazionale delle Esposizioni scelse la citt\u00e0 canadese di Vancouver per l'organizzazione della Expo 1986 nel mese di novembre del 1980."}
{"id": "1884465", "revid": "108107", "url": "https://it.wikipedia.org/wiki?curid=1884465", "title": "Gruppo dei Dieci", "text": ""}
{"id": "1884466", "revid": "174919", "url": "https://it.wikipedia.org/wiki?curid=1884466", "title": "Gricignano d'Aversa", "text": ""}
{"id": "1884467", "revid": "767487", "url": "https://it.wikipedia.org/wiki?curid=1884467", "title": "Fossa da visita", "text": "La fossa da visita \u00e8 una struttura di servizio per il controllo, la manutenzione e la riparazione di rotabili ferroviari o, in genere, di autoveicoli e mezzi meccanici a motore.\nUna fossa da visita (o di ispezione) \u00e8 costituita da una sezione di larghezza e lunghezza opportuna che permette di passare al di sotto del veicolo o del rotabile da ispezionare la cui profondit\u00e0 \u00e8 tale da permettere ad una persona in piedi di compiere le necessarie operazioni di verifica, di manutenzione o di riparazione.\nNella fattispecie delle fosse da visita ferroviarie queste sono ricavate mediante uno scavo tra i binari di lunghezza pari o maggiore del tipo di rotabili da ispezionare che permette di passare al disotto allo scopo di controllare le strutture, eseguire i controlli dei lubrificanti, degli impianti frenanti, degli organi meccanici. Nel caso delle fosse poste nelle officine consente di effettuare limitate operazioni di riparazione senza che sia necessario ricorrere al sollevamento del rotabile. Per una maggiore operativit\u00e0 le fosse da visita pi\u00f9 moderne sono costituite da un'ampia platea nella quale il binario passante \u00e8 posto su colonnette metalliche che tengono alla giusta altezza il rotabile che vi sosta sopra.\nIn alcuni casi le fosse da visita possono essere dotate di impianto di illuminazione e di condutture di servizio per aria compressa, acqua o lubrificanti. I depositi locomotive e le rimesse ne sono sempre forniti.\nLe fosse da visita sono presenti anche negli impianti di manutenzione e di riparazione degli autocarri e autobus, degli autoveicoli e in genere dovunque sia necessario."}
{"id": "1884470", "revid": "174919", "url": "https://it.wikipedia.org/wiki?curid=1884470", "title": "Gricignano", "text": ""}
{"id": "1884471", "revid": "122286333", "url": "https://it.wikipedia.org/wiki?curid=1884471", "title": "Perry", "text": ""}
{"id": "1884472", "revid": "1921867", "url": "https://it.wikipedia.org/wiki?curid=1884472", "title": "The Scientist", "text": "The Scientist \u00e8 un singolo del gruppo musicale britannico Coldplay, pubblicato il 4 novembre 2002 come secondo estratto dal secondo album in studio \"A Rush of Blood to the Head\".\nDescrizione.\nLa canzone si basa soprattutto su un giro di pianoforte e sulla voce di Chris Martin, il quale ha scritto il brano dopo aver ascoltato \"All Things Must Pass\" di George Harrison.\nIl brano ha avuto un buon successo in Europa: ha raggiunto la posizione n. 10 nel Regno Unito, in Italia la n. 25.\nPubblicazione.\nIl singolo \u00e8 stato pubblicato il 4 novembre 2002. La copertina raffigura il batterista del gruppo Will Champion ed \u00e8 stata creata da S\u00f8lve Sundsb\u00f8. Il singolo contiene come b-side i brani \"1.36\", chiamato cos\u00ec per la durata della prima versione, e \"I Ran Away\"\nVideo musicale.\nIl video del brano \u00e8 stato girato completamente al contrario; infatti, per le riprese, Martin dovette imparare a cantare la canzone al contrario, e gli ci volle circa un mese. Chris si trova con una sua presunta fidanzata (interpretata dall'attrice Elaine Cassidy) in macchina, quando avviene un incidente e la ragazza perde la vita."}
{"id": "1884473", "revid": "68105", "url": "https://it.wikipedia.org/wiki?curid=1884473", "title": "Diaframma pelvico", "text": ""}
{"id": "1884480", "revid": "404449", "url": "https://it.wikipedia.org/wiki?curid=1884480", "title": "Trasubbie", "text": "Il Trasubbie (localmente \"le Trasubbie\") \u00e8 un torrente che scorre nella parte centrale interna della provincia di Grosseto.\nLa sorgente di questo corso d'acqua si trova sulle pendici del monte Buceto, originandosi dalle falde occidentali della dorsale di Monte Labbro-Monte Buceto, nel comprensorio del monte Amiata. Esso si snoda attraverso le alte colline della Maremma grossetana interna, fra Stribugliano e Santa Caterina, a monte, proseguendo per 24\u00a0km attraverso i comuni di Arcidosso, Roccalbegna, Scansano e Campagnatico, e coprendo un dislivello di 1100 metri. Confluisce nel fiume Ombrone, alla sinistra orografica, in localit\u00e0 Arcille, poco a monte di Istia d'Ombrone ai margini orientali della pianura grossetana.\nLe caratteristiche della portata e la particolare orografia danno un particolare aspetto all'alveo che si presenta stretto e incassato nel tratto iniziale, mentre nel tratto medio e terminale, dopo la confluenza di altri torrenti, quali il Trasubbino e la Senna, il suo letto si allarga formando una serie di ampie vallate, percorse da una fitta rete di canali.\nGli abbondanti depositi alluvionali, di natura ghiaioso-ciottolosa, cementati da sedimenti pi\u00f9 fini, vanno a formare ampi terrazzi su cui si sviluppa una complesso floristico molto particolare. Gli studi condotti da il \"Dipartimento di Scienze Ambientali dell'Universit\u00e0 degli Studi di Siena\", insieme al \"Dipartimento di Biologia Vegetale dell'Universit\u00e0 degli Studi di Firenze\", hanno messo in risalto fra le altre, la presenza di un'essenza endemica del comprensorio amiatino, la santolina etrusca. Fra le specie animali, si segnala il sito per la presenza dell'occhione, e in misura sempre meno episodica, del lupo.\nL'area protetta.\nIl biotopo del torrente Trasubbie \u00e8 un'area naturale protetta incentrata attorno alla confluenza di Trasubbie e Trasubbino, estendendosi per circa 5\u00a0km a valle di essa e per circa 8\u00a0km a monte lungo l'alveo del Trasubbino, in un intervallo altitudinale fra 250 e 110 m s.l.m., nel comune di Scansano. Gli alvei dei due torrenti sono molto ampi e presentano caratteristiche geomorfologiche e floristico vegetazionali assai peculiari, nonch\u00e9 un livello di integrit\u00e0 tanto elevato da farne uno dei siti della provincia di Grosseto pi\u00f9 interessanti dal punto di vista bioecologico. \nSono molto diffuse comunit\u00e0 vegetali erbaceo-arbustive pioniere di greti torrentizi ampi, ciottolosi e aridi, molto ricche di specie, cenologicamente e strutturalmente singolari per il loro aspetto di tipo \u201csavanoide\u201d. Esse si distribuiscono su ampi spazi a bassa interferenza antropica, su terrazzi con diverso grado di umidit\u00e0, stabilizzazione del substrato e di evoluzione pedogenetica. \nLungo le sponde e nelle anse morte del torrente sono presenti anche diverse specie di ambiente umido.\nIl biotopo compare fra i Siti di interesse regionale come SIR B22 \u201cTorrente Trasubbie\u201d (IT51A0103), di 1.381,7 ettari, ed \u00e8 attualmente studiato in dettaglio sia per la componente vegetale che per quella animale. \nL'area non rientra nella rete ecologica Natura 2000 o in aree protette ai sensi della L 394/91 e LRT 49/95.\nSIR.\nIl SIR \u00e8 dei migliori esempi toscani di tratti fluviali residui con alveo ampio, estesi greti ghiaiosi, formazioni ripariali autoctone in buono stato di conservazione e condizionamento antropico relativamente scarso.\nI principali elementi di criticit\u00e0 interni al sito sono: \nI principali elementi di criticit\u00e0 esterni al sito sono: \nLe principali misure di conservazione da adottare sono:\nIndicazioni per le misure di conservazione: \nGeomorfologia.\nIl Torrente Trasubbie nasce dal versante occidentale del Monte Buceto a quota circa 1.000\u00a0m e scende verso sudovest attraverso un sistema di alte colline prevalentemente costituite dalla formazione flysch argilloso calcarea dell'Eocene medio. \nCome l'affluente Trasubbino, che proviene dai Poggi di Faeta, \u00e8 caratterizzato da un tratto iniziale di intensa erosione e da un tratto medio e finale di sedimentazione e accumulo di alluvioni ghiaiosociottolose. In quest'ultimo l'alveo assume una conformazione a terrazzi pianeggianti di eccezionale ampiezza in cui si intrecciano i vari rami del torrente.\nLa tipologia ambientale prevalente \u00e8 data dal corso d'acqua ad alveo ampio con vegetazione pioniera dei greti sassosi e dei terrazzi fluviali, arbusteti e boschi ripariali; boschi di latifoglie e di sclerofille, arbusteti, seminativi e altri coltivi, pascoli e prati pascoli. Interessanti formazioni di gariga con l'endemica \"Santolina etrusca\" e nelle situazioni pi\u00f9 evolute \"Ampelodesmus mauritanicus\" e larghe distese lungo gli alvei fluviali. Altre tipologie ambientali rilevanti: seminativi e pascoli con vecchi alberi sparsi.\nGrandi quantit\u00e0 di ghiaia e ciottolame calcareo si sono qui accumulate in spesse e vaste bancate, formando un greto biancheggiante dall'aspetto di vera e propria fiumara mediterranea. Entrambi presentano un corso variabile e pluriramificato, soggetto a fasi ricorrenti di piena impetuosa durante l'autunno-inverno e di magra durante i mesi estivi. Il clima \u00e8 di tipo submediterraneo-subumido, presentando caratteristiche al limite fra quello tipico della vegetazione sclerofillica e quello della vegetazione decidua termofila delle colline interne. La piovosit\u00e0 media annua \u00e8 di circa 840\u00a0mm, mentre la temperatura si aggira intorno ai 13,8\u00a0\u00b0C.\nFauna.\nTra le specie animali presenti nell'area protetta ricordiamo, tra i rettili, la testuggine di Herman (\"Testudo hermanni\"); tra gli uccelli: l'occhione (\"Burhinus oedicnemus\"), nidificante, presente con un elevato numero di coppie; il biancone (\"Circaetus gallicus\"), presumibilmente nidificante in zone boscate prossime al sito, utilizzato come area di alimentazione; la ghiandaia marina (\"Coracias garrulus\"), presumibilmente nidificante. Ci sono anche importanti popolamenti di uccelli legati al mosaico di praterie, garighe, arbusteti e boscaglie ripariali.\nFlora.\nGli alvei del Trasubbie e del Trasubbino sono colonizzati da vegetazione pioniera erbaceo-arbustiva la cui composizione e struttura varia a \u201cmosaico\u201d a seconda dell'umidit\u00e0 del suolo e del suo grado di evoluzione pedogenetica, quindi sostanzialmente in funzione della distanza dal corso d'acqua.\nI terrazzi superiori, ossia quelli pi\u00f9 periferici e non interessati dalle piene ordinarie del torrente, hanno suoli stabilizzati e in essi si trovano alcuni tipi vegetazionali peculiari dei torrenti dell'area periamiatina. \nLaddove esiste una certa quantit\u00e0 di argilla nel suolo sono insediati degli arbusteti con marruca (\"Paliurus spina christi\"), ginestra odorosa (\"Spartium junceum\"), alaterno (\"Rhamnus alaternus\"), fillirea (\"Phillyrea latifolia\") e lentisco (\"Pistacia lentiscus\"). \nGli arbusteti lasciano per\u00f2 ampi spazi ad una peculiare tipologia di gariga \u201csavanoide\u201d dominata dai grandi ciuffi di \"Ampelodesmos mauritanicus\", una vigorosa graminacea localmente chiamata \u201csarracchio\u201d. Questa specie \u00e8 favorita dagli incendi e prelude alla formazione dell'arbusteto. Ivi sono anche caratteristici i pulvini di \"Euphorbia spinosa\".\nSui terrazzi inferiori, dove il suolo rimane pi\u00f9 primitivo e ciottoloso anche a causa delle piene che portano continuamente nuovo materiale, domina invece un tipo di gariga bassa a carattere pioniero, dominata da piccoli cespuglietti camefitici come \"Santolina etrusca\", \"Helichrysum italicum\", \"Satureia montana\", \"Micromeria graeca\", \"Teucrium montanum\" ed altre (associazione del \"Santolino etruscae-Saturejetum montanae\"). \nEsistono anche dei bei nuclei di saliceto arbustivo con \"Salix eleagnos\" e \"Salix purpurea\", collocati sui terrazzi inferiori disturbati frequentemente dalle piene ordinarie. \nPi\u00f9 rari sono invece i boschetti igrofili con frassino ossifillo e pioppi, in genere sulle sponde consolidate lontane dall'acqua corrente. \nNelle zone pi\u00f9 soggette ad inondazione, su suoli incoerenti sabbioso-limosi o ghiaiosi vicino all'acqua, ci sono tratti di greto senza vegetazione o con rade fitocenosi di specie erbacee (\"Dauco-Melilotion\"). \nNei punti umidi e nelle anse morte di alcuni rami laterali sono inoltre presenti frammenti di vegetazione acquatica con \"Nasturtium officinale\", \"Veronica anagallis-aquatica\", \"Lythrum salicaria\", \"Mentha aquatica\", \"Juncus articulatus\" e altre.\nDisseminati e variamente intercalati con la vegetazione naturale si trovano infine anche appezzamenti di pascolo ovino magri e pietrosi, e piccole aree di colture a perdere che una volta abbandonate si trasformano rapidamente in incolti aridi ricchi di specie.\nLa flora del biotopo \u00e8 molto diversificata ed ecologicamente eterogenea coesistendovi specie di ambienti aridi ed umidi, cos\u00ec come piante che risalgono l'asta fluviale dalla fascia costiera ed altre che discendono dal piano montano, forse per \u201cfluitazione\u201d dei semi. In questo senso l'alveo del Trasubbie rappresenta una sorta di singolare collegamento fra contingenti floristici normalmente attestati su piani altitudinali distanti.\nFra gli endemismi spicca l'asteracea \"Santolina etrusca\", specie ristretta all'area periamiantina, ben riconoscibile per l'habitus suffruticoso e i bianchi capolini tondeggianti che compaiono in luglio. Altro endemismo interessante \u00e8 \"Sesleria italica\", una graminacea che qui si trova disgiunta rispetto al suo areale principale nell'Appennino tosco-romagnolo. Fra le specie tendenzialmente litoranee che si trovano sull'arido greto troviamo \"Euphorbia barrelieri\", robusta pianta glaucescente e spesso arrossata e il vistoso papavero di mare (\"Glaucium flavum\"), una papaveracea dai grandi fiori gialli normalmente localizzata sulle arene marittime. \nNumerose sono le specie mediterranee di ambienti aridi fitogeograficamente notevoli, fra cui alcune asteracee \u201cspinose\u201d rare in Toscana come \"Notobasis syriaca\", \"Tyrimnus leucographus\", \"Cirsium italicum\", \"Carduus acicularis\" e \"Cynara cardunculus\", il carciofo selvatico.\nAd esse si aggiungono numerose altre entit\u00e0 interessanti quali \"Cephalaria leucantha\", \"Linum nodiflorum\", \"Geropogon glaber\", \"Fumana ericoides\", \"Teucrium montanum\", \"Cichorium pumilum\", \"Salvia virgata\", \"Antirrhinum latifolium\", \"Seseli tortuosum\", \"Ononis viscosa\", \"Torilis nodosa\", \"Bupleurum subovatum\", \"Melilotus sulcatus\", \"Dianthus sylvestris\", \"Allium amethystinum\", \"Allium rotundum\", \"Anchusa azurea\", \"Anchusa undulata\" ssp. \"hybrida\" e numerose altre. \nFra le specie un poco pi\u00f9 igrofile si trova il raro \"Trifolium michelianum\" e \"Myagrum perfoliatum\", una pianta di ambienti prativi coltivati. \nInfine deve essere menzionata la sempre maggiore diffusione di \"Polanisia dodecandra\", una specie nordamericana avventizia nei greti di numerosi corsi d'acqua italiani.\nBibliografia.\nC. Angiolini, M. Boddi, F. Frignani, M. Landi:\nDipartimento di Scienze Ambientali \u201cG. Sarfatti\u201d, Universit\u00e0 degli Studi di Siena;\nF. Selvi: Dipartimento di Biologia Vegetale, Universit\u00e0 degli Studi di Firenze."}
{"id": "1884487", "revid": "767487", "url": "https://it.wikipedia.org/wiki?curid=1884487", "title": "L'anima e il volto", "text": "\"L'anima e il volto (A Stolen Life)\" \u00e8 un film del 1946 diretto da Curtis Bernhardt.\nTrama.\nDue gemelle, Patricia e Kate, si innamorano dello stesso uomo, Bill, che alla fine sceglier\u00e0 Patricia e la sposer\u00e0, perch\u00e9 pi\u00f9 attraente, anche se meno dolce e sensibile di Kate. Per ragioni di lavoro Bill dovr\u00e0 assentarsi per lungo tempo, lasciando sola la giovane moglie. Le due sorelle tornano a frequentarsi, ma durante una gita in barca Patricia cade in acqua a causa di un forte temporale e annega. Al ritorno di Bill, Kate gli fa credere di essere Patricia, ma solo dopo aver scoperto che l'uomo non amava pi\u00f9 la sorella, la storia prender\u00e0 un'altra inattesa piega."}
{"id": "1884489", "revid": "599013", "url": "https://it.wikipedia.org/wiki?curid=1884489", "title": "Aleksandar Stojanovi\u0107", "text": "Carriera.\nInizia la carriera di professionista nel 1971 nelle file del Radni\u010dki Kragujevac, dove rimane fino al 1976, quando viene ingaggiato dalla Stella Rossa di Belgrado, dove rimane fino al 1983, vincendo tre campionati jugoslavi e la Coppe di Jugoslavia 1982.\nSi trasferisce quindi in Grecia, dove gioca dapprima all'Egaleo e poi al Diagoras.\nA met\u00e0 della stagione 1985-1986 rientra in Jugoslavia, al Vojvodina Novi Sad, dove chiude la carriera."}
{"id": "1884491", "revid": "287204", "url": "https://it.wikipedia.org/wiki?curid=1884491", "title": "Aleksandar Stojanovic", "text": ""}
{"id": "1884494", "revid": "1305772", "url": "https://it.wikipedia.org/wiki?curid=1884494", "title": "Goran Had\u017ei\u0107", "text": "Durante la guerra di indipendenza croata divenne presidente della Repubblica Serba di Krajina.\nDal 2004 \u00e8 stato ricercato per crimini di guerra e crimini contro l'umanit\u00e0 dal Tribunale penale internazionale per l'ex-Jugoslavia (ICTY), in relazione al coinvolgimento nelle azioni criminali guidate da Slobodan Milo\u0161evi\u0107 in Croazia dal giugno 1991 al dicembre 1993 con l'obiettivo dell'eliminazione forzata e permanente della popolazione non serba su un terzo del territorio della Croazia, e le persecuzioni e gli omicidi di croati e altri non-serbi, tra i quali le atrocit\u00e0 durante la battaglia di Vukovar.\nHad\u017ei\u0107 \u00e8 stato arrestato dalle autorit\u00e0 serbe il 20 luglio 2011 ed estradato poi al L'Aia due giorni dopo: era rimasto l'ultimo latitante dell'ICTY, dopo l'arresto di Ratko Mladi\u0107 due mesi prima.\nEsordi e vita politica.\nHad\u017ei\u0107 \u00e8 nato nel villaggio di Pa\u010detin, al tempo nella Repubblica Socialista di Croazia all'interno della Repubblica Socialista Federale di Jugoslavia.\nPrima della Guerra d'indipendenza croata, Had\u017ei\u0107 lavorava come magazziniere. Si interess\u00f2 alla politica sin da giovane entrando nel partito del regime, Lega dei Comunisti di Jugoslavia, per il quale nella primavera del 1990 \u00e8 eletto come assessore al comune di Vukovar. In seguito Had\u017ei\u0107 pass\u00f2 nel SDS scalando velocemente i vertici del partito.\nDurante la guerra.\nHad\u017ei\u0107 \u00e8 stato coinvolto nell'incidente dei Laghi di Plitvice alla fine di marzo del 1991, \"casus belli\" della guerra d'indipendenza croata\nIl 25 giugno 1991, un gruppo di serbi della Slavonia Orientale organizzarono un convegno (\"Velika Narodna Skupstina Slavonije Baranje i Zapadnog Srema\") dove decisero di costituire una Regione Autonoma Serba (SAO) della regione, la SAO Slavonia orientale, Baranja e Srem occidentale, per separare la regione dalla Repubblica di Croazia, che era ancora parte della Jugoslavia. Goran Had\u017ei\u0107 venne eletto come candidato a guidare il governo dell'ente.\nSuccessivamente la SAO si un\u00ec ad altre regioni, formando la Repubblica Serba di Krajina (RSK).\nIl 26 febbraio del 1992 l'assemblea della RSK sostitu\u00ec Milan Babi\u0107 alla carica di Presidente della Repubblica con Goran Had\u017ei\u0107. Babic venne sostituito perch\u00e9 rifiut\u00f2 il piano di pace proposto dal segretario di stato USA Cyrus Vance, su cui si era mostrato favorevole Slobodan Milo\u0161evi\u0107. Had\u017ei\u0107 mantenne la posizione fino al dicembre 1994.\nNel settembre 1993, quando le forze croate sferrarono l'Operazione Medak Pocket, Had\u017ei\u0107 invi\u00f2 un'urgente richiesta a Belgrado chiedendo armi, rinforzi ed equipaggiamenti. La richiesta venne ignorata dagli ufficiali di Belgrado, ma circa 4.000 paramilitari serbi guidati da Arkan giunsero a sostegno delle forze della RSK.\nNel febbraio del 1994 la presidenza di Had\u017ei\u0107 ebbe termine, Milan Marti\u0107 venne eletto presidente. Nel 1995 Had\u017ei\u0107 minacci\u00f2 la secessione della Slavonia dalla Krajina, a causa dei piani miranti ad unire la Krajina con la Republika Srpska\nDopo l'Operazione Tempesta dell'agosto 1995, una parte della Repubblica Serba di Krajina rimase fuori dal controllo del governo di Zagabria. Tra il 1996 e il 1997, Had\u017ei\u0107 divenne il Presidente del Governo della Provincia Autonoma Serba di Slavonia, Baranja e Srem Occidentale, sotto protettorato ONU (UNTAES); in seguito la regione \u00e8 stata pacificamente reintegrata nella Croazia ai sensi delle disposizioni dell'accordo di Erdut.\nHad\u017ei\u0107 si trasfer\u00ec quindi in Serbia come privato cittadino. Nel 2000 ha partecipato a Belgrado al funerale di Arkan, criminale di guerra ricercato dall'ICTY, definendolo un \"grande eroe\".\nAccuse ICTY, latitanza, arresto e morte.\nGoran Had\u017ei\u0107 \u00e8 stato accusato il 4 giugno 2004 dal Tribunale penale internazionale per l'ex-Jugoslavia di 8 capi d'accusa per crimini contro l'umanit\u00e0 (persecuzioni su base politica, razziale e religiosa, sterminio, omicidio, detenzione illegale, tortura, comportamento disumano, deportazione) e di 6 capi d'accusa per crimini di guerra (omicidio, tortura, crudelt\u00e0, distruzione ingiustificata di villaggi, distruzione o danneggiamento di istituzioni religiose e educative, saccheggio di propriet\u00e0 pubblica e privata), perpetrati dal 1991 al 1993.\nGoran Had\u017ei\u0107 viene indicato come il responsabile del massacro di Vukovar nel 1991, quando 264 persone, in maggioranza croati, vennero prelevate dall'ospedale della citt\u00e0 e uccise (una delle prime atrocit\u00e0 della guerra), nonch\u00e9 dei massacri di Dalj, Erdut, e Lovas. Deve affrontare anche l'accusa di essere coinvolto nei campi di concentramento di Staji\u0107evo, Begejci e Sremska Mitrovica, e nella distruzione indiscriminata di case e di edifici religiosi e culturali a Dalj, Erdut, Lovas, Tovarnik e Vukovar.\nNelle settimane successive, mentre stava per essere arrestato, Had\u017ei\u0107 scomparve dalla sua casa a Novi Sad, Serbia. Nel 2005, i media serbi iniziarono a riportare che egli potesse essere nascosto in un monastero Serbo Ortodosso ad Irig (Serbia) o a Bijela (Montenegro), o addirittura in Bielorussia.\nNenad \u010canak, il leader della Lega dei Socialdemocratici di Voivodina, ha sostenuto nel 2006 che Had\u017ei\u0107 era nascosto in un monastero da qualche parte nella regione di Fru\u0161ka Gora. Ci sono state alcune richieste affinch\u00e9 il processo Had\u017ei\u0107 fosse trasferito in Croazia o in Serbia, a seguito di un suo eventuale arresto.\nIl \"Rewards for Justice Program\" aveva offerto un premio fino a 5 milioni di USD per informazioni che portassero all'arresto di Had\u017ei\u0107\nmentre nel 2010, il Consiglio per la Sicurezza Nazionale del governo serbo, che nel 2007 aveva offerto una somma di \u20ac 250.000, aument\u00f2 la ricompensa per il suo arresto ad 1,4 milioni di dollari.\nHad\u017ei\u0107 \u00e8 stato anche incluso nella lista dei latitanti dell'Interpol.\nIl Consiglio dell'Unione europea ha bandito la famiglia di Had\u017ei\u0107 dall'UE.\nL'arresto di Had\u017ei\u0107 \u00e8 stato annunciato dalle autorit\u00e0 serbe il 20 luglio 2011, dopo che le voci sulla sua cattura si susseguivano da alcuni giorni. A seguito della cattura di Ratko Mladi\u0107, Had\u017ei\u0107 rimaneva l'ultimo latitante richiesto dal Tribunale penale internazionale per l'ex-Jugoslavia. La piena collaborazione delle autorit\u00e0 di Belgrado con l'ICTY costituiva una pre-condizione allo status di candidato all'ingresso nell'Unione Europea per il paese. Il 22 luglio il ministro della giustizia serbo Sne\u017eana Malovi\u0107 annunci\u00f2 la sua estradizione all'Aia.\nDurante lo svolgimento del processo, nel novembre 2014 gli fu diagnosticato un tumore al cervello in fase terminale. Tale evento costrinse la corte a sospendere il processo, dal momento che egli non era pi\u00f9 in grado di presenziare a causa degli effetti collaterali della chemioterapia. Non fu presa alcuna decisione in seguito alla volont\u00e0 dell'accusa di continuare il processo anche in sua assenza. Nell'aprile 2015 la corte ordin\u00f2 il suo rilascio provvisorio, e gli fu permesso di tornare in Serbia, dove mor\u00ec il 12 luglio 2016 all'et\u00e0 di 57 anni."}
{"id": "1884499", "revid": "287204", "url": "https://it.wikipedia.org/wiki?curid=1884499", "title": "National Hockey League 1990-1991", "text": "La stagione 1990-1991 \u00e8 stata la 74\u00aa edizione della National Hockey League. La stagione regolare inizi\u00f2 il 4 ottobre 1990 e si concluse il 31 marzo 1991, mentre i playoff della Stanley Cup terminarono l'11 maggio 1991. I Chicago Blackhawks ospitarono l'NHL All-Star Game presso il Chicago Stadium il 19 gennaio 1991. I Pittsburgh Penguins sconfissero i Minnesota North Stars nella finale di Stanley Cup per 4-2, conquistando il primo titolo nella storia della franchigia.\nIl 26 ottobre 1990 Wayne Gretzky divent\u00f2 il primo e unico giocatore nella storia della National Hockey League capace di superare quota 2.000 punti in carriera. Invece il 3 gennaio 1991 divent\u00f2 il settimo giocatore nella storia della lega ad aver segnato almeno 700 reti..\nIl 6 dicembre la NHL annunci\u00f2 in vista della stagione 1992-1993 due nuove franchigie, una canadese e una statunitense: gli Ottawa Senators e i Tampa Bay Lightning. I Minnesota North Stars riuscirono ad arrivare alle finali della Stanley Cup nonostante un record di vittorie inferiore al 50%, evento successo per la quindicesima volta nella storia della NHL.\nPre-season.\nNHL Entry Draft.\nL'Entry Draft si tenne il 16 giugno 1990 presso il BC Place Stadium di Vancouver, in Columbia Britannica. I Quebec Nordiques nominarono come prima scelta assoluta il giocatore canadese Owen Nolan. Altri giocatori rilevanti all'esordio in NHL furono Keith Primeau, Jarom\u00edr J\u00e1gr, Keith Tkachuk e Martin Brodeur.\nStagione regolare.\nClassifiche.\nPrince of Wales Conference.\nAdams Division\nPatrick Division\nClarence Campbell Conference.\nNorris Division\nSmythe Division\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nAl termine della stagione regolare le migliori 16 squadre del campionato si sono qualificate per i playoff. I Chicago Blackhawks si aggiudicarono il Presidents' Trophy avendo ottenuto il miglior record della lega con 106 punti.\nTabellone playoff.\nNel primo turno la squadra con il ranking pi\u00f9 alto di ciascuna Division si sfida con quella dal posizionamento pi\u00f9 basso seguendo lo schema 1-4 e 2-3, usufruendo anche del vantaggio del fattore campo. Il secondo turno determina la vincente divisionale, mentre il terzo vede affrontarsi le squadre vincenti delle Division della stessa Conference per accedere alla finale di Stanley Cup. Il fattore campo osservato nelle finali di conference e in finale di Stanley Cup fu determinato dai punti ottenuti in stagione regolare. Ciascuna serie, al meglio delle sette gare, segu\u00ec il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nStanley Cup.\nLa finale della Stanley Cup 1991 \u00e8 stata una serie al meglio delle sette gare che ha determinato il campione della National Hockey League per la stagione 1990-91. I Pittsburgh Penguins hanno sconfitto i Minnesota North Stars in sei partite e si sono aggiudicati la Stanley Cup per la prima volta della loro storia.\nPremi NHL.\nNHL All-Star Team.\nFirst All-Star Team\nSecond All-Star Team\nNHL All-Rookie Team"}
{"id": "1884506", "revid": "1089537", "url": "https://it.wikipedia.org/wiki?curid=1884506", "title": "Djuna Barnes", "text": "Gioc\u00f2 un importante ruolo nello sviluppo del linguaggio modernista inglese del XX secolo e fu una delle figure chiave negli anni venti e trenta dell'ambiente \"boh\u00e8mienne\" parigino dopo esserlo stato nel primo decennio del secolo al Greenwich Village.\nIl suo romanzo \"Nightwood\" (tradotto in italiano dapprima come \"Bosco di notte\" e successivamente come \"La foresta della notte\") \u00e8 diventato un \"cult\" nella produzione letteraria moderna, grazie anche all'introduzione scritta da T.S. Eliot. Il romanzo \u00e8 tutt'oggi conosciuto per la presenza di temi lesbici e il suo distintivo stile letterario. Sin dalla morte della Barnes, l'interesse per i suoi lavori \u00e8 cresciuto e molti dei suoi libri sono in ristampa.\nDal 1892 al 1912.\nDjuna Barnes nasce in una baita sulla Storm King Mountain nello Stato di New York. La sua nonna paterna, Zadel Turner Barnes, era una scrittrice, giornalista e suffragetta, che aveva un tempo ospitato un influente salotto letterario. Suo padre, Wald Barnes, era un compositore fallito, musicista e pittore. Sostenitore della poligamia, spos\u00f2 Elizabeth, la madre di Djuna, nel 1889."}
{"id": "1884508", "revid": "1543377", "url": "https://it.wikipedia.org/wiki?curid=1884508", "title": "Stati per uguaglianza di reddito", "text": "La lista di stati per uguaglianza di reddito \u00e8 basata sul coefficiente di Gini, secondo la Banca Mondiale. Questo coefficiente rappresenta il livello di distribuzione dei redditi; un coefficiente pari a 0 indica che i redditi sono uniformemente ripartiti per tutta la popolazione mentre un coefficiente pari ad 1 indica che l'intera ricchezza nazionale viene accentrata nelle mani di una sola persona.\nLa lista comprende una comparazione tra i redditi del decile (10%) e quintile (20%) pi\u00f9 ricchi verso il decile e quintile pi\u00f9 poveri."}
{"id": "1884510", "revid": "287204", "url": "https://it.wikipedia.org/wiki?curid=1884510", "title": "Goran Hadzic", "text": ""}
{"id": "1884513", "revid": "1100311", "url": "https://it.wikipedia.org/wiki?curid=1884513", "title": "Jakob Poulsen", "text": "Caratteristiche tecniche.\nPu\u00f2 essere schierato sia come terzino, quindi esterno basso, sia come esterno di centrocampo, prevalentemente sulla fascia destra.Giocatore dinamico,dispone di una buona tecnica di base che gli permettere di avere una discreta visione di gioco.\u00c8 dotato anche di un gran piede destro per provare le conclusioni da fuori area oppure i cross in mezzo.\nCarriera.\nClub.\nInizia la carriera professionistica nel 2001, con la maglia dell'Esbjerg, in Superligaen, la massima serie danese. Gioca una partita durante la Stagione 2001-2002, mentre nella successiva, con 19 presenze e 3 reti, \u00e8 uno dei punti cardine della squadra: prova ne sono le 32 presenze collezionate nelle stagioni 2003-2004 e 2004-2005, condite da 7 e 5 gol rispettivamente. Nella stagione 2005-2006 gioca 20 partite e segna 4 reti, prima del suo passaggio in Olanda con l', venendo utilizzato 7 volte. Nelle successive due stagioni segna 3 gol, con un totale di 57 presenze. Successivamente passa al Midtjylland, sempre in Danimarca.\nIl 23 giugno 2012 viene acquistato per 10 milioni di corone danesi dal Monaco, club militante in Ligue 2, con cui ottiene la promozione in massima divisione francese.\nIl 18 gennaio 2014 viene ceduto a titolo gratuito al Midtjylland, facendo cos\u00ec ritorno alla squadra danese.\nNazionale.\n\u00c8 stato nel giro della Nazionale danese Under-21, con la quale ha collezionato 16 presenze e la partecipazione agli Europei di categoria del 2006.\nLa sua prima presenza in Nazionale maggiore risale al 2009.\nStatistiche.\nPresenze e reti nei club.\n\"Statistiche relative al solo campionato\""}
{"id": "1884514", "revid": "729019", "url": "https://it.wikipedia.org/wiki?curid=1884514", "title": "Alfred Thayer Mahan", "text": "Come ufficiale della Marina degli Stati Uniti comand\u00f2 varie navi, tra cui l'incrociatore protetto USS \"Chicago\"; come docente e stratega le sue idee sul potere marittimo hanno influenzato il pensiero navale nel mondo. Congedato con il grado di \"captain\" (equivalente a capitano di vascello), venne promosso \"rear admiral\" (per l'epoca equivalente a contrammiraglio) all'atto del pensionamento. Continu\u00f2 l'insegnamento al War College dopo il ritiro dal servizio attivo.\nPensiero.\nLe idee del contrammiraglio Mahan stabilivano come una nazione potesse vincere su un'altra distruggendone la flotta e strangolandone i commerci attraverso un blocco navale. Per contro, la flotta pi\u00f9 debole poteva negare il confronto all'altra e rimanere una costante minaccia (il concetto di \"flotta in potenza\") impedendo all'altra di dividersi ed operare al meglio contro il traffico mercantile.\nQuesto concetto ha influenzato il comportamento delle marine russa e giapponese durante il conflitto del 1904 e la flotta tedesca nella prima guerra mondiale\nIl suo pensiero si concentrava sul ruolo del potere marittimo/navale. Egli affermava che vi fosse una contrapposizione tra le potenze continentali e quelle marittime sostenendo che le potenze marittime fossero per loro natura pi\u00f9 forti e in grado di affermarsi. I suoi studi partono essenzialmente dallo sviluppo della marina militare tra la fine del Seicento e l'inizio dell'Ottocento, ove si venivano a scontrare le allora grandi potenze coloniali: Francia e Gran Bretagna. Lo scontro pi\u00f9 aspro tra i due imperi coloniali avviene durante la guerra d'indipendenza americana.\nStudiando questa situazione Mahan nota come gli elementi geografici possano influire sul corso della storia portandolo ad alcune affermazioni. Essendo il mare l'elemento pi\u00f9 esteso sulla Terra, si creano su di esso delle rotte commerciali. Partendo dal presupposto che lo sviluppo del commercio \u00e8 essenziale in termini di aumento della potenza, e che il mare \u00e8 il mezzo pi\u00f9 veloce ed economico per il trasporto delle merci, allora uno stato avr\u00e0 interesse a sviluppare una flotta commerciale. Questo stesso stato dovr\u00e0 inoltre garantire la sicurezza della propria flotta commerciale attraverso una marina militare sufficiente ad evitare che le rotte vengano distrutte da eventuali minacce esterne. Mahan, volendo dimostrare che il mare \u00e8 l'unico mezzo per sviluppare la potenza, utilizza l'esempio della marina francese del 1700. Essa, sempre secondo Mahan, poteva benissimo sconfiggere la marina britannica considerando la sua superiorit\u00e0 numerica. La Francia, infatti, partecipava alla guerra di indipendenza americana al comando di 12 navi di linea e 5 fregate contro le 9 navi di linea britanniche. L'errore della Francia fu quello di investire contemporaneamente sia nelle forze di terra che nelle forze navali, non poteva essere sia una potenza marittima che una potenza continentale.\nMahan fu una sorta di precursore delle organizzazioni internazionali. Egli infatti affermava che una potenza \u00e8 in grado di affermarsi con le sole proprie risorse, vi era quindi necessit\u00e0 che il sistema internazionale si coalizzasse in organizzazioni internazionali. Ipotizzava un'unione tra gli Stati Uniti e la Gran Bretagna, perch\u00e9 essendo due potenze marittime potevano unirsi per condividere la conquista dei mari. Un concetto chiave \u00e8 che le potenze marittime si uniscono contrapponendosi a quelle continentali. Un esempio storico di questo concetto \u00e8 l'espansione russa (potenza continentale) tra il 1800 e il 1945, che si va a scontrare con Stati Uniti e Gran Bretagna (potenze marittime) che hanno stretto alleanza per contrastare quest'espansione. Mahan elabora il concetto di dottrina navale, cio\u00e8 la politica che gli stati perseguono in campo marittimo-militare. Per far s\u00ec che uno Stato possa avere una dottrina navale, esso deve possedere una marina militare consistente, ovviamente uno sbocco sul mare, un'adeguata capacit\u00e0 di proiezione, dei mezzi adeguati ed avere obbiettivi strategici da tutelare (come per esempio la sicurezza di zone esposte a rischio).\nMahan e il \"potere marittimo\".\nNel suo libro \"Influenza del potere marittimo sulla storia\", Mahan spiega la teoria del \"sea power\". Questa teoria si fonda su un nuovo approccio nel modo di studiare la storiografia marittima. Mahan critic\u00f2 gli storici suoi contemporanei perch\u00e9 essi concepivano la storia navale come semplici fatti marittimi, senza ragionare sulle ripercussioni storiche che questi stessi fatti producevano. Secondo Mahan, invece, la storiografia marittima doveva essere vista come una chiave di lettura dei contrasti sorti tra le nazioni e gli imperi. \u00ab\"La caratteristica principale che si delinea dall'analisi storica del potere marittimo \u00e8 l'antagonismo tra gli stati o le nazioni per ottenere il dominio, o il controllo del mare\"\u00bb. Il potere marittimo \u00e8 quindi, essenzialmente, una condizione bellica, se non altro perch\u00e9 obbliga uno dei due contendenti a impedire l'uso del mare all'altro.\nMahan afferma che le navi mercantili e da guerra hanno bisogno di punti d'appoggio in quei paesi verso le quali sono dirette, quindi vi \u00e8 la necessit\u00e0 da parte di una nazione marittima di ottenere porti o basi navali che offrano un rifugio sicuro.\nPer questo motivo l'ambizione al potere marittimo fa s\u00ec che una nazione eserciti una proiezione di potenza su vari territori, come \u00e8 avvenuto con la conquista di territori coloniali, per ottenere appoggi sicuri (porti e basi navali).\nAltri aspetti del pensiero di Mahan.\nL'ammiraglio americano, avendo sistematicamente analizzato la strategia navale, \u00e8 considerato il Clausewitz del mare. Ma perch\u00e9 Mahan, a differenza di Clausewitz, pensa allo spazio? \nMahan costruisce il suo pensiero attraverso lo studio degli antagonismi marittimi e coloniali provocati dalle grandi scoperte (in particolare la rivalit\u00e0 franco-britannica).\nIl termine \"Medio Oriente\" fu coniato da Mahan.\nMahan e la Gran Bretagna.\nMahan contrappone la perseveranza britannica ai cambiamenti della Francia, combattuta tra sogni coloniali e ambizioni continentali. Dal XVI al XIX secolo, l'Inghilterra mostra una notevole continuit\u00e0 nella sua politica: rendersi padrona degli oceani; impedire che il cuore del mondo (l'Europa) sia dominato da una delle grandi potenze del Continente (Francia di Luigi XIV).\nLa Gran Bretagna, dall'inizio del XVIII secolo (guerra di successione in Spagna 1701-14) alla seconda guerra mondiale, obbedisce a una visione geopolitica incentrata sul mare: si tratta in particolare di controllare tutti i fondamentali punti marittimi di passaggio, dal Mar Baltico alla Cina (Gibilterra, Citt\u00e0 del Capo, Suez, Aden, Hormuz, Singapore), innanzitutto per garantire la sicurezza dei collegamenti tra l'Inghilterra e l'impero delle Indie, gioiello della Corona britannica. Ogni guerra, ogni vittoria sono per l'Inghilterra l'occasione per estendere e consolidare questa rete di punti strategici.\nPer un americano quale \u00e8 Mahan, il dominio degli oceani da parte della potenza britannica costituisce un modello da imitare e da superare. Gli Stati Uniti della seconda met\u00e0 del XIX secolo, liberi da qualsiasi minaccia lungo le frontiere terrestri protette dall'Oceano Atlantico e dall'Oceano Pacifico, hanno alcune caratteristiche proprie di un'isola. Cos\u00ec come l'Inghilterra si trova tra l'Europa e il mare aperto, gli Stati Uniti stanno tra l'Europa e l'Asia. Inoltre gli Stati Uniti, all'indomani della guerra di Secessione e della ricostruzione, sono in piena ripresa economica e gi\u00e0 dalla fine del XIX secolo si segnalano come prima potenza industriale mondiale.\nMahan nell'attualit\u00e0: il caso dell'India.\nA 96 anni dalla morte, Mahan risulta ancora un importante autore, in quanto le sue teorie sono utilizzate per comprendere gli scenari attuali. A favore di questa affermazione \u00e8 la citazione apparsa nel 6\u00ba numero \"Oceano Nostro\" del 2009 della rivista \"Limes\": \u00abChiunque controlli l'Oceano Indiano domina l'Asia. Questo oceano \u00e8 la chiave dei Sette Mari. Nel XXI secolo, il destino del mondo sar\u00e0 deciso nelle sue acque\u00bb. Mahan, che aveva previsto l'odierna importanza dell'Oceano Indiano, definiva una triade di elementi necessari per una dottrina navale efficace: 1) La costruzione di una marina con capacit\u00e0 di proiezione oceanica. 2) Creazione di un sistema logistico di basi navali 3) Controllo delle comunicazioni marittime. Infatti la Dottrina marittima indiana, attualmente, si rif\u00e0 a queste regole, avendo modificato la propria strategia da semplice difesa delle frontiere marittime nazionali alla creazione di una flotta d'alto mare con capacit\u00e0 di proiezione oceanica. Mahan quindi, in certo modo, aveva previsto l'attuale corsa al controllo dell'Oceano Indiano. Negli anni novanta, quando il boom economico dell'India e il riarmo navale cinese caratterizzavano il contesto geopolitico, la marina indiana si svilupp\u00f2 a livello oceanico. L'India \u00e8 l'unico paese asiatico che possiede portaerei di grande portata (anche la Thailandia schiera una nave di questo tipo, ma di dimensioni assai ridotte). L'India aspira ad ottenere un ruolo globale in campo marittimo. Per quanto riguarda la creazione di basi navali, le maggiori preoccupazioni dell'India sono dettate dall'importanza strategica degli stretti di Hormuz e di Malacca, nei quali la marina indiana cerca approdi sicuri. La Cina, inoltre, gioca un ruolo importante nel terzo punto della triade: il controllo delle comunicazioni marittime indiane \u00e8 compromesso dalla \"string of pearl\" cinese, nella quale le singole \u201cperle\u201d sono porti e basi navali con forte influenza cinese che da Hormuz a Malacca minacciano (per motivazioni strategiche e commerciali) il ruolo indiano sulle rotte commerciali. Per ovviare a questo problema, l'India, sta avviando la costruzione del porto di Chah Bahar in Iran, per meglio controllare lo stretto di Hormuz, e del porto di Campal Bay nelle isole Nicobare per il controllo sullo stretto di Malacca.\nQuesta situazione dimostra quanto le teorie di Mahan influiscano sul presente e come potrebbero valere per gli scenari futuri. Se viene presa in considerazione la frase di Mahan \u00abil potere oceanico \u00e8 la chiave del dominio globale\u00bb, i principali attori che oggi agiscono sull'Oceano Indiano (Stati Uniti, India e Cina) potrebbero puntare al dominio di quest'ultimo per ottenere il conseguente dominio globale.\nIntitolazioni.\nNella storia della marina statunitense varie navi sono state intitolate allo studioso, mentre attualmente col nome di \"classe Mahan\" venne battezzata - poco prima della seconda guerra mondiale - una serie di cacciatorpediniere. L'Accademia navale di Annapolis gli ha inoltre dedicato una sala."}
{"id": "1884526", "revid": "339392", "url": "https://it.wikipedia.org/wiki?curid=1884526", "title": "Quintile (statistica)", "text": ""}
{"id": "1884527", "revid": "298229", "url": "https://it.wikipedia.org/wiki?curid=1884527", "title": "Teddy Tamgho", "text": "Biografia.\nDebutta sulla scena internazionale nel 2007, giungendo 4\u00ba ai campionati europei juniores, mentre l'anno seguente vince i campionati mondiali juniores. Nel 2010 conquista i campionati mondiali indoor a Doha stabilendo il record mondiale al coperto con la misura di 17,90 m.\nIl 6 marzo 2011 conquista la medaglia d'oro ai campionati europei indoor stabilendo con la misura di 17,92 m il nuovo primato mondiale al coperto.\nAll'aperto vanta un primato personale di 18,04 m, stabilito il 18 agosto 2013 ai campionati mondiali a Mosca. La misura ha consentito all'atleta francese di vincere il suo primo oro iridato.\n\u00c8 il quarto atleta nella storia del salto triplo ad aver superato la soglia dei 18 metri dopo il britannico Jonathan Edwards, con il record mondiale di 18,29 m, lo statunitense Christian Taylor con la misura di 18,21 m e lo statunitense Kenny Harrison con la misura di 18,09 m."}
{"id": "1884529", "revid": "104458", "url": "https://it.wikipedia.org/wiki?curid=1884529", "title": "Kirsten L. Clark", "text": ""}
{"id": "1884533", "revid": "29706125", "url": "https://it.wikipedia.org/wiki?curid=1884533", "title": "Decile", "text": ""}
{"id": "1884538", "revid": "1115371", "url": "https://it.wikipedia.org/wiki?curid=1884538", "title": "Stadio municipale Paulo Machado de Carvalho", "text": "Lo stadio municipale Paulo Machado de Carvalho (), pi\u00f9 noto come Pacaembu, \u00e8 uno stadio di San Paolo del Brasile.\nIl nome originale viene dal quartiere sanpaolense di Pacaembu, ma lo stadio fu in seguito ribattezzato in onore di Paulo Machado de Carvalho, capodelegazione della nazionale di calcio del che vinse il in Svezia.\nL'impianto \u00e8 di propriet\u00e0 della prefettura di San Paolo del Brasile e fu inaugurato il 27 aprile 1940 alla presenza del dittatore brasiliano Get\u00falio Vargas.\nEsso \u00e8 capace di spettatori e le sue dimensioni sono 104 m di lunghezza di 70 m di larghezza. Gi\u00e0 stadio di casa del Corinthians, fu abbandonato quando il club sfrutt\u00f2 l'occasione dei Mondiali di Brasile 2014 per ottenere un impianto di sua propriet\u00e0, l'Arena Corinthians.\nAncora oggi vengono disputate al suo interno alcune partite del campionato statale di Sao Paulo, il cosiddetto Paulista, e del Brasileir\u00e3o, il massimo campionato di calcio in Brasile. Di recente lo stadio \u00e8 stato utilizzato dalla nazionale di rugby del Brasile."}
{"id": "1884542", "revid": "17618774", "url": "https://it.wikipedia.org/wiki?curid=1884542", "title": "Associazione Italiana Amici del Presepio", "text": ""}
{"id": "1884547", "revid": "1522738", "url": "https://it.wikipedia.org/wiki?curid=1884547", "title": "Reietto", "text": ""}
{"id": "1884549", "revid": "1543377", "url": "https://it.wikipedia.org/wiki?curid=1884549", "title": "BatiBUS", "text": "BatiBUS \u00e8 un protocollo per bus di campo, sviluppato nel 1989 dal pool di aziende Merlin Gerin, Airelec, EDF e Landis &amp; Gyr (che successivamente fondarono il Batibus Club International).\nBatiBUS utilizza un doppino per collegare interfacce intelligenti, sensori ed attuatori, che compongono un sistema domotico. La connessione tra i dispositivi segue una topologia libera.\nAttualmente \u00e8 confluito, in seguito al processo di \"Convergenza\" (maggio 1999) con gli standard EIB ed EHS, nel nuovo standard KNX (Konnex) il quale si propone di diventare il sistema di riferimento europeo per la Domotica."}
{"id": "1884553", "revid": "1983214", "url": "https://it.wikipedia.org/wiki?curid=1884553", "title": "Stadio Ildo Meneghetti", "text": "Lo stadio Ildo Meneghetti (port. \"Est\u00e1dio Ildo Meneghetti\" ), anche detto dos Eucaliptos (\"Stadio degli Eucalipti\") \u00e8 un impianto calcistico di Porto Alegre, in Brasile.\nBench\u00e9 tuttora esistente, lo stadio non \u00e8 pi\u00f9 utilizzato dal 1969 per gare al pubblico, ed \u00e8 impiegato solo come campo d'allenamento; costruito nel 1931, aveva una capacit\u00e0 massima di persone.\nIl nome deriva da quello del suo progettista, l'architetto brasiliano Ildo Meneghetti, che fu anche presidente dello Sport Club Internacional."}
{"id": "1884563", "revid": "2015179", "url": "https://it.wikipedia.org/wiki?curid=1884563", "title": "Stadio Durival Britto e Silva", "text": "Lo stadio Durival Britto e Silva (port. \"Est\u00e1dio Durival Britto e Silva\" ), anche noto come Vila Capanema, \u00e8 il principale stadio del Paran\u00e1 Clube a Curitiba, in Brasile.\nLo stadio pu\u00f2 contenere persone ed \u00e8 intitolato alla memoria del colonnello Durival Britto e Silva, che fu presidente di un'importante compagnia ferroviaria del Paran\u00e1.\nStoria.\nIl nome Durival Britto e Silva \u00e8 un omaggio al commissario della rete di trasporto Paran\u00e1-Santa Catarina (RVPSC) al momento della costruzione dello stadio. Il soprannome Vila Capanema \u00e8 il precedente nome del quartiere dove si trova, oggi Jardim Bot\u00e2nico. \u00c8 stata una delle sedi della Coppa del Mondo del 1950, disputata in Brasile. \u00c8 stato costruito dal Clube Atl\u00e9tico Ferrovi\u00e1rio, che in seguito si \u00e8 fuso con il Brit\u00e2nia S.C. e la Palestra It\u00e1lia F.C., formando il Colorado Esporte Clube, che poi \u00e8 diventato il proprietario dello stadio. Nel 1989, una nuova fusione, questa volta Colorado si un\u00ec all'Esporte Clube Pinheiros e form\u00f2 il Paran\u00e1 Clube, proprietario dello stadio.\nIl terreno dove \u00e8 stato costruito era di propriet\u00e0 della VRPSC, una societ\u00e0 che ha contribuito a fondare il Clube Atl\u00e9tico Ferrovi\u00e1rio, attraverso i suoi dipendenti.\nDal 1971, c'\u00e8 stata una causa per il possesso dell'area. Il governo federale pass\u00f2 il diritto allo stato del Paran\u00e1, ma il municipio di Curitiba stava cercando di concludere un accordo per occupare l'area e costruire un centro amministrativo.\nIl 24 settembre 2018, il presidente Michel Temer ha firmato una Misura Provvisoria che ha concesso al Paran\u00e1 Clube il possesso di Durival Britto per un periodo di trent'anni, rinnovabile per un periodo uguale e a tempo indeterminato. La misura provvisoria, che ha forza di legge, ha messo fine alla disputa legale per il possesso della terra, che si era protratta per circa quattro decenni."}
{"id": "1884564", "revid": "3831", "url": "https://it.wikipedia.org/wiki?curid=1884564", "title": "Chioma di Berenice per le Migliori Acconciature Cinematografiche", "text": ""}
{"id": "1884565", "revid": "1305772", "url": "https://it.wikipedia.org/wiki?curid=1884565", "title": "Marco Trentacoste", "text": "I primi anni.\nNel 1990, comincia a suonare la chitarra. Per un breve periodo prende lezioni da un maestro, ma poi decide di continuare da autodidatta. Nel 1991, fa la sua prima esperienza lavorativa come commesso in un negozio di strumenti musicali a Milano, il Mayland. Nel 1992, Trentacoste parte in tour come tecnico delle chitarre e stage manager per il gruppo Death SS e segue tutto il tour dell'album 'Heavy Demons'. Tra il 1992 e 1993, lavora anche come tecnico per alcuni audio services italiani (Bell Music Service, Milano Music Service) e come roadie per il gruppo Extrema durante il tour di 'Tension At The Seams'. \nNel 1993, Trentacoste incomincia a lavorare come fonico dal vivo nel noto club milanese Rock Planet - locale, in cui si sono esibiti anche Jeff Buckley, Tiromancino, Negrita. Fino alla sua chiusura avvenuta nel maggio del 1995, Trentacoste rimane uno dei fonici del locale.\nNel 1995, Trentacoste incomincia la sua attivit\u00e0 di fonico da studio presso i Malib\u00f9 Studios di Milano e fino al 1997, rimane uno dei fonici fissi dello studio.\nCarriera.\nV.M.18.\nNel 1993, insieme al ex-membro dei Death SS Andrea Bariselli, Trentacoste fonda e produce i V.M.18 (noto gruppo musicale milanese di rock alternativo).\nNel 1996, i V.M.18 escono con il primo omonimo album sotto etichetta Crime Squad/Flying Records (la stessa degli Articolo 31 e molti altri artisti). Il gruppo, insieme a Trentacoste, suona in numerosi festival nazionali ed internazionali e diventa un punto di riferimento della scena rock e metal del periodo. Tra il 1994 e il 1997, i V.M.18 condividono il palco con Emerson, Lake &amp; Palmer, Litfiba, Clawfinger, Ritmo Tribale, Bluvertigo e nel 1996, suonano di supporto a Vasco Rossi, durante alcune tappe del tour di 'Nessun Pericolo Per Te'. Nell'estate del 1997, Trentacoste lascia il gruppo che a sua volta decide poi di non continuare.\nDeasonika.\nNel 1997, Trentacoste registra una demo per i Deasonika. Dal 2000 in poi, decide di seguire pi\u00f9 a fondo la band, partecipando alla scrittura di alcuni brani, producendo e curando i missaggi di tutti i quattro album realizzati dal gruppo. Nel 2001, dopo le registrazioni del primo album,'L'Uomo Del Secolo', Trentacoste entra a far parte della band come chitarrista / tastierista. Tra il 2002 e il 2007 i Deasonika, insieme a Trentacoste, fanno numerosi concerti e apparizioni televisive. Dopo l'uscita del secondo album 'Piccoli Dettagli Al Buio', i Deasonika suonano in apertura ad alcuni concerti di Placebo, Bloc Party e Belle and Sebastian e si esibiscono al Tora! Tora! festival (2004) e ad Arezzo Wave (2004). \nNel 2006, Trentacoste partecipa con i Deasonika alla 56\u00aa edizione del Festival di Sanremo con il brano \"Non dimentico pi\u00f9\" suonando il piano e la chitarra.\nNell'album Deasonika del 2006, il gruppo registra e firma la canzone 'Betrayal' insieme al leader dei Killing Joke Jaz Coleman. Trentacoste ne cura le registrazioni e la produzione.\nNel 2008, dopo la realizzazione di \"Tredicipose\", Trentacoste lascia i Deasonika.\nLe Vibrazioni.\nNel 2006, Trentacoste produce, cura i missaggi e le registrazioni dell'album certificato oro \"Officine meccaniche\".\nNel 2008, Trentacoste produce e cura i missaggi del live dvd e cd \"En vivo\" che contiene l'inedito 'Insolita' (canzone anche colonna sonora del film Colpo d'occhio. Successivamente Trentacoste si unisce alla band come chitarrista/tastierista e partecipa ai loro concerti come quinto elemento per tutto il tour di En vivo 2008.\nNel 2009, Trentacoste produce, cura i missaggi e le registrazioni dell'album Le strade del tempo, che viene anticipato dall'uscita del singolo Respiro.\nNell'estate del 2010, Trentacoste produce e cura i missaggi del singolo 'Invocazioni Al Cielo', canzone colonna sonora dei \"Mondiali 2010\" andati in onda su Sky Italia.\nLacuna Coil.\nNel 2008, Trentacoste cura i missaggi del dvd e cd live Visual Karma del gruppo Lacuna Coil.\nGiusy Ferreri.\nNel 2010, Trentacoste collabora con Giusy Ferreri producendo e mixando vari brani tratti dall'album Il mio universo. \nNel 2011, Trentacoste, in veste di chitarrista, accompagna la Ferreri sul palco della 61\u00aa edizione del Festival di Sanremo e presentano il brano 'Il mare immenso'.\nNel 2011, Trentacoste segue Giusy Ferreri nel \"Il mio universo tour\" come chitarrista e produttore musicale.\nNell'estate 2011 esce il singolo, 'Piccoli dettagli' (prodotto da Trentacoste) e si aggiudica il 1\u00ba posto delle Mtv summer hits 2011.\nKMFDM.\nNel 2016, Trentacoste collabora con la band industrial KMFDM curando tutti i missaggi dell'album 'Rocks: Milestones Reloaded'. \nTrentacoste produce anche 2 remix per il gruppo:'Amnesia - Marco Trentacoste Remix' e 'A Drug Against War - Marco Trentacoste Remix'. Trentacoste suona la chitarra e synth nelle tracce; 'Amnesia', 'A Drug Against War - Marco Trentacoste Remix', 'Free Your Hate', 'Amnesia - Marco Trentacoste Remix'.\nXie Tian Xiao (\u8c22\u5929\u7b11).\nNel 2017, Trentacoste produce, cura i missaggi e le registrazioni dell'album 'Na Bu Shi Wo' (\u90a3\u4e0d\u662f\u6211) 'That's not me' dell'artista rock cinese Xie Tian Xiao (\u8c22\u5929\u7b11). \nNel 2018, con l'album \"That's not me\" (\u90a3\u4e0d\u662f\u6211) dell'artista Xie Tian Xiao (\u8c22\u5929\u7b11), Trentacoste entra nelle nominations dei 28th Golden Melody Awards (\u91d1\u66f2\u734e) di Taiwan, nella categoria \"Best Vocal Recording Album\" come produttore ed mixer engineer.\nNel Dicembre del 2018, Xie Tian Xiao (\u8c22\u5929\u7b11) con l'album 'That\u2019s not me' (\u90a3\u4e0d\u662f\u6211) prodotto, registrato e mixato da Trentacoste, riceve un \"Golden Melody Award\" come 'Miglior Artista Cinese Rock del 2018'.\nAltri progetti e collaborazioni.\nAnni 90.\nNel 1992, Trentacoste lavora come tecnico delle chitarre e stage manager per il gruppo Death SS durante il tour di 'Heavy Demons'. \nTra 1992 e il 1993, Trentacoste lavora come tecnico delle chitarre per il gruppo Extrema durante il tour di 'Tension At The Seams'.\nNel 1993, Trentacoste entra a far parte del gruppo metal Abnegate.\nNel 1994, Trentacoste con gli Abnegate, registra come chitarrista l'album 'Insane Souls'. \nNel 1995, Trentacoste registra la prima demo del gruppo 'Sleep Of Right' che qualche mese dopo cambier\u00e0 nome in Lacuna Coil.\nTra il 1995 e il 1997, Trentacoste segue come fonico live alcuni concerti dei Karma, dei Sadist, e degli Extrema.\nNel 1996, Trentacoste non fa pi\u00f9 parte del gruppo degli Abnegate ma continua come produttore curando le registrazioni e i missaggi dell'album 'New Kernel'.\nNel 1997, Trentacoste suona con Paolo Martella, nel 'Dove Mi hai Portato? Tour'.\nNel 1997, Trentacoste produce e cura le registrazioni e i missaggi dell'album 'Mad in Italy' del gruppo Madbones.\nNel 1997, Trentacoste produce il remix della canzone 'Come Noi\" dell'artista Pino Scotto.\nNel 1998, Trentacoste insieme al team Clockwork, produce alcuni remix per Bluvertigo, Soerba.\nNel 1998, Trentacoste partecipa alla pre-produzione dell'album 'Bahamas\" del gruppo Ritmo Tribale.\nTra 1998 e il 1999, Trentacoste suona la chitarra e le tastiere con i Delta V per una parte del tour dell'album 'Spazio'.\nNel 1999, Trentacoste suona la chitarra e scrive alcuni brani contenuti nell'album 'Pi\u00f9 Simile A Me' di Paolo Martella. \nNel 1999, Trentacoste produce e registra l'album 'Silence' dei PWR.\nAnni 2000.\nNel 2000, Trentacoste suona con i Delta V nel tour dell'album 'Psycho Beat'.\nNel 2001, Trentacoste suona le chitarre in alcuni brani dell'album 'Monaco '74' del gruppo Delta V.\nNel 2001, Trentacoste produce, cura i missaggi e le registrazioni dell'album 'Sotto La Superficie' dei 'Magazzini Della Comunicazione'.\nNel 2002, Trentacoste segue i Delta V come fonico live nel tour di 'Monaco '74'. \nNel 2003, Trentacoste apre la societ\u00e0 editoriale Red Vision.\nNel 2003, Trentacoste produce, cura i missaggi e le registrazioni l'album 'Dentro' dei Malfunk, band capitanata da Marco Cocci.\nNel 2003, Trentacoste produce, cura i missaggi e le registrazioni di alcune delle canzoni dell'album omonimo della band File.\nNel 2004, Trentacoste cura i missaggi e le registrazioni dell'album 'Diaboliko' del gruppo Moravagine.\nTra il 2004 e il 2007, Trentacoste fa parte del progetto Rezophonic ed insieme a Mario Riso produce l'omonimo album. Il progetto in collaborazione con Amref vede la presenza di oltre settanta musicisti e ha come obiettivo la costruzione di pozzi d'acqua nel Kajado, in Africa. Grazie al progetto tra il 2006 ed il 2011 sono stai realizzati 120 pozzi, 3 scuole ed 12 cisterne per la raccolta d'acqua piovana.\nTra il 2004 e il 2007, Trentacoste produce, cura i missaggi e le registrazioni per il gruppo Emoglobe e ne realizza l'omonimo album.\nNel 2005, Trentacoste produce, cura i missaggi e le registrazioni dell'album 'Kuore Ribelle' del gruppo FFD.\nNel 2008, Trentacoste appare come 'guest guitarist' nello video 'Drammaturgia' del gruppo Le Vibrazioni. Nel video ci sono anche i cameo di Paolo Bonolis, Riccardo Scamarcio e Sabrina Impacciatore.\nNel 2008, Trentacoste suona come ospite della cantante L'Aura insieme ai Rezophonic alla 58\u00aa edizione del Festival di Sanremo.\nNel 2009, Trentacoste cura i missaggi e le registrazioni dell''Ep 2009' del gruppo Octopus (progetto parallelo del bassista delle Le Vibrazioni Marco Castellani).\nDal 2010 al 2015.\nNel 2010, Trentacoste cura i missaggi e le registrazioni del singolo dei Cavour 'Fenomeni'.\nNel 2010, Trentacoste produce, cura i missaggi e le registrazioni dell'album 'Mallory' del gruppo Mallory Switch.\nNel 2010, Trentacoste produce, cura i missaggi e le registrazioni del brano 'Tra l'amore e il male' di 'Nevruz'. Con il brano, il cantante si classifica al secondo posto nella quarta edizione di X Factor Italia 2010.\nNel 2010, Trentacoste produce, cura i missaggi e le registrazioni dell'album 'Due' del gruppo crossover This Grace.\nNel 2011, Trentacoste cura insieme a Roy Paci la produzione dell'album di debutto 'See You Downtown' dei See You Downtown.\nNel 2011, Trentacoste collabora con i Fluon (progetto di Andy dei Bluvertigo con [Pat Mastellotto dei King Crimson alla batteria), curando i missaggi del primo singolo 'Naked'.\nNel 2011, Trentacoste cura i missaggi dell'album 'Sola Cammino' di Grazia Negro.\nNel 2012, Trentacoste collabora come ingegnere del suono alle registrazioni dell'album 'Noi' di Eros Ramazzotti. Trentacoste registra le batterie di Josh Freese (Nine Inch Nails, A Perfect Circle, Guns N' Roses), i bassi di Paolo Costa e l'intera orchestra d'archi.\nNel 2012, Trentacoste cura i missaggi dell'album 'Antifa Riot' degli FFD. L'anno dopo firma e realizza insieme al produttore Michele Canova Iorfida, parte del trailer del film diretto da Nick Cave, \"Lawless\" e cura e registra i missaggi e registrazioni dell'album dei Corleone, \"Blaccahenze\". Sempre nel 2013 cura i missaggi del singolo di Roy Paci &amp; Aretuska \"Fino alla fine del mondo\" e dell'omonimo album dei Neracruz.\nNel 2013, Trentacoste suona la chitarra nel brano 'Amalfi', singolo del gruppo belga Hooverphonic. \nNel 2013, Trentacoste produce e suona nel remix 'This is Our Revoltion' della band di Los Angeles Living Dead Lights.\nNel 2014, Trentacoste produce, cura i missaggi e le registrazioni del primo Ep 'Colour' della band palermitana Hysterical Sublime.\nNel 2014, Trentacoste produce e firma il remix del brano 'Along with you - Trentacoste Remix' dei Dope Stars Inc..\nNel 2014, Trentacoste produce e firma il remix del brano 'Babi Yar - Trentacoste Remix' degli Adam Carpet.\nNel 2014, Trentacoste insieme all'amico DJ Aladyn forma il progetto The Spooky Scientists[3] e reinterpretano 'Insight' dei Joy Division insieme a Mog, leader degli Emoglobe.\nNel 2014, Trentacoste cura i missaggi del primo album 'Dove Andrai' del gruppo I Paradisi.\nDal 2015 ad oggi.\nNel 2015, Trentacoste cura il missaggio del singolo del primo album da solista del cantante Victor Love, 'Bitchcraft'.\nNel 2016, Trentacoste, insieme a Lorenzo Calzavara, firma e realizza parte della musica contenuta nel corto della campagna pubblicitaria 'The Dyneema Project'.\nNel 2017, Trentacoste produce alcune canzoni per 'I Giardini di Chernobyl'.\nNel 2018, Xie Tian Xiao (\u8c22\u5929\u7b11) riceve un Golden Melody Award come 'Miglior Artista Cinese Rock del 2018' con l'album 'That\u2019s not me' (\u90a3\u4e0d\u662f\u6211) prodotto, registrato e mixato da Trentacoste.\nAltro.\nTrentacoste suona la chitarra e i sintetizzatori in maggior parte dei dischi che produce.\nVita privata.\nNel 2018 Trentacoste si \u00e8 trasferito da Milano a Londra, nel Regno Unito\nDiscografia.\nXie Tian Xiao (\u8c22\u5929\u7b11)\nKMFDM\nLacuna Coil\nLe Vibrazioni\nDeasonika\nGiusy Ferreri\nEros Ramazzotti\nRezophonic\nDelta V\nPaolo Martella\nBluvertigo\nSoerba\nV.M.18 (gruppo musicale)"}
{"id": "1884567", "revid": "120801585", "url": "https://it.wikipedia.org/wiki?curid=1884567", "title": "Stadio Adelmar da Costa Carvalho", "text": "Lo stadio Adelmar da Costa Carvalho (port. \"Est\u00e1dio Adelmar da Costa Carvalho\"), conosciuto anche come Ilha do Retiro, \u00e8 uno stadio sportivo situato a Recife, in Brasile.\nEsso \u00e8 di propriet\u00e0 dello Sport Club do Recife."}
{"id": "1884572", "revid": "36426", "url": "https://it.wikipedia.org/wiki?curid=1884572", "title": "Battiloro", "text": "Il battiloro era una persona la cui professione consisteva nel \"battere\" con un enorme martello l'oro, riducendolo ad una sottilissima lamina in foglia (foglia d'oro); inserendo un grano d'oro in mezzo a due pelli animali e battendo energicamente sulle stesse, riduceva l'oro o l'argento in lamine di pochi micron di spessore. L'oro, in particolare, essendo il metallo pi\u00f9 malleabile, si presta molto ad essere ridotto in lamine molto sottili. Alcuni poi facevano delle strisce sottilissime che venivano avvolte ai fili di lana o di seta, per essere impiegate nella produzione di tessuti di lusso (per lo pi\u00f9 destinati a parati sacri, essendo l'uso privato strettamente regolato dalle leggi suntuarie) e arazzi. \nUn celebre battiloro palermitano fu Giuseppe D'Alesi, che fu a capo della rivolta del 1647. A lui Giuseppe Biscontini dedic\u00f2 un dramma in quattro atti\nOggigiorno questo processo viene realizzato industrialmente con macchinari per la laminazione di oro, argento e leghe non preziose, come il similoro."}
{"id": "1884573", "revid": "287204", "url": "https://it.wikipedia.org/wiki?curid=1884573", "title": "VIA Nano", "text": "Con il nome VIA Nano, viene indicato il nome commerciale del processore Isaiah sviluppato da VIA Technologies come successore del famoso C7 destinato all'impiego in soluzioni di fascia economica e dimensioni molto ridotte, originariamente annunciato nel corso del 2004 e atteso sul mercato nel terzo trimestre del 2008 sia per sistemi desktop, sia mobile, come concorrente del pi\u00f9 famoso Intel Atom.\nCaratteristiche tecniche.\nPer essere pi\u00f9 precisi, Isaiah indica il core del processore VIA Nano, che secondo il produttore offrir\u00e0 prestazioni fino a 4 volte superiori rispetto al predecessore, a fronte di un consumo medio molto simile, grazie anche al processo produttivo a 65 nm (sviluppato da Fujitsu) e alla dimensione del die di soli 60\u00a0mm\u00b2, assemblato in un package tipo nanoBGA, per un totale di 94 milioni di transistor; \u00e8 chiaro quindi come il nuovo prodotto porter\u00e0 con s\u00e9 un ottimo rapporto prestazioni/watt, grazie soprattutto ad una nuova tecnologia di risparmio energetico (chiamata \"PowerSaver\") che consentir\u00e0 di spegnere quasi tutto il processore (93 milioni di transistor su 94 milioni totali), raggiungendo un consumo minimo di 100\u00a0mW.\nUn punto debole delle architetture sviluppate da VIA, infatti, \u00e8 sempre stato rappresentato dal processore, non all'altezza in termini di capacit\u00e0 di elaborazione rispetto a quanto messo a disposizione da soluzioni Intel e AMD destinate agli stessi ambiti di utilizzo.\nIl 23 gennaio 2008 Centaur Technology, una sussidiaria di VIA specializzata nell'architettura e nello sviluppo di processori x86, ha annunciato le specifiche tecniche ufficiali di tali nuove soluzioni. L'architettura base, per la prima volta, sar\u00e0 di tipo superscalare out-of-order ad \"esecuzione speculativa\" a 64 bit; si tratta dello stesso approccio utilizzato anche da Intel e AMD per le proprie soluzioni e consente di eseguire elaborazioni (appunto \"out of order\") su dati che potranno venir utilizzati dalle istruzioni che devono ancora venir processate dalla CPU. Le precedenti generazioni di processori VIA erano di tipo in-order, ed era proprio questo il maggiore limite di tali soluzioni quando venivano confrontate con quelle dei concorrenti, sebbene tale caratteristica favorisse il contenimento del consumo energetico. Il nuovo processore fornir\u00e0 funzionalit\u00e0 \"macro-fusion\" e \"micro-fusion\" nonch\u00e9 sofisticate funzioni di branch prediction per una maggiore efficienza energetica e migliori prestazioni.\nNel processore sar\u00e0 presente anche un'unit\u00e0 dedicata all'accelerazione crittografica, che comprende \"dual quantum random number generator\", un \"AES Encryption Engine\", NX-bit, e \"hashing SHA-1\" e \"SHA-256\".\nInizialmente il BUS dovrebbe essere a 800\u00a0MHz, ma in un secondo tempo \u00e8 previsto anche l'arrivo di versioni con BUS fino a 1333\u00a0MHz e integranti il supporto alle istruzioni SSE4 per l'ottimizzazione delle prestazioni multimediali. La dotazione di cache prevede una L1 da 128 KB divisa di 2 blocchi da 64 KB, rispettivamente le istruzioni ed i dati, e una cache L2 da 1 MB di tipo esclusivo, associativa a 16 vie.\nIl processore VIA Nano \u00e8 compatibile \"pin to pin\" con le piattaforme basate sul predecessore C7, e dato che condivide con tale soluzione anche lo stesso livello di dissipazione termica, anche il dissipatore passivo utilizzato dalla precedente generazione potr\u00e0 venire riutilizzato; tali caratteristiche consentiranno ai produttori di sostituire semplicemente il processore nei sistemi progettati per la precedente generazione, abbattendo i costi di produzione.\nI consumi massimi cui si \u00e8 appena accennato dovrebbero essere di circa 35 W per la soluzione con clock da 2\u00a0GHz e voltaggio di 1,15 V, e scendere fino a 25 W per le soluzioni con clock inferiori; esister\u00e0 anche una particolare versione a basso consumo con clock da 1\u00a0GHz e tensione di alimentazione inferiore a 1 V.\nInfine, VIA ha assicurato che il nuovo progetto risponde a tutte le specifiche della direttiva RoHS a favore dell'ambiente e di una tecnologia eco-sostenibile.\nVersioni dual core di Nano.\nVerso la fine di novembre 2008 VIA ha annunciato di avere in progetto anche una versione dual core del processore Nano, che potrebbe arrivare sui mercati nel corso del 2010. Al momento non \u00e8 noto alcun dettaglio tecnico a parte il fatto che sar\u00e0 retrocompatibile con le piattaforme in grado di ospitare la prima versione di questo processore.\nModelli attesi sul mercato.\nInizialmente VIA render\u00e0 disponibili 2 versioni di processori Nano: la serie di processori VIA Nano \"L\" per i sistemi desktop e mobile di fascia economica e la serie \"ultra low voltage\" U per i desktop di dimensioni compatte ed i dispositivi ultra mobile:"}
{"id": "1884574", "revid": "7", "url": "https://it.wikipedia.org/wiki?curid=1884574", "title": "Le Avventure di Rin Tin Tin", "text": ""}
{"id": "1884577", "revid": "3831", "url": "https://it.wikipedia.org/wiki?curid=1884577", "title": "Chioma di Berenice per il Miglior Trucco Cinematografico", "text": ""}
{"id": "1884580", "revid": "599013", "url": "https://it.wikipedia.org/wiki?curid=1884580", "title": "\u0160achtersk", "text": ""}
{"id": "1884581", "revid": "729019", "url": "https://it.wikipedia.org/wiki?curid=1884581", "title": "Castello di Calepio", "text": "Il castello di Calepio \u00e8 un castello situato nell'omonima localit\u00e0 in Valcalepio, in Provincia di Bergamo.\nStoria.\nL'origine del castello risale all'anno 1430, come riportato da un'incisione sull'arco d'ingresso. \nIl maniero, inserito nel borgo medievale del paese di Calepio (fuso nel 1927 nel comune di Castelli Calepio, ma tuttora \u00e8 parrocchia Arcipresbiterale indipendente e centro del Vicariato) tuttora perfettamente conservato, venne edificato al posto di un precedente fortilizio che, distante poche decine di metri in direzione nord-est, fu distrutto dagli attacchi di Niccol\u00f2 Piccinino nel 1428 e da successivi scontri nel 1437. I ruderi di questo rimasero visibili fino al XIX secolo, epoca in cui Gabriele Rosa ne diede un'esaustiva descrizione: si trattava di una struttura di dimensioni pi\u00f9 ridotte e collocata su un promontorio con burroni che lo cingevano su tre dei quattro lati del perimetro.\nNel contesto dei suddetti scontri, inseriti nelle lotte tra Milano e Venezia, la famiglia Martinengo, proprietaria dell'antica fortezza e di gran parte dei territori della zona, prese le parti della Serenissima Repubblica di Venezia ricevendo, una volta terminate le lotte con la vittoria dei veneziani, sia l'autorizzazione e l'aiuto economico per la ricostruzione del castello, sia l'investitura feudale delle terre della Val Calepio, assumendo quindi il nome di \"Conti di Calepio\".\nIl capostipite del ramo calepino della famiglia fu il conte Trussardo, che diede il via ai lavori del maniero. Inizialmente la struttura fu impostata unicamente per scopi difensivi per trasformarsi poi, con continue aggiunte e modifiche apportate nei secoli, in dimora signorile. Gli interventi maggiori vennero eseguiti tra il XVII ed il XVIII secolo che, cominciati dal conte Orazio da Calepio, videro l'aggiunta di numerose stanze e giardini.\nNel 1842, in seguito alla morte dell'ultimo discendente del casato, l'intera struttura venne donata all'Ente Ospizio Calepio che si prendeva cura delle ragazze dei paesi del circondario appartenenti ai ceti meno abbienti.\nQuesto ente in seguito, mutate le condizioni sociali ed economiche degli abitanti a partire dalla seconda met\u00e0 del XX secolo, abbandon\u00f2 la sua missione originale per occuparsi della valorizzazione del castello, promuovendo interventi di recupero ed iniziative culturali, tra cui quella dedicata ad Ambrogio Calepio (figlio del fondatore Trussardo I), inventore del primo dizionario latino (detto Calepino).\nStruttura.\nIl maniero \u00e8 posto in ottima posizione panoramica sulla valle del fiume Oglio, la quale forma una scarpata che delimita il lato sud della struttura. La parte ovest \u00e8 anch'essa difesa naturalmente da Cimavalle, mentre gli altri due lati, Nord ed Est, sono invece protetti da un profondo fossato.\nTutto il perimetro \u00e8 delimitato da una cinta muraria costituita da pietre di piccole dimensioni con una merlatura guelfa, pi\u00f9 tardi sostituita o integrata con una a coda di rondine quando il maniero divenne residenza signorile.\nIl lato a nord possiede alle due estremit\u00e0 altrettante torri: una di piccole dimensioni ed un'altra a base quadrata, probabilmente gi\u00e0 esistente prima della costruzione del castello e successivamente integrata in esso, che \u00e8 posta a fianco dell'ingresso, a cui si accedeva tramite un ponte levatoio.\nA fianco di quest'ultima se ne trova un'altra, anch'essa antecedente al 1430 ed inizialmente esterna al castello. Parzialmente distrutta dagli scontri della prima met\u00e0 del XV secolo, a partire dal 1433 venne utilizzata come cappella dedicata a San Maurizio ed integrata al resto della struttura durante gli interventi strutturali attuati nella prima met\u00e0 del XVII secolo.\nQuesti riguardarono anche l'ampliamento delle mura e l'aggiunta di una nuova ala posta a nord-est a scopo residenziale, nella quale si trovano sia camere con decorazioni ed affreschi di Luigi Deleidi (detto \"il Nebbia\") e tappezzerie francesi, sia un porticato a colonne.\nAltri importanti interventi interessarono la zona a Sud-Est che venne dotata di contrafforti nell'area perimetrale, al fine di dotarla di due grandi giardini all'italiana, ed una nuova cappella dedicata all'Angelo Custode ed a San Celestino Martire. Quest'ultima, ricavata da uno spazio tra il ponte levatoio ed il portone, venne costruita tra il 1693 ed il 1695 ed al proprio interno vi venne collocato il corpo di San Celestino Martire, da poco scoperto nelle catacombe romane e precedentemente custodito in modo provvisorio presso il vicino Castello di Trebecco.\nNell'attuale struttura si possono ammirare anche decorazioni di alta qualit\u00e0 in stile rococ\u00f2 e neoclassico risalenti rispettivamente al XVIII ed al XIX secolo, tra cui gli stucchi attribuibili a Muzio Camuzio e gli affreschi di Innocenzo Carloni. Al centro del cortile inoltre fa bella mostra di s\u00e9 la statua del fondatore Trussardo da Calepio."}
{"id": "1884582", "revid": "1305772", "url": "https://it.wikipedia.org/wiki?curid=1884582", "title": "Sokol'niki", "text": "Sokol'niki pu\u00f2 riferirsi a:"}
{"id": "1884584", "revid": "122608917", "url": "https://it.wikipedia.org/wiki?curid=1884584", "title": "Parco della Memoria e della Pace", "text": "Il parco della Memoria e della Pace sorge nella frazione di Fondotoce di Verbania sul luogo in cui il 20 giugno 1944 i nazisti fucilarono 43 partigiani.\nQuest'area monumentale occupa circa 16000 m\u00b2 ed \u00e8 dedicata alla Resistenza.\nIl complesso \u00e8 stato realizzato su progetto dell'architetto Alessandro Minali tra il 1962 e il 1964. Un'alta croce, simbolo di sacrificio, domina il luogo nei pressi di un lungo muro che reca incisi oltre 1200 nomi di partigiani caduti nelle attuali province di Novara e del Verbano-Cusio-Ossola.\nUna lapide elenca i cittadini di origine ebraica trucidati dai nazisti sul Lago Maggiore.\nDavanti alla croce \u00e8 collocata anche un'urna di granito che contiene ceneri umane provenienti dal campo di concentramento di Mauthausen-Gusen. Viene anche conservata una scultura in rame, donata dai partigiani sovietici della Georgia che militavano nei ranghi della Resistenza italiana."}
{"id": "1884585", "revid": "3831", "url": "https://it.wikipedia.org/wiki?curid=1884585", "title": "Dio scimmia urlatrice", "text": ""}
{"id": "1884586", "revid": "36426", "url": "https://it.wikipedia.org/wiki?curid=1884586", "title": "Palazzo di Giustizia della Spezia", "text": ""}
{"id": "1884589", "revid": "536103", "url": "https://it.wikipedia.org/wiki?curid=1884589", "title": "Virum", "text": "Virum \u00e8 una cittadina della Danimarca, della regione Hovedstaden, del comune di Lyngby-Taarb\u00e6k."}
{"id": "1884594", "revid": "36426", "url": "https://it.wikipedia.org/wiki?curid=1884594", "title": "Chiesa di Santo Stefano di Marinasco", "text": ""}
{"id": "1884595", "revid": "104458", "url": "https://it.wikipedia.org/wiki?curid=1884595", "title": "Corinne Imlig", "text": "Biografia.\nAttiva in gare FIS dal febbraio del 1995, la Imlig in Coppa Europa esord\u00ec il 1\u00ba febbraio 1996 nella discesa libera di Innerkrems (57\u00aa) e ottenne le sue uniche vittorie, nonch\u00e9 primi podi, il 16 e 17 dicembre 1999 a Livigno in supergigante. Alla fine di quella stagione 1999-2000 risult\u00f2 4\u00aa nella classifica generale e vinse quella di supergigante.\nDebutt\u00f2 in Coppa del Mondo nella discesa libera di Altenmarkt-Zauchensee del 15 gennaio 2000, giungendo 24\u00aa, e appena due mesi dopo, il 5 marzo, ottenne la sua unica vittoria nel circuito, nonch\u00e9 unico podio, precedendo nella discesa libera di Lenzerheide Petra Haltmayr (seconda) e Olesja Alieva e Renate G\u00f6tschl (terze a pari merito).\nIl 28 gennaio 2003 colse Meg\u00e8ve in discesa libera il suo ultimo podio in Coppa Europa (2\u00aa) e il 2 marzo successivo disput\u00f2 a Innsbruck la sua ultima gara di Coppa del Mondo, un supergigante che non port\u00f2 a termine. Si conged\u00f2 dal Circo bianco in occasione dello slalom gigante FIS di Arosa del 10 aprile dello stesso anno; in carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nCoppa Europa.\nCoppa Europa - vittorie.\nLegenda:\nSG = supergigante"}
{"id": "1884596", "revid": "1793900", "url": "https://it.wikipedia.org/wiki?curid=1884596", "title": "Altenmarkt-Zauchensee", "text": "Altenmarkt-Zauchensee \u00e8 una stazione sciistica situata nel comune austriaco di Altenmarkt im Pongau, nel distretto di Sankt Johann im Pongau (Salisburghese), parte del comprensorio sciistico Ski amad\u00e9. Deve il nome al comune di Altenmarkt im Pongau e al lago Zauchensee.\n\u00c8 nota principalmente per lo sci alpino; ha ospitato i Mondiali juniores del 2007 e numerose tappe della Coppa del Mondo, della Coppa Europa e dei Campionati austriaci. Numerose anche le competizioni di freestyle organizzate ad Altenmarkt-Zauchensee, tra le quali i Mondiali del 1993 e numerose tappe della Coppa del Mondo, della Coppa Europa e dei Campionati austriaci."}
{"id": "1884599", "revid": "22356", "url": "https://it.wikipedia.org/wiki?curid=1884599", "title": "Borhyaena", "text": "La boriena (gen. Borhyaena) \u00e8 un mammifero marsupiale estinto appartenente agli sparassodonti, fossile del Miocene inferiore (circa 18 - 16 milioni di anni fa) del Sudamerica. \nDescrizione.\nLa ricostruzione pi\u00f9 nota di questo animale lo mostra come qualcosa di simile a un orso dalla coda lunga, di grandi dimensioni e dalla corporatura massiccia. In realt\u00e0, le stime del peso di \"Borhyaena \"(Argot 2003) indicano un animale di circa 19-29 kg, l'equivalente di una piccola iena o di un lupo, o di un grande tilacino. Tuttavia il robusto cranio, con le sue ampie arcate zigomatiche, indica una massa sproporzionatamente elevata di muscolatura del cranio e del collo; pertanto, le stime di massa per l'intero animale sulla base delle sole proporzioni del cranio (e assumendo proporzioni del corpo simili a quelli dei mammiferi carnivori esistenti) hanno dato a \"Borhyaena \"una massa di circa 74 kg (Van Valkenburgh 1985, 1987). La possente muscolatura del collo suggerisce una capacit\u00e0 di trasportare carichi pesanti.\nUna mano parzialmente o completamente digitigrada, brevi artigli smussati, arti anteriori limitati a un movimento parasagittale e dotati di una ridotta muscolatura distale indicano che \"Borhyaena \"era un animale terricolo e corridore. Tuttavia, le sue membra non erano cos\u00ec allungate come quelle dei predatori corridori attuali. In precedenza descritto come plantigrado, ci\u00f2 che \u00e8 noto della morfologia della caviglia e degli arti anteriori dimostrerebbero che \"Borhyaena \"era pi\u00f9 probabilmente digitigrado anche negli arti posteriori (Argot 2003).\nClassificazione.\n\"Borhyaena \"venne descritto inizialmente nel 1887 da Florentino Ameghino, sulla base di resti fossili ritrovati in Patagonia in terreni del Miocene inferiore. La specie tipo, e anche la pi\u00f9 conosciuta, \u00e8 Borhyaena tuberata, rinvenuta in seguito anche in Cile (Marshall, 1990). Un'altra specie, B. macrodonta, venne descritta inizialmente nel 1902 da Ameghino in un genere a s\u00e9 stante, Pseudoborhyaena, e solo in seguito venne attribuita al genere \"Borhyaena \"(Marshall, 1978).\n\"Borhyaena \"\u00e8 il genere eponimo della famiglia dei borienidi, un gruppo di mammiferi metateri (probabilmente marsupiali) che si svilupparono nel corso del Cenozoico in Sudamerica, quando il continente era rimasto isolato dal Nordamerica. \"Borhyaena\", per le caratteristiche della dentatura, ricorda i creodonti, un gruppo di carnivori dei continenti settentrionali, con i quali tuttavia non \u00e8 imparentato. Altri borienidi sono \"Nemolestes\", \"Australohyaena\", \"Fredszalaya \"ed \"Eutemnodus\".\nPaleoecologia.\n\"Borhyaena\", bench\u00e9 fosse un animale digitigrado e probabilmente pi\u00f9 veloce degli altri predatori del suo habitat, non doveva essere un eccellente corridore (a causa degli arti pi\u00f9 brevi rispetto a quelli degli attuali mammiferi predatori corridori). Ci\u00f2, tuttavia, non doveva essere un problema: quasi tutte le potenziali prede di \"Borhyaena \"(che includevano xenartri, astrapoteri, notoungulati e grandi roditori) non erano corridori: nella fauna del Miocene inferiore patagonico, solo i litopterni proteroteridi e macrauchenidi possono essere considerati corridori (Argot 2004)."}
{"id": "1884601", "revid": "287204", "url": "https://it.wikipedia.org/wiki?curid=1884601", "title": "868 Lova", "text": "868 Lova \u00e8 un asteroide della fascia principale del diametro medio di circa 52,47\u00a0km. Scoperto nel 1917, presenta un'orbita caratterizzata da un semiasse maggiore pari a 2,7055966\u00a0UA e da un'eccentricit\u00e0 di 0,1471014, inclinata di 5,83274\u00b0 rispetto all'eclittica.\nL'origine del suo nome \u00e8 sconosciuta."}
{"id": "1884602", "revid": "729019", "url": "https://it.wikipedia.org/wiki?curid=1884602", "title": "Zirona Piccola", "text": "Zirona Piccola (in croato \"Drvenik Mali\") \u00e8 un'isola della Dalmazia, in Croazia. L'isola appartiene all'arcipelago di Tra\u00f9 e fa parte delle isole dalmatine centrali (\"Srednjodalmatinski\"). Amministrativamente \u00e8 inclusa nella regione spalatino-dalmata. La popolazione dell'isola ammontava nel 2011 a 87 abitanti, suddivisi nei piccoli abitati di Bora (\"Borak\"), Rina Grande o Vella Rina (\"Vela Rina\"), Zirona Piccola (\"Petomavar\"), \"Dolici\" e \"Kuknara\", tutti nella parte orientale dell'isola.\nGeografia.\nZirona Piccola si trova a ovest di Zirona Grande, a sud-ovest dell'isola di Bua e della citt\u00e0 di Tra\u00f9 (\"Trogir\"), da cui dista circa 15\u00a0km. \u00c8 situata a sud di Porto Rosso (\"uvala Ri\u0161evo velo\") che si trova sulla costa dalmata al di l\u00e0 del canale di Zirona, della Zirona o delle Zirone (\"Drveni\u010dki kanal\"). Lo stretto di Zirona o Bocca della Zirona (\"Drveni\u010dka Vrata\") invece la separa a est da Zirona Grande.\nL'isola ha una superficie di 3,43\u00a0km\u00b2, lo sviluppo costiero \u00e8 di 12,024\u00a0km, l'elevazione massima \u00e8 quella del monte \"Glavica\", 78,9\u00a0m s.l.m., che si trova a ovest. Ha una forma irregolare, con varie insenature su ogni lato, racchiuse tra diverse punte: punta Petrosa (\"rt Pasike\") e punta Tativih (\"rt Tetivik\") a nord; Cocconara (\"rt Kuknara\") a est; punta \"Kru\u017ei\u0107\" a sud-est; Vanisca (\"rt Kalafat\") a sud; Papa (\"rt Rat\") a ovest.\nLa costa dell'isola \u00e8 rocciosa ad eccezione di valle Rina Grande (\"uvala Vela Rina\") che si apre a sud-ovest e ha una grande spiaggia sabbiosa. Altre insenature sono: valle Bora o porto Borach (\"luka Borak\"), il maggiore porto dell'isola, racchiusa tra punta Tativih e Cocconara; valle Garbin (\"uvala Gabrine\") tra punta Cocconara e \"Kru\u017ei\u0107\"; e valle Rina piccola (\"uvala Mala rina\") a nord-ovest. Sull'isola ci sono due piccoli fari che emettono segnali luminosi, uno nel porto di Bora e uno a punta Petrosa.\nL'isola \u00e8 ricca di ulivi e carrubi"}
{"id": "1884607", "revid": "599013", "url": "https://it.wikipedia.org/wiki?curid=1884607", "title": "Luigi Bruins", "text": "Carriera.\nClub.\nI primi anni.\nBruins inizia a giocare a calcio all'et\u00e0 di sei anni. Essendo nato a Rotterdam mirava a giocare nel , cos\u00ec partecipa a una prova nelle giovanili. Tuttavia il Feyenoord decide di non far entrare Bruins nel settore giovanile. Alla fine Bruins entra nel settore giovanile dell'Excelsior, dove rimane fino al debutto in prima squadra nel 2005.\nExcelsior (2004-2007).\nIl debutto (2004-2006).\nBruins fa il suo debutto nel calcio professionistico con l'Excelsior nella stagione 2004-05. Il 28 gennaio 2005 sostituisce, al minuto 78 della partita contro l'FC Eindhoven, Santi Kolk. La partita contro l'Eindhoven \u00e8 l'unica giocata nel corso di quella stagione.\nLa stagione 2005-06 \u00e8 la stagione della svolta per Bruins. Sotto la gestione del nuovo allenatore Mario Been Bruins trova la sua posizione preferita come centrocampista destro in un 4-3-3. Bruins segna il suo primo gol da professionista alla prima giornata di campionato nella vittoria per 1-0 sul campo del Cambuur Leeuwarden il 12 agosto 2005. Fin dall'inizio dell'anno l'Excelsior si ritrova inaspettatamente a lottare nelle zone nobili della classifica e il 31 marzo 2006 con la vittoria per 3-1 contro il l'Excelsior vince la Eerste Divisie. Bruins svolge un ruolo importante per la vittoria segnando 4 gol in 35 partite.\nIn Eredivisie (2006-2007).\nDopo la sorprendente promozione, l'Excelsior \u00e8 il massimo candidato alla retrocessione per la stagione 2006-07, infatti il club ha il budget pi\u00f9 basso del campionato e solo pochi giocatori hanno gi\u00e0 giocato in Eredivisie. Bruins fa il suo debutto in Eredivisie il 19 agosto 2006 nella sconfitta per 1-0 contro il Roda JC e segna il suo primo gol il 9 settembre 2006 quando realizza due calci di rigore nella vittoria per 3-1 contro l'. A fine stagione l'Excelsior termina il campionato in sedicesima posizione conquistando l'accesso ai play-off promozione/retrocessione. Vincendo contro il BV Veendam e contro l'RBC Roosendaal l'Excelsior rimane in Eredivisie.\nDurante l'ultima stagione con l'Excelsior diversi club stranieri e olandesi tra cui l'Ajax, , e Tottenham Hotspur si interessano a Bruins. Tuttavia il 26 gennaio 2006 il Feyenoord annuncia la firma di Bruins. Il giovane passa al feyenoord a partire dalla stagione 2007-08, con un contratto quadriennale.\nFeyenoord (2007-2012).\nIn un primo momento il trasferimento di Bruins viene oscurato dall'arrivo di giocatori esperti come Roy Makaay dal , Giovanni van Bronckhorst dal e Kevin Hofland dal . A causa della forte concorrenza ci si aspettava per Bruins un ruolo da comprimario, tuttavia dopo la partenza di Royston Drenthe, passato al , l'allenatore del Feyenoord Bert van Marwijk promuove Bruins tra i titolari facendolo giocare da ala sinistra. A fine stagione Bruins totalizza 6 gol in 27 partite.\nDopo diverse partite Bruins inizia lentamente a perdere il suo status di titolare nella stagione 2008-2009. Questo trend si conferma anche nella stagione successiva, tanto che l'agente del giocatore Sietje Mouch dichiara che \u00e8 meglio che il giocatore lasci temporaneamente il Feyenoord nella finestra di mercato di gennaio 2010.\nLa stagione seguente colleziona poi 20 presenze e segna 2 gol giocando insieme a Luc Castaignos e Georginio Wijnaldum.\nBreve esperienza al Salisburgo (2011).\nPer la nuova stagione il riparte da capo senza Bruins che si vede costretto a cercarsi una nuova sistemazione. \u00c8 in prova prima al Racing Genk di Mario Been, suo allenatore al , poi si allena con l'Excelsior, sua ex squadra, e infine l'11 ottobre 2011, dopo un altro periodo di prova, firma per il Salisburgo dell'allenatore olandese Ricardo Moniz. Il 19 dicembre seguente, dopo appena 3 partite disputate, il club austriaco dichiara che Bruins \u00e8 diventato troppo superfluo e cos\u00ec annuncia la rescissione immediata del contratto.\nRitorno all'Excelsior.\nIl 7 marzo 2012 firma un contratto fino al termine della stagione con l'Excelsior Rotterdam, sua ex squadra. Debutta il 17 marzo nella vittoria interna per 2-1 al Roda JC.\nSegna il suo primo gol il 2 maggio nel 2-2 contro il De Graafschap. Si ripete il 6 maggio, all'ultima giornata con la squadra ormai retrocessa, nella sconfitta per 1-3 contro il .\nDopo 9 presenze e 2 gol segnati, lascia nuovamente la squadra di Rotterdam e rimane svincolato.\nIl passaggio al Nizza.\nIl 15 gennaio 2013 viene acquistato a titolo definitivo dal Nizza, squadra militante nella Ligue 1.\nNazionale.\nNazionale olandese U-21.\nBruins ha fatto parte della nazionale olandese per gli europei U-21 del 2007, vinti dall'Olanda dopo aver battuto per 4-1 la Serbia in finale, Bruins ha segnato il quarto gol contro la Serbia.\nNell'estate del 2008 Bruins \u00e8 stato tra i pre-convocati per le Olimpiadi di Pechino 2008. Tuttavia non ha fatto parte della selezione che ha poi partecipato alla manifestazione."}
{"id": "1884608", "revid": "767487", "url": "https://it.wikipedia.org/wiki?curid=1884608", "title": "Skhug", "text": "Il Sahawiq (in arabo: \u0633\u062d\u0627\u0648\u0642) pronunciato anche come \"skhoog\", \"shug\", \"zhug\" o \"schug\" \u00e8 una salsa piccante molto popolare come condimento nello Yemen, nella cucina israeliana e di altri paesi del medio oriente.\nLo \"skhug\" \u00e8 preparato con peperoni piccanti, prezzemolo, coriandolo, aglio e diverse spezie. Lo \"skhug adom\" (rosso) \u00e8 preparato invece con peperoncini rossi. Mentre per lo \"skhug yarok\" (verde) si usano i peperoncini verdi. Lo \"skhug chum\" \u00e8 lo \"skhug yarok\" con pomodori tra gli ingredienti. \u00c8 possibile preparare lo \"skhug\" poco piccante aggiungendo pi\u00f9 coriandolo e salsa di pomodoro agli ingredienti. Tra i tipi di \"skhu\"g \u00e8 molto popolare in Israele quello \"temani\" chiamato \"skhug Yemenite\", preparato con peperoni verdi di diversi tipi. In Israele per lo \"skhug\" ci si riferisce semplicemente come \"kharif\", lit.: speziato, ed \u00e8 un condimento molto abituale nei sistemati \"schwarma\"."}
{"id": "1884615", "revid": "3831", "url": "https://it.wikipedia.org/wiki?curid=1884615", "title": "Chioma di Berenice per i Migliori Costumi Cinematografici", "text": ""}
{"id": "1884616", "revid": "767487", "url": "https://it.wikipedia.org/wiki?curid=1884616", "title": "Governante rubacuori", "text": "Governante rubacuori (\"Sitting Pretty\") \u00e8 un film del 1948 diretto da Walter Lang.\nLa sceneggiatura si basa sul romanzo \"Belvedere\" di Gwen Davenport, pubblicato a Indianapolis nel 1947.\nTrama.\nL'avvocato Harry King e sua moglie Tacey hanno problemi a mantenere una tata per i loro tre giovani e scatenati ragazzi. Quando l'ultima di una serie di domestici (tutte donne) si licenzia, Tacey mette un annuncio per una sostituzione e assume Lynn Belvedere a scatola chiusa, solo per scoprire pi\u00f9 tardi che Lynn \u00e8 un elegante gentiluomo, con molte abilit\u00e0 e risultati. Nonostante le loro perplessit\u00e0 e la dichiarazione di Belvedere che detesta i bambini, i King accettano con riluttanza un periodo di prova. Belvedere conquista rapidamente i ragazzi, ma il suo atteggiamento di superiorit\u00e0 infastidisce Harry.\nPrima che Harry parta per un viaggio di lavoro, Tacey accetta di prendere il loro figlio pi\u00f9 piccolo (ancora neonato) e di dormire ogni notte a casa dei loro amici, il collega avvocato Bill Philby e sua moglie Edna, solo per soffocare ogni possibilit\u00e0 di scandalo nella loro comunit\u00e0 suburbana di Hummingbird Hill. Una sera, per\u00f2, a tarda notte uno dei ragazzi si ammala e Tacey si precipita da lui: si rivela essere solo un mal di stomaco, ma il vicino ficcanaso Clarence Appleton nota le luci accese e viene a indagare. Comincia cos\u00ec a diffondere voci scandalose che fanno pensare ad una relazione romantica tra Belvedere e Tacey. Il pettegolezzo alla fine raggiunge Horatio J. Hammond, il capo di Harry. Quando Harry torna trionfante dal suo viaggio, Hammond si lamenta che Tacey sta mettendo in pericolo la reputazione dello studio legale.\nAnche se Harry non crede alle storie, continua a pensare che sarebbe meglio che Belvedere trovasse un altro impiego, ma viene convinto dalla moglie e dai figli a cambiare idea. Pi\u00f9 tardi, Tacey e Edna assistono a una conferenza notturna e, una volta conclusasi, vanno a fare uno spuntino in un ristorante di lusso, dove incontrano Belvedere nel suo giorno libero. Belvedere invita Tacey a ballare, e i due vengono nuovamente visti, mentre ballano guancia a guancia, da Appleton e dalla sua altrettanto curiosa madre, e le voci maliziose ricominciano a dilagare nella tranquilla cittadina. Questa volta Harry non \u00e8 cos\u00ec comprensivo. Insultata, Tacey litiga con lui, prende il loro piccolo e si rifugia a casa dei suoi genitori a Fort Worth, in Texas.\nNel frattempo Belvedere, che ha passato le ultime settimane a ricercare e scrivere segretamente un resoconto salace degli avvenimenti tra i residenti di Hummingbird Hill, pubblica il libro, la cui copertina lo descrive come \"una satira urlante sulle maniere e la morale suburbana\". Il viene diventa immediatamente un bestseller nazionale, sconvolgendo tutti nella comunit\u00e0. Hammond, riconosciutosi nel romanzo, licenzia Harry e Bill, mentre Tacey si precipita a casa e si riconcilia con il marito. Hammond poi annuncia la sua decisione di fare causa a Belvedere, il quale, contento poich\u00e9 si aspetta che la pubblicit\u00e0 aumenti le vendite del suo libro gi\u00e0 popolare, assume Harry e Bill per difenderlo, rivelando poi la fonte di molte delle sue informazioni: nientemeno che Clarence Appleton. L'informatore fugge, con Hammond e gli altri abitanti del quartiere al suo inseguimento. Nonostante la sua nuova fama, Belvedere accetta di mantenere il suo lavoro perch\u00e9 il suo libro di successo \u00e8 solo il primo volume di quella che diventer\u00e0 una trilogia.\nProduzione.\nRiprese.\nIl film venne girato dal 23 ottobre al 16 dicembre 1947.\nDistribuzione.\nDistribuito dalla Twentieth Century Fox Film Corporation, il film usc\u00ec nelle sale cinematografiche USA in aprile dopo essere stato presentato in prima a New York il 10 marzo 1948."}
{"id": "1884618", "revid": "599013", "url": "https://it.wikipedia.org/wiki?curid=1884618", "title": "Michael Mols", "text": ""}
{"id": "1884628", "revid": "889336", "url": "https://it.wikipedia.org/wiki?curid=1884628", "title": "Le Morne Brabant", "text": "Le Morne Brabant \u00e8 una penisola situata all'estremit\u00e0 sud-occidentale di Mauritius, nonch\u00e9 il lato pi\u00f9 ventoso dell'isola.\nDescrizione.\n\u00c8 composta da un blocco di roccia basaltica che si eleva 556 metri sul livello del mare, permettendo un panorama che spazia su tutte le isole di Mauritius. La sommit\u00e0 copre un'area di oltre 12 ettari. Esistono numerose grotte sulle ripe rocciose. \u00c8 circondata da una laguna ed \u00e8 una famosa attrazione turistica. Vi si trova anche uno degli ultimi tre rifugi delle pi\u00f9 rare piante al mondo, le Hibiscus fragilis. Un'altra delle piante rare che crescono solo su questo lato della montagna la Trochetia boutoniana.\nLa collina divenne famosa nel XIX secolo quando alcuni schiavi fuggiaschi usarono Le Morne Brabant come nascondiglio. Dopo l'abolizione della schiavit\u00f9 a Mauritius, una spedizione di polizia si rec\u00f2 alla roccia il 1\u00ba febbraio 1835 per dire agli schiavi che erano persone libere. Gli schiavi interpretarono male l'arrivo dei poliziotti, e si lanciarono nel vuoto morendo. Da quel giorno, ogni anno, i mauriziani creoli celebrano una commemorazione dell'abolizione della schiavit\u00f9.\nLa penisola di Le Morne beneficia di un micro-clima.\nVenne candidata a diventare patrimonio dell'umanit\u00e0 nel 2003. Nel 2008 la procedura si concluse con l'iscrizione nella lista da parte dell'UNESCO.\nImpatto culturale ed estetico.\nQuesta penisola \u00e8 il secondo patrimonio dell'umanit\u00e0 di Mauritius, insieme ad Aapravasi Ghat; insieme formano una perfetta descrizione di schiavismo e servit\u00f9 debitoria, due eventi che hanno rivoluzionato la Mauritius moderna.\nIl poeta Khal Torabully, che svilupp\u00f2 il concetto di \"coolitude\", \u00e8 originario di questa zona."}
{"id": "1884630", "revid": "183976", "url": "https://it.wikipedia.org/wiki?curid=1884630", "title": "Karin Roten Meier", "text": ""}
{"id": "1884631", "revid": "3831", "url": "https://it.wikipedia.org/wiki?curid=1884631", "title": "Chioma di Berenice alla Carriera", "text": ""}
{"id": "1884632", "revid": "1868193", "url": "https://it.wikipedia.org/wiki?curid=1884632", "title": "John Diefenbaker", "text": " Fu il tredicesimo Primo ministro del Canada dal 21 giugno 1957 al 22 aprile 1963.\nBiografia.\nJohn Diefenbaker nacque in Neustadt (Ontario), nel sud dell'Ontario, da William Thomas Diefenbaker e Mary Florence Bannerman. Nel 1929, spos\u00f2 Edna Brower (1899-1951), poi nel 1953 spos\u00f2 Olive Palmer (1902-1976). A lui si deve la strenua difesa del mantenimento della \"Red Ensign\", la vecchia bandiera canadese con l'Union Jack nel cantone, durante il dibattito del 1964 che port\u00f2 il governo liberale di Lester Pearson all'adozione dell'attuale \"Maple Leaf\" come bandiera nazionale canadese. Anche successivamente all'adozione della Maple Leaf continu\u00f2 ad adoperarsi affinch\u00e9 la vecchia bandiera tornasse ufficiale senza per\u00f2 riuscire nell'intento."}
{"id": "1884634", "revid": "767487", "url": "https://it.wikipedia.org/wiki?curid=1884634", "title": "Isidis Planitia", "text": "L'Isidis Planitia \u00e8 una pianura (planitia) situata in un enorme bacino da impatto su Marte, il cui centro si trova a 14\u00b0 di latitudine nord e 88\u00b0 di longitudine est. \u00c8 la terza pi\u00f9 grande struttura da impatto del pianeta dopo i bacini Hellas ed Argyre \u2013 ha un diametro di circa 1.200 km. Il lander Beagle 2 stava per atterrare nella parte orientale dell'Isidis Planitia nel dicembre 2003 quando furono persi i contatti con esso."}
{"id": "1884635", "revid": "838137", "url": "https://it.wikipedia.org/wiki?curid=1884635", "title": "Lee Chun-soo", "text": ""}
{"id": "1884636", "revid": "36426", "url": "https://it.wikipedia.org/wiki?curid=1884636", "title": "Stele daunia", "text": ""}
{"id": "1884638", "revid": "85733101", "url": "https://it.wikipedia.org/wiki?curid=1884638", "title": "Johann Strauss jr", "text": ""}
{"id": "1884639", "revid": "436907", "url": "https://it.wikipedia.org/wiki?curid=1884639", "title": "Suono libero", "text": "Suono libero \u00e8 un album prodotto da Gigi D'Agostino. \u00c8 composto da 2\u00a0cd, impostati su due differenti livelli, complementari tra loro in un'unica simbolica unione; il primo dei due cd esprime infatti un alto livello di dance fine anni '90 inizio anni 2000, e ci\u00f2 \u00e8 evidenziato dalla presenza di canzoni storiche di Gigi, remixate con atmosfere paesaggistiche e folkloristiche, leggiadre e curate nei dettagli: sono esempi \"L'amour toujours\" (forte forte), Another Way (angeli in festa), La passion (angeli in festa), La danza del sole, contenente al suo interno la melodia centrale e la traccia parlata della canzone Bla Bla Bla.\nIl secondo dei due cd dell'opera \u00e8 invece impostato sul Lento Violento, come Per\u00f2, Intendo dire, Mi sono capito, riproposizioni di pezzi del cd Lento Violento e addirittura richiami alla scuola rap/hiphop americana (evidentemente apprezzata dall'artista) in un'armonia sonora davvero originale ma sempre riconducibile a Gigi D'Agostino."}
{"id": "1884640", "revid": "889336", "url": "https://it.wikipedia.org/wiki?curid=1884640", "title": "Nazionale Under-21 di calcio della Danimarca", "text": "La Nazionale di calcio danese Under-21 \u00e8 la rappresentativa calcistica Under-21 della Danimarca ed \u00e8 posta sotto l'egida della Federazione calcistica danese, la \"Dansk Boldspil-Union\". La squadra partecipa al campionato europeo di categoria, che si tiene ogni due anni.\nI maggiori risultati ottenuti dalla selezione danese sono la semifinale raggiunta all'europeo del 1992 e la semifinale raggiunta all'europeo del 2015.\nRosa attuale.\nI convocati per l' Europeo U-21 2021 del Commissario tecnico Albert Capellas"}
{"id": "1884641", "revid": "1543377", "url": "https://it.wikipedia.org/wiki?curid=1884641", "title": "Aitone I d'Armenia", "text": "Figlio di Costantino signore di Barbaron e Partzapert (cugino di terzo grado di Leone II) e della Principessa Alix Pahlavouni di Lampron, fu il primo della sua famiglia a salire al trono e diede il nome alla dinastia degli Hetumidi.\nBiografia.\nFamiglia.\nIl padre di Aitone, Constantino, era stato reggente della giovane regina Isabella d'Armenia che spos\u00f2, in prime nozze, Filippo d'Antiochia (1222-1225), figlio di Boemondo. Constantino, per\u00f2, lo fece eliminare e, il 14 giugno 1226, costrinse Isabella (Zabel) a sposare suo figlio Aitone, che cos\u00ec divenne co-regnante (ma il matrimonio sar\u00e0 riconosciuto da Roma solo nel 1237). La coppia ebbe otto figli.\nAttorno al 1240 Maria, la sorella di Aitone, spos\u00f2 Giovanni di Ibelin.\nAitone pose fine all'inimicizia con Antiochia facendo sposare, con l'intervento del re Luigi IX di Francia, la propria figlia Sibilla a Boemondo VI d'Antiochia nel 1254. Antiochia rimase cos\u00ec nella sfera d'influenza armena fino a quando fu distrutta dai Mamelucchi nel 1268.\nRelazioni tra armeni e mongoli.\nDurante il regno di Aitone I, i Mongoli stavano rapidamente espandendo il loro impero in tutte le direzioni, portandosi in prossimit\u00e0 della Cilicia armena.\nQuando i mongoli si avvicinarono ai confine della Cappadocia e della Cilicia, re Aitone prese la decisione strategica di sottomettersi alla sovranit\u00e0 mongola e invi\u00f2 suo fratello Sempad alla corte mongola di Karakorum, dove Sempad incontr\u00f2 il Gran Khan G\u00fcy\u00fck e, nel 1247, fece un formale atto di alleanza o sottomissione contro il comune nemico, i Musulmani.\nNel 1254 Aitone stesso viaggi\u00f2 attraverso l'Asia centrale fino alla Mongolia per rinnovare l'accordo.\nEgli port\u00f2 molti doni sontuosi ed incontr\u00f2 M\u00f6ngke Khan (il cugino di G\u00fcy\u00fck) a Karakorum.\nIl racconto del suo viaggio fu tramandato da un membro del suo seguito, Kirakos Gandzaketsi, con il titolo \"Il viaggio di Aitone, re della Piccola Armenia, in Mongolia e ritorno\", che fu in seguito tradotto in russo, francese, inglese e cinese.\nIl monaco Aitone da Corico, nipote di Aitone, in \"Hayton. La flor des estoires de la terre d'Orient\" pi\u00f9 tardi scrisse dell'incontro:\nSulla strada del ritorno da Karakorum, Aitone visit\u00f2 il comandante mongolo Bayju e fu presente nel suo campo per testimoniare la vittoria di Bayju in Anatolia, contro i Selgiuchidi.\nLa Cilicia armena ingaggi\u00f2 anche una guerra economica con l'Egitto per il controllo della rotta delle spezie. Truppe georgiane ed armene furono con l'esercito mongolo che conquist\u00f2 Baghdad nel 1258.\nAitone incoraggi\u00f2 fortemente i regnanti franchi a seguire il suo esempio sottomettendosi alla sovranit\u00e0 mongola, ma solo suo genero Boemondo VI lo ascolt\u00f2, attorno al 1259. Le forze di armene ed antiochene di Boemondo VI d'Antiochia combatterono nell'esercito mongolo al comando di Hulagu Khan, nella conquista della Siria musulmana e nella cattura di Aleppo e Damasco nel 1259-1260.\nNel settembre 1260 i Mamelucchi egiziani sconfissero i Mongoli nella storica battaglia di Ayn Jalut, dopo la quale i Mongoli persero la Siria fino al 1299-1300, quando la ripresero per pochi mesi.\nRitiro.\nDurante gli ultimi anni del regno di Aitone, in conseguenza del suo attivo appoggio ai Mongoli, il regno sub\u00ec crescenti attacchi dai Mamelucchi.\nNel 1266, mentre Aitone I era presso la corte dei mongoli a chiedere aiuto, i suoi figli Leone e Teodoro combatterono per respingere gli invasori Mamelucchi, guidati da Mansur II e da Qalawun, alla battaglia di Mari.\nTeodoro fu ucciso in combattimento e Leone, insieme con 40.000 soldati armeni, fu catturato ed imprigionato.\nIl re Aitone, al suo ritorno, per riscattare suo figlio dovette dovette pagare ai Mamelucchi una forte somma di denaro, consegnare loro molte fortezze ed accettare di intercedere presso il sovrano mongolo Abaqa al fine di ottenere la liberazione di parenti del sultano Baybars.\nNel maggio 1268, l'alleato Principato d'Antiochia fu conquistato dagli egiziani.\nAitone abdic\u00f2 nel febbraio 1269 in favore di suo figlio Leone III e si ritir\u00f2 in un monastero francescano prendendo il nome di Makarios. Qui mor\u00ec il 28 ottobre 1270."}
{"id": "1884647", "revid": "1431409", "url": "https://it.wikipedia.org/wiki?curid=1884647", "title": "Andw\u00e9l\u00e9 Slory", "text": ""}
{"id": "1884651", "revid": "371529", "url": "https://it.wikipedia.org/wiki?curid=1884651", "title": "Cupid (Sam Cooke)", "text": "Cupid \u00e8 un singolo del cantante statunitense Sam Cooke, pubblicato nel 1961 dalla RCA Records.\nCover.\nNel 2007 Amy Winehouse ha registrato una cover reggae di questo pezzo per l'edizione deluxe del suo secondo pluripremiato album \"Back to Black\"."}
{"id": "1884652", "revid": "306856", "url": "https://it.wikipedia.org/wiki?curid=1884652", "title": "Akagi (portaerei)", "text": "L' \u00e8 stata una portaerei di squadra appartenente alla Marina imperiale giapponese, unica unit\u00e0 della sua classe e cos\u00ec nominata dal vulcano omonimo che sorge nella regione del Kant\u014d. Inizialmente progettata e impostata come incrociatore da battaglia della Classe Amagi, fu convertita in seguito alla stipula del trattato navale di Washington sulla riduzione degli armamenti navali: aveva una capacit\u00e0 di 68 velivoli tra caccia, aerosiluranti e bombardieri in picchiata.\nProgetto.\nOriginariamente disponeva di 3 ponti disposti \"a scalino\", non presentava isole nemmeno sul ponte di volo superiore, ed i 2 ponti inferiori non necessitavano di elevatori. Possedeva inoltre un armamento antinave costituito da 10 cannoni da 200 mm Type 3 modello 1, formato da 2 torri binate affiancate nel settore prodiero e 6 pezzi singoli in casamatta (3 per lato) a poppa, ed un armamento antiaereo di 6 complessi binati da 120 mm (3 per lato) e varie mitragliere. \nStoria.\nTra il 1935 e il 1938 la \"Akagi\" fu sottoposta a una serie di ammodernamenti, a partire dall'eliminazione dei ponti di volo e dei cannoni a prora, per formare un'unica grande piattaforma affiancata, a sinistra, da una piccola isola e fornita di tre elevatori. Fu inoltre costruito un unico fumaiolo sul lato di dritta, orientato verso l'esterno e il basso, per evitare che i fumi di scarico ostacolassero le manovre sul ponte di volo. Fu infine incrementata la potenza motrice a \u00a0shp e la velocit\u00e0 massima a poco pi\u00f9 di 31 nodi.\nProtagonista dell'attacco di Pearl Harbor assieme alle portaerei , \"Soryu\", \"Hiryu\", \"Shokaku\" e \"Zuikaku\" in qualit\u00e0 di nave ammiraglia della 1\u00aa Flotta aerea del viceammiraglio Ch\u016bichi Nagumo, fu colpita nella battaglia delle Midway il 4 giugno 1942 da uno stormo di bombardieri in picchiata Douglas SBD Dauntless appartenenti alla portaerei . Tra le 10:26 e le 10:28 gli ordigni detonarono in corrispondenza dell'elevatore centrale, incendiando l'aviorimessa e una parte degli apparecchi gi\u00e0 pronti al decollo sul ponte di volo, carichi di carburante e di armi; si verificarono una serie di violente esplosioni che resero oltremodo difficile il controllo e la circoscrizione degli incendi, infine unitisi a formare un unico rogo. Il comandante, capitano di vascello Takijir\u014d Aoki, invit\u00f2 Nagumo ad abbandonare la nave e questi, molto scosso per il subitaneo rovescio subito, si trasfer\u00ec alle ore 10:46 sull'incrociatore leggero \"Nagara\".\nLa mattina del 5 giugno, divenuto chiaro che la portaerei non era pi\u00f9 salvabile, cacciatorpediniere nipponici trassero in salvo gli ultimi membri dell'equipaggio ancora a bordo e finirono la \"Akagi\" con alcuni siluri.\nIl 20 ottobre 2019, la nave da ricerca \"Petrel\" ritrov\u00f2 il relitto della \"Akagi\" a 5.346 m di profondit\u00e0 presso l'atollo di Midway."}
{"id": "1884658", "revid": "1442080", "url": "https://it.wikipedia.org/wiki?curid=1884658", "title": "James Morrow", "text": "Morrow \u00e8 nato e cresciuto nei sobborghi di Filadelfia. Ha frequentato la Abington High School dedicandosi nel tempo libero a produrre, insieme ai suoi amici, diversi corti cinematografici di genere fantasy. La sua passione per il romanzo satirico e filosofico deriva in buona parte dai romanzi che ha studiato nel corso di letteratura alle scuole superiori.\nDopo aver conseguito un BA alla university of Pennsylvania e master all'universit\u00e0 di Harvard, Morrow ha trovato lavoro nel sistema scolastico dell'area di Boston come \"instructional materials specialist\"\nPubblica il suo primo romanzo \"Gli orrori di Quetzalia\" (\"The Wine of Violence\") nel 1981. Tra le sue opere pi\u00f9 note si segnala la trilogia chiamata \"Ultimo Viaggio di Dio\" (\"Towing Jehovah\"). Il primo capitolo, \"L'ultimo viaggio di Dio\" (\"Towing Jehovah\", 1994), narra di come il corpo di Dio, di razza bianca, lungo due miglia e con la barba bianca, venga ritrovato nell'Oceano Atlantico."}
{"id": "1884659", "revid": "1543377", "url": "https://it.wikipedia.org/wiki?curid=1884659", "title": "Conn Smythe Trophy", "text": "Il Conn Smythe Trophy \u00e8 un premio istituito dalla National Hockey League e assegnato al miglior giocatore della propria squadra nel corso dei playoff della Stanley Cup. Il Conn Smythe Trophy \u00e8 stato consegnato per 46 volte a 40 giocatori diversi a partire dalla stagione 1964-65. Ogni anno, alla conclusione delle finali della Stanley Cup, i membri della \"Professional Hockey Writers' Association\" selezionano il giocatore vincitore del premio. Il trofeo viene consegnato subito prima rispetto alla Stanley Cup da parte del commissario della NHL, e viene annunciato solo il vincitore, in contrasto con la maggior parte degli altri premi della lega i quali prevedono una cerimonia apposita e la scelta di tre finalisti.\nA differenza del MVP dei play-off delle altre leghe nordamericane (il Super Bowl MVP, l'NBA Finals MVP ed il World Series MVP), il Conn Smythe si basa sull'intero periodo dei playoff, non soltanto l'ultima partita o l'ultima serie disputata.\nStoria.\nIl Conn Smythe Trophy fu introdotto nel 1964 da parte del Maple Leaf Gardens Limited per celebrare Conn Smythe, l'ex-proprietario, general manager e allenatore dei Toronto Maple Leafs e membro della Hockey Hall of Fame. Il design del trofeo \u00e8 simile a quello del Maple Leaf Gardens, l'arena nella quale i Maple Leafs disputarono i loro incontri casalinghi dal 1931 al 1999, con una foglia d'acero di decorazione in cima al premio.\nIl primo vincitore fu il centro Jean B\u00e9liveau, giocatore dei Montr\u00e9al Canadiens, nel 1965. Il primo giocatore ad imporsi per due volte fu Bobby Orr nel 1972, inoltre fu l'unico difensore a vincere il trofeo pi\u00f9 di una volta. Anche il portiere Bernie Parent ed i centri Wayne Gretzky e Mario Lemieux lo hanno vinto due volte, mentre Patrick Roy \u00e8 l'unico nella storia ad aver vinto in Conn Smythe per tre volte, con due squadre diverse.\nIl trofeo per cinque volte \u00e8 stato vinto da un giocatore della squadra perdente; l'ultimo caso fu Jean-S\u00e9bastien Gigu\u00e8re dei Mighty Ducks of Anaheim nel 2003, il quale trascin\u00f2 la propria squadra contro i New Jersey Devils fino alla Gara-7. L'unico caso in cui non fu un portiere della squadra perdente a vincere il premio fu nel 1976 Reggie Leach, giocatore di Philadelphia, il quale stabil\u00ec la cifra record di 19 reti nei playoff, segnando cinque reti in una sola gara delle semifinali e quattro reti nelle Finals.\nTutti i vincitori del Conn Smythe Trophy, tranne che in sette occasioni, erano canadesi: fra di essi vi erano tre statunitensi, Brian Leetch, Tim Thomas, Jonathan Quick e Patrick Kane, il russo Evgenij Malkin e gli svedesi Nicklas Lidstr\u00f6m ed Henrik Zetterberg.\nSolo tre giocatori hanno vinto il Conn Smythe Trophy e l'Hart Memorial Trophy come miglior giocatore della stagione regolare nella stessa stagione: Bobby Orr nel 1970 e nel 1972, Guy Lafleur nel 1977 e Wayne Gretzky nel 1985. Gli ultimi tre giocatori nelle stesse stagioni conquistarono l'Art Ross Trophy come migliori cannonieri della stagione regolare, mentre Orr vinse anche il James Norris Trophy nel 1970 come miglior difensore.\nIl trofeo per nove volte \u00e8 stato vinto da giocatori dei Montr\u00e9al Canadiens, per cinque volte da giocatori dei Detroit Red Wings mentre per quattro volte da quelli degli Edmonton Oilers, i Philadelphia Flyers ed i New York Islanders. I St. Louis Blues sono l'unica formazione a non aver mai vinto la Stanley Cup a vantare un vincitore del Conn Smythe Trophy."}
{"id": "1884662", "revid": "1851848", "url": "https://it.wikipedia.org/wiki?curid=1884662", "title": "Toni Innauer", "text": "Biografia.\nCarriera sciistica.\nStagioni 1971-1976.\nDopo aver praticato sci alpino, nel 1971 si dedic\u00f2 al salto alla scuola di sci nordico di Stams, entrando in nazionale nella stagione 1973-1974. Campione europeo juniores nel 1975 e nel 1976, partecip\u00f2 regolarmente al Torneo dei quattro trampolini.\nAi XII Giochi olimpici invernali di nel trampolino lungo fece registrare il salto pi\u00f9 lungo della gara (102,5\u00a0m), ma manc\u00f2 la medaglia d'oro per appena 1,9 punti, preceduto dal connazionale Karl Schnabl; sul trampolino normale fu settimo. Nello stesso anno marc\u00f2 due primati mondiali di distanza, 174 e 176\u00a0m, entrambi sul trampolino Heini Klopfer di Oberstdorf.\nStagioni 1977-1984.\nAi Mondiali di volo del 1977, a Vikersund, vinse la medaglia d'argento; si prepar\u00f2 quindi per i XIII Giochi olimpici invernali di sotto la guida di Baldur Preiml, campione della specialit\u00e0 negli anni sessanta. Nonostante un infortunio subito poco prima, a Lake Placid riusc\u00ec a conquistare la vittoria nella gara dal trampolino normale; sul trampolino lungo fu quarto.\nIn quella stessa stagione 1979-1980 partecip\u00f2 alla prima edizione della Coppa del Mondo di salto con gli sci 1980, vincendo la gara inaugurale del 27 dicembre 1979 a Cortina d'Ampezzo e chiudendo nono in classifica generale; vinse anche il suo unico titolo nazionale della specialit\u00e0, a Villach.\nNel 1980 chiuse quindi la sua carriera ad alto livello, a causa di un nuovo infortunio; continu\u00f2 tuttavia saltuariamente a gareggiare fino al 1984 e si ciment\u00f2 anche nella combinata nordica, vincendo la medaglia d'argento ai Campionati austriaci del 1984.\nCarriera da allenatore e dirigente.\nDopo il ritiro dalla carriera agonistica lavor\u00f2 come commentatore sportivo per la ORF e varie testate giornalistiche e complet\u00f2 gli studi universitari. Nel 1987 consegu\u00ec l'abilitazione all'insegnamento nell'area disciplinare di filosofia/psicologia/scienze dello sport all'Universit\u00e0 di Graz, con una tesi sulla sociologia del salto con gli sci; in seguito avrebbe dedicato alla disciplina anche altri scritti.\nDal 1987 fu attivo come allenatore di salto, prima alla scuola di Stams (1987-1989), poi come allenatore della nazionale austriaca (1989-1992). Nel 1993 venne nominato direttore tecnico per lo sci nordico della Federazione sciistica dell'Austria, carica che mantenne fino al 2010 pur tornando ad allenare personalmente la squadra di salto tra il 2001 e il 2002."}
{"id": "1884664", "revid": "1305772", "url": "https://it.wikipedia.org/wiki?curid=1884664", "title": "Chioma di Berenice", "text": ""}
{"id": "1884672", "revid": "87128", "url": "https://it.wikipedia.org/wiki?curid=1884672", "title": "Palazzo del lavoro", "text": ""}
{"id": "1884674", "revid": "289019", "url": "https://it.wikipedia.org/wiki?curid=1884674", "title": "Nicola Maria Martino", "text": "Biografia.\nHa studiato all'Accademia di Belle Arti di Roma dove ha avuto come maestro Sante Monachesi.\nLa sua partecipazione attiva sulla scena artistica comincia nei primi anni Settanta durante i quali realizza interventi e azioni concettuali-comportamentali; a met\u00e0 decennio abbandona i procedimenti analitici e la smaterializzazione del concettualismo anticipando temi e tecniche del ritorno alla pittura nell'ambito del Postmoderno.\nHa esposto in numerose gallerie in Italia e all'estero, ha partecipato alla Biennale di Venezia (1980 - Progetti Speciali, e 2011 - Padiglione Italia per l'Abruzzo alla 54\u00aa Esposizione Internazionale d'Arte di Venezia), e alla Biennale di Istanbul (1989). Sue opere sono presenti in prestigiose collezioni pubbliche e private e presso la Collezione Farnesina. Vive e lavora fra Roma e l'Abruzzo."}
