{"id": "1947243", "revid": "5695", "url": "https://it.wikipedia.org/wiki?curid=1947243", "title": "Burrocacao", "text": "Il burro di cacao o burrocacao (anche detto balsamo labbra) \u00e8 un cosmetico che viene applicato sulle labbra della bocca per proteggerle dal freddo, dal vento, dalla stomatite, dalla cheilite angolare e per lenire i sintomi dell'herpes labiale.\nTipologie e composizioni.\nEsistono diversi tipi di balsamo per le labbra che differiscono per ingredienti (anche principali), quindi per composizione, densit\u00e0 e durezza, ma anche per i contenitori dentro i quali sono distribuiti. Il termine \"balsamo per labbra\" \u00e8 tecnicamente pi\u00f9 corretto di burrocacao: infatti, prodotti a base di burro di cacao (da cui deriva il termine \"burrocacao\") sono solo una parte della grande variet\u00e0 di prodotti finalizzati allo scopo di proteggere le labbra. Ne esistono tendenzialmente di tre tipi: erboristici (solitamente ricchi di estratti di piante, spesso biologici), industriali e farmaceutici.\nFormati.\nPer motivi igienici e pratici il formato pi\u00f9 noto \u00e8 quello in tubetti retrattili da 4 o 6 ml circa, come quelli dei rossetti, ma esistono anche contenitori diversi, come dei piccoli flaconi che contengono circa la medesima quantit\u00e0 di prodotto degli stick ma in soluzione leggermente pi\u00f9 liquida, o anche in piccoli vasetti da 5 o 6 ml dove il composto deve venir preso con un dito e spalmato sulle labbra.\nComposizioni e ingredienti.\nI balsami per labbra possono essere realizzati con una vasta variet\u00e0 di ingredienti: purch\u00e9 tendano ad assumere una forma pastosa o solida a temperatura ambiente e abbiano alte propriet\u00e0 nutrienti ed idratanti. Gli ingredienti pi\u00f9 usati sono solitamente burri o oli vegetali, legati a paste addensanti. Il burro di cacao e la cera d'api per esempio sono spesso gli ingredienti principali del prodotto, il burro di cacao infatti \u00e8 particolarmente emolliente e al tempo stesso si presenta solido senza particolari trattamenti e si scioglie facilmente al minimo contatto con una fonte di calore, come quello corporeo nella zona labiale. La cera d'api invece \u00e8 idratante; tende a formare una pellicola isolante (al pari modo dei siliconi) che impedisce la perdita d'umidit\u00e0 da parte della pelle delle labbra. Con l'avvento della tendenza di utilizzare prodotti erboristici, hanno iniziato a diffondersi balsami per le labbra di concezione alternativa a quelli industriali (di natura economica e con ingredienti poco nobili) o quelli di origine farmaceutica; il burro di cacao viene quindi spesso affiancato o sostituito da burri pi\u00f9 nobili, come il burro di karit\u00e9 (Vitellaria paradoxa) o l'olio di argan (Argania spinosa), arricchiti con vitamine o impreziositi con oli essenziali. Hanno una scadenza ridotta a 3 o 6 mesi. I burrocacao industriali invece sono normalmente composti da burro di cacao, cera d'api, vaselina, mentolo, canfora, oli profumati, e vari altri ingredienti. Alcuni sono arricchiti con allume o acido salicilico. La maggior parte contengono anche sostanze di origine naturale come i petrolati, oppure idratanti come i siliconi o vari filmanti, e molte sostanze attive, come lo squalene, l'octinoxate o l'avobenzone. Tra quelli industriali c'\u00e8 una grande variet\u00e0 di gusti sintetici (frutta, spezie o essenze) e pigmentazioni, e hanno una data di scadenza molto lunga, fino a 36 mesi. Esistono anche balsami labbra arricchiti con filtri solari per ridurre al minimo i danni del sole. e sono anche fatti con grassi di animali.\nBurrocacao colorati.\nOltre ai classici \"trasparenti\", sono presenti in commercio burrocacao colorati che, oltre a fungere da protezione, colora le labbra di una tinta che va dal rosa al rosso (a seconda del prodotto) con un'intensit\u00e0 e volume minore del rossetto.\nBenefici.\nL'obiettivo primario del burrocacao \u00e8 quello di fornire una protezione sulla superficie delle labbra e proteggerle dall'esposizione esterna: infatti, l'aria secca, il freddo ed il vento tendono a seccare la pelle, riducendo l'umidit\u00e0 del corpo e le labbra, nello specifico, sono particolarmente vulnerabili, perch\u00e9 lo strato di pelle \u00e8 pi\u00f9 sottile e di conseguenza, sono le prime a diventare \"secche\"."}
{"id": "1947246", "revid": "4252", "url": "https://it.wikipedia.org/wiki?curid=1947246", "title": "Guglielmo Pusterla", "text": "Proveniente da nobile famiglia milanese, succedette a Tommaso Pusterla sulla cattedra bresciana quando aveva solo 19 anni, dopo aver ottenuto una dispensa papale. Sotto il dominio di Pandolfo III Malatesta venne a Brescia un altro Pandolfo, arcidiacono di Bologna, che lo sostitu\u00ec."}
{"id": "1947252", "revid": "147575", "url": "https://it.wikipedia.org/wiki?curid=1947252", "title": "Joseph Shuster", "text": ""}
{"id": "1947259", "revid": "3343", "url": "https://it.wikipedia.org/wiki?curid=1947259", "title": "Quierzy-sur-Oise", "text": ""}
{"id": "1947260", "revid": "287204", "url": "https://it.wikipedia.org/wiki?curid=1947260", "title": "K. A. Applegate", "text": "Le sue serie di libri pi\u00f9 famose sono Animorphs, Remnants ed Everworld.\nApplegate \u00e8 nata nel 1956 nel Michigan, e ha vissuto in Texas, Florida, California, Minnesota, Illinois, Carolina del Nord, Italia. \u00c8 sposata con lo scrittore Michael Grant.\nNel 1997 ha vinto, con la serie Animorphs, il premio per la Migliore Nuova Serie per Ragazzi su Publishers Weekly."}
{"id": "1947261", "revid": "599013", "url": "https://it.wikipedia.org/wiki?curid=1947261", "title": "Mario Turd\u00f3", "text": "Carriera.\nEsordisce in massima serie con la maglia dell'Independiente il 24 agosto 1997. Ha giocato in Europa con le maglie di Rennes, Celta Vigo, Las Palmas e Legan\u00e9s.\nNel 2005 torna in Argentina al Quilmes. In seguito gioca con il e con il San Mart\u00edn (T)."}
{"id": "1947262", "revid": "287204", "url": "https://it.wikipedia.org/wiki?curid=1947262", "title": "Pace di Abo", "text": ""}
{"id": "1947263", "revid": "135224", "url": "https://it.wikipedia.org/wiki?curid=1947263", "title": "Erba artificiale", "text": ""}
{"id": "1947267", "revid": "287204", "url": "https://it.wikipedia.org/wiki?curid=1947267", "title": "Sarcofago di Portonaccio", "text": "Il cosiddetto sarcofago di Portonaccio \u00e8 un sarcofago romano rinvenuto nel 1931 in via delle Cave di Pietralata, nei pressi di Portonaccio, un quartiere di Roma, ed oggi conservato al Museo Nazionale Romano (palazzo Massimo alle Terme). \u00c8 alto 1,53 metri ed \u00e8 databile attorno al 180 circa.\nIl sarcofago doveva essere la tomba di un generale romano impegnato nelle campagne germano-sarmatiche di Marco Aurelio degli anni 172-175 d.C. ed \u00e8 forse il pi\u00f9 bell'esempio di scultura privata del II secolo, con influenze legate alle tendenze della Colonna aureliana.\nDescrizione.\nLa cassa \u00e8 molto alta, con tutta la parte frontale coperta da altorilievi di combattimento tra Romani e barbari. La complessa battaglia \u00e8 articolata in quattro piani diversi: due superiori, con cavalieri romani alla carica, uno con fanti romani e un ultimo, pi\u00f9 in basso, con i barbari che vengono travolti. Al centro, evidenziato da linee di forza che convergono sulla sua figura, si trova il generale a cavallo in posizione di assalto, che non ha le sembianze scolpite.\nA destra e a sinistra la scena \u00e8 delimitata da trofei di armi, con due coppie di capi barbari prigionieri (uomo e donna). Il barbaro di destra \u00e8 certamente un suebo (marcomanno, quado o forse anche dei Buri), per la tipologia della pettinatura (nodo suebo); il barbaro sulla sinistra \u00e8 un altro germano o un sarmato-iazigio.\nIl coperchio, con due grandi acroteri raffiguranti mascheroni di barbari, \u00e8 decorato da un fregio a rilievo pi\u00f9 basso, con la \"Storia della vita\" di un personaggio (la presentazione alla madre ancora neonato; la sua educazione; il matrimonio e la \"clementia\" riservata ai barbari in un atto di \"deditio\") la cui testa, come sulla cassa, non \u00e8 lavorata (forse \"Aulus Iulius Pompilius Titus Vivius Laevillus Piso Berenicianus\"): \nIl volto del defunto non \u00e8 lavorato, forse perch\u00e9 le officine, dopo aver prodotto la scultura base, attendevano l'acquirente per poterlo ritrarre. Nel caso di Pompilio Bereniciano potrebbe essere mancato il tempo per ritrarlo oppure il suo volto non era noto allo scultore. Qualche studioso moderno ritiene che l'illustrazione delle vicende biografiche del protagonista fossero state riassunte in scene valide per chiunque.\nStile.\nFin dell'epoca Flavia e poi per tutto il II secolo d.C. fino alla dinastia degli Antonini, uno dei temi principali dell'arte romana sono le vittorie ottenute dai suoi generali sulle genti barbare, lungo i confini imperiali (\"limes\"). Si sviluppano cos\u00ec in questo periodo una serie di rilievi storici che celebrano le campagne militari degli imperatori sia in ambito pubblico, dagli archi di trionfo, alle colonne (come la Colonna Traiana e quella di Marco Aurelio) e templi, a privato (come i rilievi funerari o i sarcofagi).\nIn questo sarcofago, rispetto a esempi analoghi del venticinquennio precedente (come il cosiddetto sarcofago Amendola) si nota il superamento dei modi ellenistici, con una composizione molto pi\u00f9 frenetica e articolata, su vari registi, a differenza delle monomachie. Straordinario \u00e8 il senso di movimento dell'insieme, accentuato dal chiaroscuro provocato dagli stacchi profondi, scavati dal trapano tipico anche della Colonna di Marco Aurelio. Molte parti di figure emergono a tutto tondo, mentre lo sfondo \u00e8 ovunque occupato, mai neutro. I volti sono espressionistici, i corpi dei vinti drammaticamente aggrovigliati, le lance e le insegne fluttuano nello spazio realisticamente, mai appiattite su un unico piano.\nIl coperchio ha caratteristiche analoghe ma una perizia tecnica e inventiva senz'altro inferiore, anche se vi si possono leggere alcune caratteristiche \"plebee e provinciali\" quali la narrazione ininterrotta e l'innaturale trama sinuosa dei panneggi, che aumentano l'espressivit\u00e0 a danno del naturalismo.\nCome nella Colonna di Marco Aurelio, forse dello stesso artista, non vi \u00e8 piet\u00e0 per i vinti e per il loro valore, anzi sono raffigurati come sguaiati, disprezzabili, schiacciati dall'inesorabile superiorit\u00e0 romana.\nCon l'arrivo del III secolo la classe senatoria romana perse ogni potere militare, per cui scomparvero le scene di battaglia dai sarcofagi, sostituite da raffigurazioni di filosofi e muse o altri soggetti."}
{"id": "1947268", "revid": "36426", "url": "https://it.wikipedia.org/wiki?curid=1947268", "title": "Colonna aureliana", "text": ""}
{"id": "1947270", "revid": "767487", "url": "https://it.wikipedia.org/wiki?curid=1947270", "title": "Donja Stubica", "text": "Donja Stubica \u00e8 una citt\u00e0 della Croazia, nella regione di Krapina e dello Zagorje."}
{"id": "1947275", "revid": "117469143", "url": "https://it.wikipedia.org/wiki?curid=1947275", "title": "Aviator (occhiali)", "text": "L'Aviator \u00e8 stato il primo modello di occhiali ad essere prodotto dalla Bausch &amp; Lomb. \u00c8 costituito da una montatura in acciaio con astine laterali che possono terminare con finali avvolgenti o di plastica rigida trasparente. Le lenti a goccia sono di cristallo verde.\nModello americano.\nTutti i Ray-Ban americani dagli anni '50 agli anni '70 avevano scritto sotto al ponte superiore \"B&amp;L 10K GF USA\" (gold filled), \"B&amp;L 1/10 12K GF\", e anche \"B&amp;L 1/20 10K GF\noppure \"B&amp;L 1/30 10K GO\" (gold overlay)\nQuelli degli anni '80 avevano invece la scritta \"B&amp;L XX[]YY USA\" (XX[]YY indicava la taglia), divenuta poi a partire dagli anni '90 \"B&amp;L RAY-BAN XX[]YY\".\nSopra il ponte superiore i modelli anti-glare degli anni '40 recavano soltanto la scritta \"RAY-BAN\". Tra il '50 e il '90 era inciso \"B&amp;L RAY-BAN USA\". Perfino i caratteri delle incisioni subirono cambiamenti divenendo negli anni '80 pi\u00f9 arrotondati.\nEsistevano infine delle versioni su licenza che sopra al ponte recavano inciso \"B&amp;L.RAY.BAN.USA-LIC\". Sotto al ponte non vi era alcuna incisione.\nI naselli americani dei primi anti-glare non recavano alcuna incisione. Comparve il logo BL impresso nella plastica solo a partire dagli anni '60. Dagli anni '80 il logo BL fu inciso sul supporto metallico del nasello.\nTutte le lenti americane a partire dagli anni '60 avevano marchiato a laser \"BL\" (a volte la sigla si trovava su una sola lente, a volte era capovolta e posizionata in alto o in prossimit\u00e0 della cerniera). Il logo Ray Ban bianco comparve sulla lente sinistra a partire dal 1982 per evitare le contraffazioni.\nNegli anni '90 i modelli venivano identificati da un codice (ad esempio: W1662 WNAS) impresso nella plastica dei terminali insieme al marchio CE (se erano destinati al mercato europeo).\nLe prime custodie americane (che permettevano di essere agganciate alla cintura) erano fatte in pelle e solo dagli anni '70 in poi si pass\u00f2 al vinile. I loghi cambiarono inoltre nel corso del tempo. tra gli anni '40 e '50 veniva impresso nel lato sinistro della custodia \"BAUSH&amp;LOMB Ray\u2022Ban REG.PAT.OFF. SUNGLASSES MADE IN U.S.A.\".\nTra gli anni '60 e '80 invece comparve per la prima volta il classico logo tondo che racchiudeva al suo interno \"BAUSH&amp;LOMB Ray\u2022Ban\u00ae IMPACT RESISTANT LENSES\".\nIl logo tondo della decade 1990 racchiudeva invece \"100% UV protecion Ray\u2022Ban\u00ae Sunglasses by Baush&amp;Lomb\"\nModello italiano.\nL'Aviator della Luxottica invece \u00e8 leggermente diverso: le lenti italiane hanno, infatti, in una lente il marchio Ray Ban, nell'altra l'incisione \"RB\". \nAnche la montatura ha subito dei cambiamenti sotto il profilo delle incisioni. Partendo dal frontale, nella parte inferiore del ponte continu\u00f2 a trovarsi impresso \"RAY-BAN XX[]YY\" mentre si perse la scritta sul ponte superiore, reintrodotta nel 2018 (\"Ray-Ban MADE IN ITALY\").\nSulle aste invece \u00e8 stampato il codice dell'occhiale, il modello, il tipo di lente, il luogo di fabbricazione e il marchio CE. I naselli italiani hanno il marchio RB.\nLe custodie presentano invece lo storico logo tondo all'interno del quale si trova impresso \"100% UV protection Ray\u2022Ban\u00ae Sunglasses by LUXOTTICA\""}
{"id": "1947276", "revid": "767487", "url": "https://it.wikipedia.org/wiki?curid=1947276", "title": "Ma vraie vie \u00e0 Rouen", "text": "Ma vraie vie \u00e0 Rouen \u00e8 un film del 2002 diretto da Olivier Ducastel e Jacques Martineau.\nLa pellicola narra un anno di vita del giovane \u00c9tienne, pattinatore artistico.\nTrama.\n\u00c9tienne, vive a Rouen con sua madre e sua nonna. Il suo desiderio principale \u00e8 partecipare al campionato nazionale di pattinaggio artistico. Per il suo sedicesimo compleanno, la nonna gli regala una videocamera digitale, che inizia subito ad usare. Parte delle scene del film sono presentate allo spettatore dal punto di vista di \u00c9tienne tramite l'utilizzo della videocamera.\n\u00c9tienne utilizza la videocamera per riprendere qualsiasi cosa attorno a lui: la sua famiglia, il suo insegnante Laurent, Ludovic, il suo migliore amico, s\u00e9 stesso mentre pattina sul ghiaccio.\nDiventa presto chiaro per Ludovic e per il suo insegnante di geografia che l'ossessione di riprenderli non ha solamente scopi artistici. Le tendenze omosessuali di \u00c9tienne diventano via via pi\u00f9 chiare durante l'evolversi del film.\nAnche se \u00c9tienne desidera che l'anno corrente sia l'\"anno dell'amore\", le cose non vanno come da lui desiderato: commette un errore durante la gara di pattinaggio e raggiunge solamente il secondo posto; e quando inizia con molta attenzione a parlare a Ludovic della possibilit\u00e0 di innamorarsi di un ragazzo, Ludovic se ne va.\nNegli ultimi minuti del film lo scopo delle riprese video di \u00c9tienne diventa chiaro: sente che ha fallito negli obiettivi che si proponeva di raggiungere e, soprattutto, \u00e8 rimasto ferito dall'astio di Ludovic. \u00c9tienne decide di gettarsi dalla scogliera registrando la scena con la videocamera per spiegare ai familiari le sofferenze che ha subito.\nNel momento cruciale, per\u00f2, un ragazzo di passaggio nota la telecamera ed \u00c9tienne vicino al bordo della scogliera. La scena finale mostra \u00c9tienne con l'altro ragazzo, nel letto, con \u00c9tienne veramente felice per la prima volta."}
{"id": "1947278", "revid": "767487", "url": "https://it.wikipedia.org/wiki?curid=1947278", "title": "Klanjec", "text": "Klanjec \u00e8 una citt\u00e0 della Croazia, nella regione di Krapina e dello Zagorje."}
{"id": "1947280", "revid": "767487", "url": "https://it.wikipedia.org/wiki?curid=1947280", "title": "Oroslavje", "text": "Oroslavje \u00e8 una citt\u00e0 della Croazia, nella regione di Krapina e dello Zagorje."}
{"id": "1947281", "revid": "2057018", "url": "https://it.wikipedia.org/wiki?curid=1947281", "title": "Club Sportivo Luque\u00f1o", "text": "Il Club Sportivo Luque\u00f1o \u00e8 una societ\u00e0 calcistica paraguaiana con sede nella citt\u00e0 di Luque.\nMilita in Divisi\u00f3n Profesional, massima serie del campionato paraguaiano di calcio.\nStoria.\nIl club fu fondato nel 1921, allorch\u00e9 tre squadre di Luque - Marte Atl\u00e9tico, General Aquino e Vencedor - decisero di confluire in un'unica squadra, che fu chiamata Sportivo Luque\u00f1o. Dopo appena tre anni dalla sua nascita, il club era gi\u00e0 in prima divisione a lottare per il titolo nazionale. Lo Sportivo Luque\u00f1o vinse due titoli nazionali nel 1951 e nel 1953 come allenatore Vessilio Bartoli. Hanno inoltre vinto il torneo di Apertura 2007 del campionato paraguaiano."}
{"id": "1947283", "revid": "767487", "url": "https://it.wikipedia.org/wiki?curid=1947283", "title": "Pregrada", "text": "Pregrada \u00e8 una citt\u00e0 della Croazia, nella regione di Krapina e dello Zagorje."}
{"id": "1947285", "revid": "830939", "url": "https://it.wikipedia.org/wiki?curid=1947285", "title": "Augustus Gregory", "text": "Biografia.\nI primi anni.\nAugustus Gregory \u00e8 il secondo di cinque fratelli, nati da Joshua Gregory e Frances Churchman. Uno dei suoi fratelli era Francis Thomas Gregory, divenuto anch'egli un noto esploratore.\nGregory viene istruito privatamente da tutori, e pi\u00f9 tardi da sua madre. Nel 1829, la famiglia \u00e8 emigrata in Australia occidentale a bordo della Lotus, insediandosi a Swan River Colony solo quattro mesi dopo la sua istituzione.\nAlla famiglia Gregory \u00e8 inizialmente concesso un lotto di terra sulla riva sinistra del fiume Swan; successivamente ne ottennero altri due, perch\u00e9 il suolo era povero, uno nelle Maylands e un altro nel distretto di Alta Swan. Per la maggior parte degli anni '30, Augustus lavora per completare il reddito familiare. Per un po' di tempo lavora per un chimico e, successivamente, in collaborazione con il fratello Joshua William come geometra. Nel dicembre 1841, entra a far parte del Ufficio Sondaggi del governo.\nEsplorazioni.\nNel 1846, con i suoi due fratelli, F.T. Gregory e H.C. Gregory, egli ha fatto la sua prima esplorazione. Con quattro cavalli e provviste per sette settimane, loro lasciarono la stazione T.N. Yule 60 miglia a nord-est di Perth il 7 agosto 1846 ed esplorarono una notevole quantit\u00e0 di campagna a nord di Perth, ritornando dopo un'assenza di 47 giorni durante i quali avevano coperto 1534\u00a0km.\nDue anni pi\u00f9 tardi, Gregory condurre una spedizione per esaminare il corso del fiume Gascoyne e, in particolare, ricercare nuovi terreni da pascolo. Il gruppo part\u00ec il 2 settembre 1848, attraversando il fiume Murchison il 25 settembre, ma il clima fu molto secco e divenne difficile trovare acqua per i cavalli. Gregory decise di dirigersi di nuovo a sud all'inizio di ottobre e il 6 ottobre si ferm\u00f2 coi cavalli presso il fiume Murchison. La spedizione rientr\u00f2 a Perth il 12 novembre dopo aver trovato dei buoni pascoli. Nonostante le difficolt\u00e0 di approvvigionamento dell'acqua, circa 2414\u00a0km sono stati coperti in un periodo di 10 settimane.\nNel 1854 a Gregory \u00e8 stato chiesto di condurre una spedizione verso l'interno. Gregory ha avuto il suo fratello H.C. Gregory, come secondo in comando e il barone von Mueller come botanico. In tutto erano 19 uomini, con 50 cavalli e 200 pecore. Il gruppo lasci\u00f2 Moreton Bay via mare il 12 agosto 1855, e avvist\u00f2 punta Pearce il 1\u00ba settembre. Nella giornata successiva la loro nave si incagli\u00f2 su una barriera corallina e fu impossibile riprendere il largo fino al 10 settembre. Alla fine del mese la spedizione si divise in due parti, con un gruppo che risal\u00ec il fiume in una goletta, mentre Gregory e altri attraversarono la catena montuosa. Essi non si riunirono fino al 20 ottobre. Raggiunsero Brisbane il 16 dicembre 1856, dopo aver mappato una vasta fascia di terra.\nNel settembre 1857 Gregory \u00e8 stato assunto dal governo del Nuovo Galles del Sud alla ricerca di tracce di Ludwig Leichhardt, un altro esploratore che era scomparso in una precedente spedizione. Un gruppo di nove \u00e8 stato costituito, con Gregory al comando e suo fratello, C.F. Gregory, come secondo in comando. Il 24 marzo 1858 la spedizione lasci\u00f2 Juandah. Il 21 aprile annotarono che un albero con una L era stato trovato a 24\u00b035'S; 146\u00b06'E. Il fiume Barcoo \u00e8 stato poi seguito fino alla sua confluenza con il Thomson. Il 15 maggio il clima secco li costrinse a girare a sud per salvare i cavalli. La compagnia segu\u00ec il Cooper's Creek fino a quando non giunse vicino al confine del Sud Australia, arrivando a Strzelecki Creek in data 14 giugno. Essi continuarono il loro percorso pi\u00f9 a sud e il 26 giugno decisero di procedere per Adelaide, che \u00e8 stata raggiunta alla fine del mese di luglio 1858.\nResto della vita.\nGregory non ha intrapreso ulteriori esplorazioni, ma \u00e8 stato nominato ispettore generale del Queensland nel 1859 e ha ricoperto la posizione fino al 1879 quando si ritir\u00f2. Nel 1882 \u00e8 stato nominato membro del Consiglio legislativo e ha continuato a essere un membro fino alla sua morte. Era interessato nella ricerca scientifica ed \u00e8 stato un fiduciario del Museo del Queensland. \u00c8 stato insignito della medaglia d'oro della Royal Geographical Society nel 1858 ed \u00e8 stato fatto cavaliere nel 1903. Mor\u00ec nel 1905 non sposato."}
{"id": "1947287", "revid": "767487", "url": "https://it.wikipedia.org/wiki?curid=1947287", "title": "Zabok", "text": "Zabok \u00e8 una citt\u00e0 della Croazia, nella regione di Krapina e dello Zagorje."}
{"id": "1947291", "revid": "117314268", "url": "https://it.wikipedia.org/wiki?curid=1947291", "title": "Zlatar", "text": "Zlatar \u00e8 una citt\u00e0 della Croazia, nella regione di Krapina e dello Zagorje."}
{"id": "1947292", "revid": "599013", "url": "https://it.wikipedia.org/wiki?curid=1947292", "title": "Ram\u00f3n Medina Bello", "text": "Carriera.\nClub.\nSoprannominato \"El Mencho\", Medina Bello debutta nel calcio professionistico nel Racing Club di Avellaneda, dove rimane per 3 anni segnando un totale di 25 reti. Nel 1989 si trasferisce al River Plate, dove gioca da titolare per 4 anni guadagnandosi la nazionale e segnando 54 reti in 124 presenze, segnalandosi tra i migliori marcatori del periodo in Argentina.\nNel 1994, dopo il Mondiale statunitense, il giocatore passa ai giapponesi dello Yokohama F. Marinos, segnando 36 reti in 70 presenze. Nel 1996 torna al River, segnando meno nonostante giochi diverse partite. Nel 1997 passa al Talleres de C\u00f3rdoba, dove annuncia il ritiro nel 1999.\nNonostante avesse annunciato il termine della sua attivit\u00e0 agonistica due anni prima, nel 2001 Medina Bello decide di tornare a giocare, in quarta divisione argentina, prima allo Sportivo Dock Sud, e successivamente nel Juventud Unida dove chiude definitivamente la carriera nel 2005.\nNazionale.\nCon la nazionale di calcio argentina Medina Bello ha giocato 18 partite segnando cinque gol, partecipando alle vittoriose Copa Am\u00e9rica 1991 e Copa Am\u00e9rica 1993 e a , giocando due partite, subentrando due volte contro la e la ."}
{"id": "1947298", "revid": "110157", "url": "https://it.wikipedia.org/wiki?curid=1947298", "title": "Chiesa di Santa Maria la Scala", "text": "La chiesa di Santa Maria la Scala \u00e8 una chiesa di Napoli; \u00e8 sita nell'omonima piazzetta.\nStoria.\nIl complesso sorse nel 1054, quando gli abitanti di Scala avviarono alcuni traffici commerciali con i napoletani; pertanto agli abitanti del piccolo paese della Penisola sorrentina venne concesso un lotto di terreno, che intorno al 1050 era esterno alle mura urbane, per erigere un piccolo agglomerato urbano attorno alla chiesa.\nLa chiesa, tra il Duecento ed il Quattrocento, venne inglobata all'interno delle mura. Frattanto, i commerci tra le due citt\u00e0 vennero a mancare ed il luogo di culto venne abbandonato dagli scalesi.\nNel XVI secolo la chiesa venne ricostruita e nel Seicento divenne sede di varie confraternite laiche e religiose. La struttura venne nuovamente rifatta nel XVIII secolo, con l'aggiunta di decorazioni barocche, ancora oggi presenti. Attorno alla met\u00e0 del XIX secolo fu restaurata dall'architetto Pasquale Francesconi.\nI nuovi piani urbanistici elaborati per il Risanamento comportarono la demolizione della chiesa, la quale si trovava sul tracciato del \"Rettifilo\". Era comunque prevista la sua ricostruzione, a poca distanza dal luogo originario, che fu intrapresa nel 1910. Il nuovo tempio fu progettato da Emilio Merculiano, ingegnere capo dell'Ufficio Tecnico della Societ\u00e0 pel Risanamento, in forme neobarocche.\nDescrizione.\nL'edificio presenta una facciata inquadrata, ai lati, da due coppie di lesene che poggiano su un alto basamento e terminano alla base di un frontone riccamente modanato. Al centro si trova il portale d'accesso, sormontato da un timpano arcuato dove \u00e8 collocata la scultura della \"Madonna con Bambino\"; alla sommit\u00e0 si apre un finestrone rettangolare, leggermente incurvato nella parte superiore, che termina sotto il frontone. Nell'interno si registrano opere pittoriche di Lorenzo De Caro e Aniello De Mauro.\nSul retro della chiesa si innalza una caratteristica cupoletta a cipolla.\nSepolture.\nLa chiesa di Santa Maria la Scala possiede diverse sepolture, tra le quali quelle di\nuomini fedeli ai Borbone di Napoli, arrestati il 13 giugno 1799, condannati a morte dalla Repubblica Napoletana e fucilati nel Bosco di Capodimonte il 14 giugno 1799."}
{"id": "1947299", "revid": "767487", "url": "https://it.wikipedia.org/wiki?curid=1947299", "title": "Basta che non si sappia in giro", "text": "Basta che non si sappia in giro \u00e8 un film ad episodi del 1976 diretto da Nanni Loy, Luigi Magni e Luigi Comencini.\nTrama.\n\"Macchina d'amore\".\nAntonio Bormioli, uno sceneggiatore, si reca in copisteria per far dattilografare il suo nuovo copione del film \"Macchina d'amore (Love machine)\". La dattilografa incaricata di trascriverlo, dapprima riluttante, pian piano si immedesima sempre di pi\u00f9 nelle vicende della protagonista, ad alto tasso erotico. Alla fine del lavoro nasce una simpatia tra lo sceneggiatore e la dattilografa, ma quando lui viene a sapere che la donna ha una difficile situazione familiare, decide di desistere dal tentare nuovi approcci. La donna rientra delusa a casa in una piazza rimasta deserta.\n\"Il superiore\".\nEnzo Lucarelli, un secondino, viene preso in ostaggio durante una rivolta carceraria. I detenuti minacciano addirittura di sodomizzarlo se non riceveranno la visita del Ministro della Giustizia. L'attesa dura una notte intera, durante la quale uno dei detenuti, denominato \"Lupo\", cerca di anticipare i tempi della sodomizzazione, mentre un altro carcerato si offre come mediatore nelle trattative. Arriva anche la moglie del secondino con i due figli, che si offre per uno scambio di ostaggio (dopo che si sono rifiutati il direttore del carcere ed il parroco). La mattina seguente finalmente arriva un sottosegretario del Ministro, che per mezzo di un megafono pronuncia un discorso incomprensibile in \"politichese\", ottenendo comunque la fine della rivolta e la liberazione del Lucarelli. Nessuno per\u00f2 crede che egli non abbia subito la violenza, nonostante lui cerchi di tranquillizzare i familiari.\n\"L'equivoco\".\nPaolo Gallizzi, un ragioniere celibe con l'hobby del modellismo, turbato alla vista di una sua vicina adusa a girare nuda in casa, decide di \"prenotare\" per telefono una ragazza squillo. Ma nel frattempo arriva Lia, una timidissima e impacciata impiegata, incaricata dal suo direttore di riscuotere le rate di un'enciclopedia; il ragioniere crede che sia la squillo prenotata e iniziano cos\u00ec equivoci e malintesi. Finiranno comunque col fare l'amore e quando arriva il collega di Lia nell'auto aziendale, la donna decide di andarsene. Si presenta per\u00f2 alla porta la vera ragazza squillo e Lia, sdegnata, fugge non rivelando al ragioniere chi \u00e8 veramente.\nProduzione.\nSecondo una testimonianza di Lino Banfi, Luigi Magni lo scelse nel ruolo del direttore del carcere dopo averlo visto interpretare il medesimo ruolo nel film \"Detenuto in attesa di giudizio\", diretto da Nanni Loy. Sempre secondo Banfi, gli esterni del secondo episodio vennero girati nel paese di Ceri, una frazione di Cerveteri."}
{"id": "1947300", "revid": "76963", "url": "https://it.wikipedia.org/wiki?curid=1947300", "title": "Tyler Kyte", "text": "Ha iniziato la sua carriera di attore con la pubblicit\u00e0 e spettacolo, nel Tommy Musical di Toronto. Suona chitarra pianoforte e batteria. Oltre al canto e alla recitazione si dedica ai bambini disabili, Paul il fratello ha la sindrome di down, Tyler stesso dice a questo proposito dice: \"Sono cresciuto con tante persone che hanno disabilit\u00e0. \u00c8 molto importante per me rimanere in contatto con le mie radici. Non solo \u00e8 gratificante, ma aiuta anche me mantenere una prospettiva diversa\"."}
{"id": "1947301", "revid": "108679595", "url": "https://it.wikipedia.org/wiki?curid=1947301", "title": "Terrina", "text": "La terrina \u00e8 un contenitore usato in cucina. Il suo nome viene dal latino \"terrineus\" (fatto di terra), derivante dal materiale che la costituisce, la terracotta o il gres, e definisce due categorie di oggetti differenti sia per uso che per forma: la terrina intesa come grossa ciotola, in cui si impastano ingredienti o si condisce l'insalata, e la terrina da forno.\nTerrina da forno.\nOriginaria della Francia, in uso dal XV secolo \u00e8 un contenitore che si usa per la cottura al forno, realizzato in ceramica, porcellana, gres e terracotta smaltati: materiali di buona qualit\u00e0 che devono avere discreta resistenza alle alte temperature e agli sbalzi termici.\nDi forma rotonda o ovale, con fondo piatto e pareti verticali abbastanza alte, pu\u00f2 essere dotata di impugnature solidali al corpo, costruite con lo stesso materiale e di un coperchio.\nLe terrine in vetro, poco diffuse, sono realizzate in pyrex.\nDifferisce da una pirofila in ceramica per le minori dimensioni, per i bordi pi\u00f9 alti e per la possibilit\u00e0 di avere il coperchio.\nSi utilizza tradizionalmente per la cottura del p\u00e2t\u00e9 e altre preparazioni di carne che vengono chiamate appunto \"terrine\".\nCuriose sono le terrine \"naturalistiche\", a forma di animale (anatra, gallina, oca, cinghiale), oppure a forma di vegetale (cavolo, carciofo, finocchio, zucca), che suggeriscono il principale ingrediente utilizzato nella preparazione. Famose sono le terrine prodotte a Bassano e a Strasburgo."}
{"id": "1947303", "revid": "547034", "url": "https://it.wikipedia.org/wiki?curid=1947303", "title": "Pier Francesco Sacchi", "text": "Biografia.\nPietro Francesco Sacchi nacque a Pavia nel 1485. Suo padre Giovanni Antonio era un sarto, e nel 1501 Pietro Francesco arriv\u00f2 a Genova per svolgere il proprio apprendistato presso la bottega del pittore Pantaleone Berengario. \u00c8 plausibile che il Sacchi avesse ricevuto le prime nozioni formative presso la bottega del fratello maggiore Giovanni Angelo, la cui attivit\u00e0 di pittore svolta a Pavia \u00e8 documentata da alcune carte d'archivio. \nSua prima opera nota \u00e8 il \"Calvario\" (Berlino, Gem\u00e4ldegalerie), firmato \u00abPETRI FRANCI(SCI) SACHI DE PAPIA OPUS\u00bb e datato 1514, proveniente dalla chiesa genovese di S. Marta, ispirata al pacato classicismo del Luini e del Solari. Nel 1515 Sacchi ricevette l'incarico dal cavaliere gerosolimitano Brasco Salvago di dipingere una pala con i \"Quattro Dottori della Chiesa\" per San Giovanni di Pr\u00e8, terminata nel 1516 e di cui la parte centrale \u00e8 conservata al Louvre. La struttura della composizione mostra un'evidente derivazione dalla \"Madonna e Santi\" del Bergognone un tempo a Pavia e oggi alla Pinacoteca ambrosiana. Se la minuziosa descrizione dei dettagli, dai tratti fisiognomici, agli abiti e agli oggetti sul tavolo, \u00e8 un evidente riferimento ai modelli fiamminghi, l'atteggiamento dimesso delle figure che appaiono intenti a semplici attivit\u00e0 quotidiane di uno scriptorium conventuale, rimanda a modelli lombardi.\nNel luglio del 1523 Sacchi stipula un contratto con Pasquale de Fornati per la realizzazione della pala con \"i Santi Antonio, Paolo e Ilarione\" per le monache della chiesa genovese di San Sebastiano; l'opera \u00e8 ora conservata nel Museo di Sant'Agostino. Nel 1524 dipinge la pala con la \"Madonna Odigitria e i santi Giovanni Battista, Antonino e Nicola da Tolentino\" per la cappella Botto in Santa Maria di Castello. Nel 1527 dipinge una grande ancona con la \"Deposizione\" per la chiesa di Monte Oliveto a Multedo (Genova Pegli), considerata il capolavoro della maturit\u00e0 dell'artista, di particolare complessit\u00e0 e sofisticatezza. Il pittore, colpito dalla peste, muore in Albaro, sobborgo di Genova ove si era ritirato per sfuggire al flagello nell'estate del 1528, poco prima del fratello minore Battista che egli stesso aveva educato all'arte con un tirocinio di sette anni dal 1510 al 1517, del quale si era valso come aiuto.\nAll'interno del vasto panorama figurativo ligure del primo quarto del XVI secolo la personalit\u00e0 artistica di Pietro Francesco Sacchi ha da sempre ottenuto una considerevole attenzione critica. Erede della tradizione lombarda, e soprattutto di Vincenzo Foppa, nell'ambiente artistico ligure, il naturalismo di Pietro Francesco, attento e meticoloso, pu\u00f2 spiegarsi con la conoscenza delle opere di Ludovico Brea e dei pittori fiamminghi (Van der Weyden, Van Cleve), che abbondavano a Genova in quel tempo. Fra gli artisti operanti a Genova nei primi decenni del Cinquecento Sacchi \u00e8 uno dei pi\u00f9 interessanti per la sua spiccata individualit\u00e0."}
{"id": "1947311", "revid": "287204", "url": "https://it.wikipedia.org/wiki?curid=1947311", "title": "\u010cazma", "text": "\u010cazma \u00e8 una citt\u00e0 della Croazia, nella regione di Bjelovar e della Bilogora."}
{"id": "1947319", "revid": "118050391", "url": "https://it.wikipedia.org/wiki?curid=1947319", "title": "Daruvar", "text": "Daruvar (in ceco Daruvar) \u00e8 una citt\u00e0 della Croazia, nella regione di Bjelovar e della Bilogora. \u00c8 conosciuta principalmente per le terme. Rilevanti la piazza centrale al termine della cui salita si sviluppa il duomo cittadino e il castello del conte Jankovic. \u00c8 inoltre presente la maggiore concentrazione della minoranza ceca in Croazia."}
{"id": "1947323", "revid": "767487", "url": "https://it.wikipedia.org/wiki?curid=1947323", "title": "Ima (cantante)", "text": "Biografia.\nNel 2002 esce il primo album di Ima che contiene una nuova versione (sempre in italiano) del brano Baila di Zucchero. Nel 2005 esce il disco \"Pardonne moi si je t'aime\" che contiene \"Pardonne moi\", versione francese della canzone \"Scusami se ti amo\" di Gianluca Grignani. Nello stesso album si trovano la canzone \"Avant de pr\u00e9tendre\", versione francese del brano \"Prima di partire per un lungo viaggio\" di Irene Grandi e \"Angeli di citt\u00e0\" cantata in coppia con Gianluca Grignani, autore della canzone.\nNel 2009 duetta con Enrico Ruggeri nella canzone 'Attimi' nel Cd del cantautore milanese \"All in - L'ultima follia di Enrico Ruggeri\", cantata in italiano e francese e dalla quale \u00e8 stato estratto anche un video del duetto."}
{"id": "1947327", "revid": "767487", "url": "https://it.wikipedia.org/wiki?curid=1947327", "title": "Gare\u0161nica", "text": "Gare\u0161nica \u00e8 una citt\u00e0 della Croazia, nella regione di Bjelovar e della Bilogora.\nQua nacque il cantautore Ivo Robi\u0107."}
{"id": "1947331", "revid": "767487", "url": "https://it.wikipedia.org/wiki?curid=1947331", "title": "Grubi\u0161no Polje", "text": "Grubi\u0161no Polje \u00e8 una citt\u00e0 della Croazia, nella regione di Bjelovar e della Bilogora."}
{"id": "1947334", "revid": "363629", "url": "https://it.wikipedia.org/wiki?curid=1947334", "title": "Passarella", "text": "Passarella (\"Passarea\" in veneto, denominata anche Passarella di Sopra o Passarella di San Don\u00e0 di Piave) \u00e8 una frazione di San Don\u00e0 di Piave, nella citt\u00e0 metropolitana di Venezia. \u00c8 situata a destra del fiume Piave, all'altezza di Palazzetto e a nord di Passarella di Sotto, frazione di Jesolo.\nStoria.\nLe origini.\nL'origine risale a tempi assai remoti, quando il territorio era strettamente dipendente dal corso del Piave che spostava continuamente il suo corso e lasciava tratti interi di canali e di percorsi scavati, i quali costituivano bracci che finivano per interrarsi e sparire a seguito di altre invasioni, tracimazioni, ondate stagionali e forti inondazioni torrentizie. Le terre e i fanghi trasportati occupavano le barene e le lagune, riempiendole.\nIl documento forse pi\u00f9 antico in cui si parla di Passarella risale al 20 marzo 1300, quando i Giudici del piovego, accompagnati da una piccola schiera di testimoni, circuirono i luoghi del Basso Estuario, elencati in un documento del 1015 pubblicato da Ottone Orseolo. Si trattava genericamente di una localit\u00e0 e di un canale con probabilmente un passo con barche, per garantire i rapporti tra Eraclea e Jesolo. Il canale non si trattava di un ramo vivo del Piave, ma un suo tratto abbandonato di cui oggi \u00e8 difficilmente ricostruibile la configurazione.\nLe cartine veneziane esistenti non lo legano al percorso contemporaneo della Piave Vecchia.\nEt\u00e0 moderna.\nNel 1588, il patriarca di Aquileia Gennaro e Giovanni Trevisan conclusero un contratto enfiteutico delle valli del patriarcato con le lagune, acque e paludi che mettono capo nel canale chiamato Passarella.\nIl 21 giugno 1588, le famiglie patrizie Gradenigo e Malipiero godevano dei beni di Passarella e successivamente i beni e le propriet\u00e0 passano presto sotto il controllo della nobile famiglia Da Mula.\nNel 1595 venne costruita la villa della famiglia Da Mula con annessa una cappellina privata che tuttavia funse da riferimento per i pochi abitanti della zona, per lo pi\u00f9 dipendenti o affittuari. La famiglia scelse di dare importanza all'agricoltura e concesse larghi tratti di terreno a grandi famiglie patrizie. Con questa politica si ebbe anche una valorizzazione e il risanamento della terraferma di questo territorio.\nDal 1640 al 1682 Passarella si trov\u00f2 al centro delle attenzioni della Repubblica che preved\u00e9 di effettuare interventi in difesa della laguna di Venezia.\nIn questo contesto si iniziarono a pensare interventi per rimettere in ordine il territorio, primo fra tutti la diversione del Piave con lo scavo del nuovo corso del Piave (Piave nuovo) portandolo a Cortellazzo.\nDopo anni e non poche difficolt\u00e0, nel 1664 la diversione del Piave \u00e8 portata a termine.\nNel 1758 Passarella assunse la denominazione di \"Villanova Passararia o de passarea\"; nello stesso periodo Passarella comprese anche il tratto della frazione di Palazzetto, separata prima dallo scavo del fiume e successivamente dalla costituzione della nuova parrocchia.\nEt\u00e0 contemporanea.\nNel 1858 vennero costruiti due oratori uno di fronte all'altro (uno pubblico e uno di propriet\u00e0 della famiglia Da Mula). In questi anni si alimenta sempre pi\u00f9 un sentimento di autonomia ecclesiastica del paese.\nIl 15 luglio 1895 vennero acquistati tutti gli edifici di culto con un atto notarile steso da un notaio di San Don\u00e0 per uso perpetuo della popolazione.\nDopo questa riorganizzazione, venne innalzato il campanile della cuspide ghibellina; la chiesa invece, venne ultimata nel 1905.\nNel 1913 venne benedetto il nuovo cimitero parrocchiale di Passarella fornito dal municipio di San Don\u00e0 e si riunirono in casa canonica i parroci della zona per definire definitivamente i confini della frazione.\nNegli anni della prima guerra mondiale, dopo la vittoria e l'armistizio del 4 novembre 1918, i profughi che rientrarono in paese si trovarono dinanzi ad un territorio devastato, case distrutte e strade rese impraticabili.\nNel 1920 a Passarella risiederono circa . Tuttavia questo periodo si tratt\u00f2 molto duro per la popolazione a causa dei focolai di malaria attorno il paese, l'indisponibilit\u00e0 di acqua potabile e le gravi condizioni in cui versava il popolo.\nSi inizi\u00f2 a bonificare il territorio e a ripulirlo dagli ordigni bellici inesplosi.\nNel 1924 venne ricostruita la chiesa distrutta dalla Grande Guerra e il 24 maggio nacque il monumento ai caduti per la patria durante la guerra, il quale sorge nel piazzale antistante la chiesa. In esso sono scolpiti i nomi dei caduti per la patria del paese.\nIl 28 giugno 1925 venne iniziata la costruzione del campanile, ultimato il 20 dicembre 1926. Si tratta di una struttura alta 55 metri posta a fianco della chiesa. \nNel 1931 il censimento effettuato cont\u00f2 persone residenti nella parrocchia di Passarella.\nNel 1956 vennero iniziati i lavori per la costruzione del grande asilo, terminato nel 1958. Questo asilo ha avuto anche la funzione di scuola media e di oratorio con residenza per le suore."}
{"id": "1947338", "revid": "287204", "url": "https://it.wikipedia.org/wiki?curid=1947338", "title": "Cocktail albatros", "text": "LAlbatros \u00e8 un cocktail basato sulla miscibilit\u00e0 degli alcolici che lo compongono.\nPreparazione.\n\u00c8 importante che gli ingredienti vengano versati nella quantit\u00e0 e nell'ordine sopra elencati, dopo questa fase bisogna shakerare e non mescolare. Servire molto freddo e con ghiaccio triturato."}
{"id": "1947340", "revid": "110157", "url": "https://it.wikipedia.org/wiki?curid=1947340", "title": "Luque (Paraguay)", "text": "Luque \u00e8 una citt\u00e0 del Paraguay situata all'interno del dipartimento Central, nell'area metropolitana della capitale Asunci\u00f3n. Nella parte occidentale del suo territorio si trova l'Aeroporto Internazionale Silvio Pettirossi.\n\u00c8 uno dei municipi che costituiscono l'agglomerato urbano chiamato Grande Asunci\u00f3n.\nGeografia.\nLuque \u00e8 situata a 16 a nord-est della capitale Asunci\u00f3n.\nStoria.\nNel territorio, abitato per secoli da trib\u00f9 di indios guaran\u00ed, assunse particolare importanza alla fine del XVI secolo il fortino militare chiamato \"De las Salinas\". In prossimit\u00e0 di questo, nel 1635 il governatore Mart\u00edn Ledesma de Valderrama concesse due leghe di terreno al capitano Ant\u00f3n de Luque; questo atto \u00e8 considerato la prima menzione del nome della citt\u00e0, che non ha avuto una vera fondazione ufficiale. \nTra il 22 febbraio ed il 7 dicembre 1868, durante la fase finale della guerra della Triplice Alleanza, Luque fu proclamata capitale nazionale. Con la ritirata delle truppe del maresciallo Francisco Solano L\u00f3pez la sede del governo fu trasferita nella cittadina di Piribebuy.\nSociet\u00e0.\nPopolazione.\nAl censimento del 2002 Luque contava una popolazione urbana di abitanti ( nell'intero distretto).\nEconomia.\nLe principali attivit\u00e0 economiche sono il commercio e l'industria, che pu\u00f2 contare fabbriche in diversi settori produttivi. Una particolare importanza a Luque riveste l'artigianato, soprattutto nei campi dell'oreficeria, della lavorazione del cuoio e della costruzione di strumenti musicali.\nSport.\nLa citt\u00e0 \u00e8 sede del Comitato Olimpico Paraguaiano e della squadra di calcio dello Sportivo Luque\u00f1o. Vi si trova, inoltre, il quartier generale della CONMEBOL, la confederazione calcistica sudamericana."}
{"id": "1947344", "revid": "819238", "url": "https://it.wikipedia.org/wiki?curid=1947344", "title": "Stazione di Montignoso", "text": "La stazione di Montignoso \u00e8 una fermata ferroviaria dismessa posta alla progressiva 137+116 lungo la Genova-Pisa, nel comune di Montignoso.\nStoria.\nL'impianto venne inaugurato il 16 maggio 1916 sotto la gestione dell'amministrazione autonoma delle Ferrovie dello Stato, era protetta da segnali ad ala semaforica di seconda categoria distanti circa da entrambi i lati La Spezia e Pisa dall'asse del fabbricato viaggiatori; era abilitata al servizio viaggiatori, bagagli e cani, in servizio interno.\nNel 1939 la fermata assunse la denominazione di \"Apuania Montignoso\"; nel 1949 ridivenne \"Montignoso\".\nA causa dello scarso movimento di passeggeri allora registrato, la fermata fu soppressa dalle Ferrovie dello Stato, che la esercivano, alla fine del 1990 con il cambio d'orario estivo/invernale.\nStrutture e impianti.\nConfigurato come semplice fermata in piena linea, l'impianto disponeva del tipico fabbricato e di soli due binari per il servizio viaggiatori; il binario 1 serviva i treni pari (direzione La Spezia) e il 2 quelli dispari (direzione Pisa)."}
{"id": "1947353", "revid": "1776051", "url": "https://it.wikipedia.org/wiki?curid=1947353", "title": "\u0110ur\u0111evac", "text": "\u0110ur\u0111evac (, in tedesco \"Sankt Georgen\", in ungherese \"Szentgy\u00f6rgyv\u00e1r\") \u00e8 una citt\u00e0 della Croazia, nella regione di Koprivnica e Kri\u017eevci."}
{"id": "1947356", "revid": "1913931", "url": "https://it.wikipedia.org/wiki?curid=1947356", "title": "Boario Terme", "text": "Boario (\"Bo\u00e9r\" in dialetto camuno) \u00e8 una frazione del comune di Darfo Boario Terme, posto nella bassa Valle Camonica, a nord del Lago d'Iseo. \u00c8 centro turistico e termale.\nLa cittadina sorge attorno alle omonime terme.\nMonumenti e luoghi d'interesse.\nTerme.\nCi sono quattro sorgenti naturali, caratterizzate da diverse concentrazioni di minerali, chiamate \"Antica Fonte\", \"Igea\", \"Fausta\" e appunto \"Silia (ora ha mutato nome in Boario)\", tutte contenute nel grande \"Parco delle Terme\".\nIl Padiglione dell'Antica Fonte \u00e8 un loggiato con cupola, edificato all'inizio del Novecento ed esempio di architettura Liberty dell'architetto Amerigo Marazzi.\nLo sfruttamento delle sorgenti di acque minerali, note come Terme di Boario, inizia a met\u00e0 del XIX secolo. Fino a quel periodo, la zona dove oggi sorge il sito termale, era nota come \"Cas\u00ec o Cad\u00ec de Bo\u00e9r\", Casino di Boario, in dialetto camuno.\nOltre un secolo di storia e conoscenza ha permesso di perfezionare le modalit\u00e0 migliori per ottenere i numerosi e vari benefici portati da queste straordinarie acque: le cure idropiniche, ovvero le cure a base di acqua termale per depurare il corpo da scorie e tossine, le cure inalatorie, la fango-balneoterapia e la massoterapia. A queste si aggiungono piscine termali, saune finlandesi, bagni turchi, docce emozionali, percorsi Kneipp e cascate di ghiaccio. \nCon il trionfo della moda di \"passare le acque\", nella seconda met\u00e0 dell'Ottocento l'acqua Antica Fonte compare nei negozi degli speziali milanesi, accolta come un vero e proprio toccasana. Uno dei suoi pi\u00f9 noti estimatori fu Alessandro Manzoni, che ne ordin\u00f2 - tramite una lettera oggi conservata negli archivi delle Terme - pi\u00f9 di cento bottiglie, per trattare un'affezione epatica. Anche la sua seconda moglie, Teresa Stampa, ebbe modo di apprezzare personalmente la straordinaria efficacia di queste acque termali, come testimonia una sua lettera datata 16 dicembre 1845: \"...avevo poi anche desiderato e stabilito tante volte di volerle dir io, di mia mano, che la mia totale guarigione l'ho dovuta alle acque di Boario\".\nDa allora le attivit\u00e0 termali hanno costituito la principale attrazione turistica attorno alla quale ruota la vita della cittadina. Dopo una fase di calo strutturale e di crisi delle attivit\u00e0 termali avvenuta durante gli anni novanta, a partire dalla ristrutturazione del 2007 le terme hanno ripreso a essere un polo di attrazione, soprattutto per la famosa spa, le cure estetiche e per i centri benessere. Le attivit\u00e0 e le cure termali sono praticabili nel parco delle terme, nell'attiguo Centro Cure Violati, oltre che nei centri benessere dei numerosi hotel della zona.\nParco comunale delle incisioni rupestri di Luine.\nSi trova in posizione rialzata rispetto al centro di Boario, sulla destra orografica della valle, ed \u00e8 raggiungibile a piedi dalla strada che collega Boario Alta a Gorzone.\nSi tratta di un luogo ricco di numerose rocce d'arenaria rossa recanti le caratteristiche incisioni rupestri della Val Camonica, oltre a un piccolo stagno e a sbalzi erbosi. Nel parco sono visibili anche alcune marmitte glaciali, testimonianza dell'ultima glaciazione.\nMasso dei Corni freschi.\nFra le incisioni visibili nel territorio di Boario, va menzionato il megalite con figure di alabarde, chiamato \"Masso dei Corni Freschi\". Il megalite e i suoi petroglifi sono visibili al di l\u00e0 della piccola collina di arenaria rossa detta \"Monticolo\", che si trova a est del centro di Boario Terme. Le incisioni raffigurate sul megalite risultano essere isolate, dato che nella stessa area non sono stati rinvenuti altri petroglifi.\nDal punto di vista stilistico, queste raffigurazioni sono assimilabili alle molte statue stele rinvenute in Valle Camonica e attribuite al periodo del Calcolitico Camuno, come del resto i pi\u00f9 noti Massi di Cemmo e il Capitello dei Due Pini, considerati anche dello stesso periodo.\nArcheopark.\nSorge in prossimit\u00e0 del megalite, un parco tematico dedicato alla preistoria alpina, costruito attorno ad un laghetto artificiale. Il parco mostra le condizioni e le tecniche di vita dei popoli della preistoria alpina. Ospita inoltre numerosi laboratori archeodidattici e di archeologia sperimentale.\nSociet\u00e0.\nFolklore.\nGli \"sc\u00fct\u00fcm\" sono, nei dialetti camuni, dei soprannomi o diminutivi, a volte anche personali, altre indicanti tratti caratteristici di una comunit\u00e0. Quello che contraddistingue gli abitanti di Boario \u00e8 \"Pihar\u00f6i\" (pisciaroli), evidentemente riferito alle propriet\u00e0 diuretiche della loro acqua termale.\nInfrastrutture e trasporti.\nStrade.\nBoario si trova sulla SS42 del Tonale e della Mendola. \u00c8 raggiungibile da Brescia, costeggiando il Lago d'Iseo e da Milano e Bergamo, percorrendo la SS42, attraverso la Val Cavallina.\nTempi di percorrenza in automobile: 25 minuti circa da Iseo. 45 minuti circa da Brescia. 50 minuti circa da Bergamo.\nFerrovie.\nLa stazione di Boario Terme \u00e8 una delle principali della Valle Camonica e si trova nella parte orientale dell'abitato, accanto al centro congressi. \u00c8 una fermata della linea Brescia-Iseo-Edolo.\nSport.\nOltre alle cure termali e di benessere e alle escursioni al Parco delle Terme e alle Incisioni rupestri, \u00e8 agevole praticare una serie di sport, fra cui soprattutto:\nNel periodo invernale, gli impianti sciistici di risalita di Borno e di Monte Campione sono raggiungibili con 40 minuti circa di automobile.\nNel 1982 Boario Terme fu sede di arrivo di una tappa del Giro d'Italia."}
{"id": "1947364", "revid": "38120", "url": "https://it.wikipedia.org/wiki?curid=1947364", "title": "Slovenia alle Olimpiadi", "text": ""}
{"id": "1947365", "revid": "436907", "url": "https://it.wikipedia.org/wiki?curid=1947365", "title": "Il cammino dell'et\u00e0 (album Gigi D'Alessio)", "text": "Il cammino dell'et\u00e0 \u00e8 il nono album in studio del cantautore italiano Gigi D'Alessio, pubblicato il 21 febbraio 2001 dalla RCA Records.\nDescrizione.\nIl disco si compone di dodici brani, tra cui il singolo di lancio \"Tu che ne sai\", presentato al Festival di Sanremo 2001 e classificatosi ottavo."}
{"id": "1947370", "revid": "6923", "url": "https://it.wikipedia.org/wiki?curid=1947370", "title": "Federazione italiana dell'Ordine Massonico Misto &quot;Le Droit Humain&quot;", "text": ""}
{"id": "1947371", "revid": "1123126", "url": "https://it.wikipedia.org/wiki?curid=1947371", "title": "Kri\u017eevci (Croazia)", "text": "Kri\u017eevci (, in tedesco \"Kreutz/Kreuz\", in ungherese \"K\u0151r\u00f6s\", in latino \"Crisium\") \u00e8 una citt\u00e0 della Croazia, nella regione di Koprivnica e Kri\u017eevci. La citt\u00e0 ha dato i natali allo scrittore, filosofo e drammaturgo Franjo Markovi\u0107."}
{"id": "1947372", "revid": "1313191", "url": "https://it.wikipedia.org/wiki?curid=1947372", "title": "Chiesa di San Sisto (Genova)", "text": "La chiesa di San Sisto II P.M. e Nativit\u00e0 di Maria SS., conosciuta semplicemente come chiesa di San Sisto \u00e8 un edificio religioso di Genova, situato sul lato a mare del tratto sud-occidentale di via Pr\u00e8, la strada principale dell'omonimo quartiere del centro storico. La sua comunit\u00e0 parrocchiale fa parte del vicariato \"Centro Ovest\" dell'arcidiocesi di Genova.\nStoria.\nSecondo una leggenda popolare una cappella dedicata al papa martire Sisto II sarebbe stata costruita gi\u00e0 nel III secolo, quando era giunta a Genova la notizia del suo martirio; questo ipotetico primo luogo di culto sarebbe stato costruito nel luogo dove il santo era sbarcato durante il suo viaggio dalla Spagna a Roma assieme al diacono Lorenzo.\nIl primo edificio di culto intitolato a Sisto II di cui si abbiano notizie documentate fu in realt\u00e0 eretto tra il 1088 e il 1093 per commemorare la vittoria contro la flotta navale araba ad opera delle navi di Genova e Pisa; la chiesa fu intitolata al pontefice martire poich\u00e9 lo scontro navale avvenne a Mahdia il 6 agosto del 1087, proprio nella ricorrenza di questo santo. Questo primo luogo di culto, in stile romanico, dal 1095 fu affidato dal papa Urbano II ai monaci benedettini della Sacra di San Michele, che vi rimasero fino al 1479, salvo un periodo dal 1217 al 1241; fino al 1564 la chiesa fu assegnata a commendatari, quindi pass\u00f2 al clero secolare genovese.\nPi\u00f9 volte ristrutturata, fu completamente ricostruita verso la fine del XVI secolo. Il giorno di Natale del 1601 fu teatro di un grave fatto di sangue, quando il parroco Gerolamo Lercari fu assassinato con un colpo di arma da fuoco durante la celebrazione della messa. Il 31 gennaio 1602 la chiesa, rimasta nel frattempo chiusa, fu consacrata dal vescovo di Noli Timoteo Berardi.\nUna nuova consacrazione avvenne nel 1610; dopo un intervento di restauro conservativo nel corso del XVIII secolo, venne completamente demolita nel 1825 a seguito del tracciamento della nuova strada di comunicazione, la \"carrettiera Carlo Alberto\", oggi via Gramsci, costeggiante le strutture del bacino del vecchio porto genovese, completata interamente nel 1870 nella parte orientale.\nLa nuova chiesa di San Sisto venne quindi ricostruita in stile neoclassico nei pressi dell'antica struttura su progetto degli architetti Giovanni Battista Resasco e Pietro Pellegrini, quest'ultimo artefice della grande cupola che verr\u00e0 completata dal Resasco con colonnati corinzi; gli affreschi della cupola sono opera di Michel Cesare Danielli.\nIl nuovo edificio fu realizzato con finanziamenti della famiglia reale, il cui palazzo genovese sorge nel territorio della parrocchia, della municipalit\u00e0 genovese, del marchese Marcello Durazzo e di altri privati benefattori. La prima pietra fu posta nell'agosto 1825; la chiesa fu terminata nel 1828 ed aperta al culto con la solenne consacrazione il 23 novembre (o il 23 settembre) di quello stesso anno dall'allora vescovo di Savona e futuro arcivescovo di Genova Vincenzo Airenti.\nNel 2005 la chiesa \u00e8 stata sottoposta ad interventi conservativi della facciata neoclassica e degli interni dalla Soprintendenza per i Beni Architettonici e Paesaggistici della Liguria.\nStruttura e opere d'arte.\nLa chiesa ha forma circolare con pianta a croce greca ed \u00e8 coronata dalla grande cupola ed ornata da pilastri scanalati in stile corinzio. Sull'altare maggiore \u00e8 collocata la statua di san Sisto, opera di Giovanni Battista Cevasco, qui collocata nel 1856; la scultura fu donata alla chiesa dal marchese Ignazio Alessandro Pallavicini."}
{"id": "1947379", "revid": "38120", "url": "https://it.wikipedia.org/wiki?curid=1947379", "title": "Medagliere complessivo dei giochi olimpici", "text": ""}
{"id": "1947383", "revid": "6923", "url": "https://it.wikipedia.org/wiki?curid=1947383", "title": "William Wasson", "text": "Biografia.\nDopo aver conseguito un Master in Legge e scienze sociali presso l'Universit\u00e0 di Santa Barbara, diventa avvocato dedicando molto tempo della sua professione al recupero dei giovani criminali in carcere.\nNel 1949 recatosi in Messico per una convalescenza e, colpito dalla povert\u00e0 dei luoghi, abbandona la famiglia e la carriera intrapresa negli Stati Uniti per trattenersi in Messico, dove inizia ad insegnare criminologia e sociologia alla University of the Americas e a collaborare con la American School Foundation a Citt\u00e0 del Messico.\nNel maggio 1953 il vescovo di Cuernavaca lo ordina sacerdote e lo assegna alla parrocchia del distretto di Tepetates, dove istituisce una mensa per i bambini di strada. \nN.P.H. ha inizio nell'agosto del 1954, quando William Wasson chiede al giudice la tutela di un minore, spinto dalla fame a rubare nella sua parrocchia, per cui \u00e8 stato chiamato a firmare la condanna e il giudice gli affida anche gli altri otto bambini rinchiusi nella stessa cella, condannati per la stessa ragione."}
{"id": "1947387", "revid": "181699", "url": "https://it.wikipedia.org/wiki?curid=1947387", "title": "Aethelred dell'East Anglia", "text": ""}
{"id": "1947390", "revid": "18540684", "url": "https://it.wikipedia.org/wiki?curid=1947390", "title": "Giuseppe Desa", "text": ""}
{"id": "1947393", "revid": "287204", "url": "https://it.wikipedia.org/wiki?curid=1947393", "title": "Aethelred dell'Anglia orientale", "text": ""}
{"id": "1947397", "revid": "767487", "url": "https://it.wikipedia.org/wiki?curid=1947397", "title": "Ivanec", "text": "Ivanec \u00e8 una citt\u00e0 della Croazia, nella regione di Vara\u017edin."}
{"id": "1947398", "revid": "320578", "url": "https://it.wikipedia.org/wiki?curid=1947398", "title": "Luigi Maria Grignion da Montfort", "text": ""}
{"id": "1947404", "revid": "1318658", "url": "https://it.wikipedia.org/wiki?curid=1947404", "title": "Lepoglava", "text": "Lepoglava (in tedesco \"Sch\u00f6nhaupt\") \u00e8 una citt\u00e0 della Croazia, nella regione di Vara\u017edin.\nEconomia.\nArtigianato.\nNella zona di Lepoglava \u00e8 diffusa la nota e preziosa arte della lavorazione del pizzo, che tuttora viene insegnata e viene preservata con il marchio \"merletto di Lepoglava\". La caratteristica del pizzo di Lepoglava \u00e8 quella di essere realizzato a fuselli sul tombolo, con disegni floreali molto elaborati e preziosi. Il merletto \u00e8 realizzato interamente a mano da mani esperte; per la realizzazione di un centrino di soli 10\u00a0cm di circonferenza sono necessarie da 3 settimane a un mese di lavoro. Fra i pi\u00f9 noti prodotti realizzati in pizzo vi sono i cerchi dai 10 ai 50\u00a0cm di circonferenza, i quadrati e i rettangoli dai 15x15 ai 60x80.\nIl pizzo di Lepoglava \u00e8 stato dichiarato dall'UNESCO patrimonio immateriale dell'umanit\u00e0."}
{"id": "1947405", "revid": "18540832", "url": "https://it.wikipedia.org/wiki?curid=1947405", "title": "Beato Serafino", "text": ""}
{"id": "1947406", "revid": "287204", "url": "https://it.wikipedia.org/wiki?curid=1947406", "title": "Fussballclub Solothurn", "text": "Il Football Club Solothurn (ufficialmente, in tedesco \"Fussballclub Solothurn\") \u00e8 una societ\u00e0 calcistica svizzera con sede nella citt\u00e0 di Soletta. La sua fondazione risale al 1\u00ba luglio 1901.\nMilita nella 1\u00aa Lega."}
{"id": "1947407", "revid": "1305772", "url": "https://it.wikipedia.org/wiki?curid=1947407", "title": "Distretto di Senboku", "text": ""}
{"id": "1947408", "revid": "1442080", "url": "https://it.wikipedia.org/wiki?curid=1947408", "title": "Andr\u00e9 Carpentier", "text": " Scrittore di letteratura fantastica, ha studiato letteratura all'Universit\u00e0 degli Studi del Qu\u00e9bec a Montr\u00e9al e conseguito un dottorato in francese all'Universit\u00e0 degli Studi di Sherbrooke. \nInsegna all'Universit\u00e0 degli Studi di Qu\u00e9bec a Montreal. \u00c8 stato direttore della collana \u00abNovella\u00bb di XYZ \u00e9diteur (Montr\u00e9al) ed \u00e8 animatore e critico letterario di Radio-Canada."}
{"id": "1947412", "revid": "767487", "url": "https://it.wikipedia.org/wiki?curid=1947412", "title": "Ludbreg", "text": "Ludbreg \u00e8 una citt\u00e0 della Croazia, nella regione di Vara\u017edin.\nStoria.\nDa secoli Ludbreg \u00e8 meta di pellegrinaggio. Nel 1320 la citt\u00e0 \u00e8 menzionata per la prima volta come \"Castrum Ludbreg\". Il nome deriva probabilmente da un crociato chiamato \"Lobring\", che avrebbe fondato l'insediamento. Il restaurato \"Castello Batthy\u00e1ny\" ospita un noto laboratorio di restauro. Ludbreg \u00e8 circondata da vigneti (specialmente Riesling e Gra\u0161evina).\nLa citt\u00e0 divenne famosa dopo il miracolo eucaristico, che sarebbe avvenuto nel 1411 nella cappella del castello e fu indagato e confermato da papa Leone X nel 1513."}
{"id": "1947414", "revid": "767487", "url": "https://it.wikipedia.org/wiki?curid=1947414", "title": "El Puchero del Hortelano", "text": "Gli El Puchero del Hortelano sono stati un gruppo spagnolo originario di Granada, in Andalusia.\nBiografia.\nGli El Puchero del Hortelano nascono nel 1998 grazie all'iniziativa di un gruppo di studenti della Facolt\u00e0 di Educazione Musicale dell'Universit\u00e0 di Granada. Nello stesso anno iniziano ad esibirsi in alcuni locali ed in alcuni festival, e da queste performance nasce una demo che riscuote un successo inaspettato, vendendo circa 3500 copie e permettendo al gruppo di ricevere numerosi riconoscimenti, tra i quali si ricorda il Lagarto Rock di Ja\u00e9n.\nGrazie ad una etichetta di Granada, la Producciones Peligrosas, iniziano la registrazione del loro primo album, \"Aficiones\", che esce nel 2000 e che, all'interno del \"Premio della Musica Andalusa\" riceve due nomination, rispettivamente per la Miglior Canzone e il Miglior Album Crossover (Flamenco Fusi\u00f3n). Questa partenza di slancio \u00e8 seguita da una lunga serie di concerti e nel 2002 dal secondo album del gruppo, \"Once Temas de Conversaci\u00f3n\", con il quale gli El Puchero del Hortelano hanno il loro primo contatto con il mondo del cinema. Il brano \"Bulerias del autob\u00fas\" viene inserito nella colonna sonora del film \"La buena voz\" di Antonio Cuadri e altre due canzoni trovano posto nelle musiche di \"7 v\u00edrgenes\", un'opera di Alberto Rodr\u00edguez che ha concorso nel 2006 per il Premio Goya.\nNel 2003 decidono di spostare la propria attivit\u00e0 in Catalogna, dove nel frattempo si sono stabiliti alcuni membri del gruppo che, venendo a contatto con i musicisti locali conoscono in chitarrista flamenco Carles Lloveras. Proprio grazie a quest'ultimo, oramai entrato a far parte in pianta stabile della formazione, si propongono ad una nuova etichetta, la Fourni Producciones Sonores, che nel 2005, pubblica il loro terzo disco, \"Candela\".\nIn questo album, registrato a Barcellona e mixato a Granada, scompaiono le sonorit\u00e0 elettriche presenti nelle prime due opere e proprio questa ricerca di maggiore purezza del suono permette loro di ricevere delle ottime recensioni da parte della stampa nazionale e di essere proiettati verso un pubblico molto pi\u00f9 vasto di quello abituale. Alla fine dell'anno il disco avr\u00e0 venduto pi\u00f9 di 5000 copie e dal sito ufficiale del gruppo saranno stati effettuati pi\u00f9 di 250000 downloads.\nNell'ottobre del 2007 \u00e8 uscito il loro quarto album, \"Harumaki\", che stilisticamente continua il percorso intrapreso nel disco precedente ed \u00e8 testimone di una crescita e di una cura delle sonorit\u00e0 sempre maggiore. Il 10 marzo del 2009 esce il loro primo album live, \"Directo\", accompagnato anche da un DVD dei concerti.\nNel 2013 presentano il loro quinto album, \"2013\", accompagnato dall'uscita del singolo \"Hay d\u00edas\" (2013), scritto in collaborazione con la band argentina Bersuit Vergarabat.\nFormazione.\nFormazione attuale"}
{"id": "1947417", "revid": "181699", "url": "https://it.wikipedia.org/wiki?curid=1947417", "title": "Aethelred II dell'East Anglia", "text": ""}
{"id": "1947418", "revid": "25248236", "url": "https://it.wikipedia.org/wiki?curid=1947418", "title": "Monte Mattia", "text": ""}
{"id": "1947419", "revid": "287204", "url": "https://it.wikipedia.org/wiki?curid=1947419", "title": "Aethelred II dell'Anglia orientale", "text": ""}
{"id": "1947420", "revid": "767487", "url": "https://it.wikipedia.org/wiki?curid=1947420", "title": "Vara\u017edinske Toplice", "text": "Vara\u017edinske Toplice (in tedesco \"T\u00f6plitz\" o \"Bad Warasdin\", in ungherese \"Varasdf\u00fcrd\u0151\", in latino \"Aquae Iassae\") \u00e8 una citt\u00e0 della Croazia, nella regione di Vara\u017edin."}
{"id": "1947423", "revid": "18541110", "url": "https://it.wikipedia.org/wiki?curid=1947423", "title": "Piazza dei Trecentomila", "text": ""}
{"id": "1947424", "revid": "339392", "url": "https://it.wikipedia.org/wiki?curid=1947424", "title": "L'era glaciale 3", "text": ""}
{"id": "1947427", "revid": "181699", "url": "https://it.wikipedia.org/wiki?curid=1947427", "title": "Aethelstan I dell'East Anglia", "text": ""}
{"id": "1947430", "revid": "484362", "url": "https://it.wikipedia.org/wiki?curid=1947430", "title": "Cava de'Tirreni", "text": ""}
{"id": "1947432", "revid": "287204", "url": "https://it.wikipedia.org/wiki?curid=1947432", "title": "Aethelstan I dell'Anglia orientale", "text": ""}
{"id": "1947434", "revid": "2208340", "url": "https://it.wikipedia.org/wiki?curid=1947434", "title": "Distretto di Senboku (Akita)", "text": "Il \u00e8 uno dei distretti della prefettura di Akita, in Giappone.\nAttualmente fa parte del distretto solo il comune di Misato."}
{"id": "1947435", "revid": "1053239", "url": "https://it.wikipedia.org/wiki?curid=1947435", "title": "Revue des Deux Mondes", "text": "La Revue des Deux Mondes \u00e8 una rivista bimensile francese.\nLa \"Revue des Deux Mondes\" \u00e8 stata fondata da Fran\u00e7ois Buloz il 1\u00ba agosto 1829, con l'obiettivo di fornire alla Francia una tribuna delle idee che permettesse in confronto con gli altri paesi d'Europa e col continente americano. \u00c8 la pi\u00f9 antica rivista d'Europa fra quelle ancora in attivit\u00e0.\nStoria.\nRedattore capo dal 1831 e poi proprietario, Buloz diede un indirizzo umanistico alla rivista, valendosi della collaborazione di letterati quali Alexandre Dumas, Alfred de Vigny, Honor\u00e9 de Balzac, Charles Didier, Charles Augustin Sainte-Beuve, Charles Baudelaire, Victor Hugo, ecc. Ma ben presto la politica, l'economia e le arti figurative assunsero una maggiore importanza. Accresciuta in autorevolezza, nella seconda met\u00e0 del XIX secolo la rivista ebbe una linea di liberalismo moderato opponendosi a Napoleone III. Nel periodo del Secondo impero vi collaborarono fra gli altri Ernest Renan e Charles Marie Ren\u00e9 Leconte de Lisle, Elme Marie Caro mentre Charles Baudelaire nel 1855 vi fece apparire una selezione de \"I fiori del male\".\nDopo la morte nel di Buloz (1877), il quale aveva sostenuto Thiers, la rivista fu diretta fra gli altri da Charles Buloz, figlio di Fran\u00e7ois, e successivamente da Ferdinand Bruneti\u00e8re (che la spost\u00f2 su posizioni cattoliche), Francis Charmes, Ren\u00e9 Doumic, Andr\u00e9 Chaumeix, tutti membri dell'Acad\u00e9mie fran\u00e7aise, e Claude-Joseph Gignoux."}
{"id": "1947436", "revid": "1516566", "url": "https://it.wikipedia.org/wiki?curid=1947436", "title": "Martin pescatore (araldica)", "text": "In araldica il martin pescatore compare solo in pochi stemmi di araldica civica."}
{"id": "1947437", "revid": "289247", "url": "https://it.wikipedia.org/wiki?curid=1947437", "title": "La Revue des Deux Mondes", "text": ""}
{"id": "1947441", "revid": "181699", "url": "https://it.wikipedia.org/wiki?curid=1947441", "title": "Aethelweard dell'East Anglia", "text": ""}
{"id": "1947443", "revid": "287204", "url": "https://it.wikipedia.org/wiki?curid=1947443", "title": "Aethelweard dell'Anglia orientale", "text": ""}
{"id": "1947445", "revid": "281652", "url": "https://it.wikipedia.org/wiki?curid=1947445", "title": "Revue des deux mondes", "text": ""}
{"id": "1947453", "revid": "181699", "url": "https://it.wikipedia.org/wiki?curid=1947453", "title": "Aethelwold dell'East Anglia", "text": ""}
{"id": "1947455", "revid": "287204", "url": "https://it.wikipedia.org/wiki?curid=1947455", "title": "Aethelwold dell'Anglia orientale", "text": ""}
{"id": "1947457", "revid": "7", "url": "https://it.wikipedia.org/wiki?curid=1947457", "title": "Il Pavese", "text": ""}
{"id": "1947458", "revid": "1305772", "url": "https://it.wikipedia.org/wiki?curid=1947458", "title": "Chiesa di San Sisto", "text": ""}
{"id": "1947460", "revid": "181699", "url": "https://it.wikipedia.org/wiki?curid=1947460", "title": "Alberht dell'East Anglia", "text": ""}
{"id": "1947463", "revid": "287204", "url": "https://it.wikipedia.org/wiki?curid=1947463", "title": "Ramon Medina Bello", "text": ""}
{"id": "1947464", "revid": "38120", "url": "https://it.wikipedia.org/wiki?curid=1947464", "title": "Korfball alle Olimpiadi", "text": ""}
{"id": "1947465", "revid": "2184720", "url": "https://it.wikipedia.org/wiki?curid=1947465", "title": "2 Minutes to Midnight", "text": "2 Minutes to Midnight \u00e8 una canzone del gruppo musicale britannico Iron Maiden. Fa parte del loro quinto album in studio, \"Powerslave\" del 1984. La canzone, scritta da Adrian Smith e Bruce Dickinson, \u00e8 stata pubblicata come singolo, il decimo della loro carriera, il 6 agosto 1984 ed ha raggiunto la posizione #11 nelle classifiche inglesi.\nIl testo.\nIl testo della canzone \u00e8 riferito all'orologio dell'apocalisse (\"Doomsday Clock\" in inglese), un orologio simbolico creato dagli scienziati del Bulletin of the Atomic Scientists dell'Universit\u00e0 di Chicago nel 1947.\nSecondo tale orologio, la mezzanotte segnerebbe la fine del mondo, causata da una guerra atomica. Al momento della sua creazione, durante la guerra fredda, l'orologio fu impostato sette minuti prima della mezzanotte. Nel settembre 1953 raggiunse le 11:58 (quindi 2 minuti a mezzanotte): si tratt\u00f2 del record, causato dallo sviluppo di bombe a idrogeno da parte degli Stati Uniti e dell'Unione Sovietica.\nIl disco.\nNella b-side del disco troviamo le canzoni \"Rainbow's Gold\" (una cover dei Beckett) e \"Mission from 'Arry\" (un inedito).\n\"2 Minutes to Midnight\" \u00e8 stata inoltre inclusa nella colonna sonora di , cos\u00ec come altre canzoni metal di quel periodo."}
{"id": "1947469", "revid": "181699", "url": "https://it.wikipedia.org/wiki?curid=1947469", "title": "Anna dell'East Anglia", "text": ""}
{"id": "1947475", "revid": "767487", "url": "https://it.wikipedia.org/wiki?curid=1947475", "title": "L'Aube du monde", "text": "L'Aube du monde (\"Dawn of the World\") \u00e8 un film del 2008 diretto da Abbas Fahdel.\nTrama.\nReduce della guerra del Golfo, Riad \u00e8 un soldato iracheno che si rifugia nella regione delle paludi del Tigri e l'Eufrate. \u00c8 qui che sogna di iniziare una nuova vita accanto a Zahra, giovane vedova di un compagno ucciso in guerra. Ma questo ambiente del tutto estraneo, ostile e complicato, con un nuovo conflitto alle porte, render\u00e0 la sua vita molto difficile."}
{"id": "1947481", "revid": "688552", "url": "https://it.wikipedia.org/wiki?curid=1947481", "title": "Marco Ant\u00f4nio", "text": "Carriera.\nClub.\nMarco Ant\u00f4nio inizi\u00f2 la sua carriera nel 1968 nelle file della Portuguesa, per poi passare l'anno seguente alla Fluminense, con cui vinse 4 Campionati Carioca, un Torneo Roberto Gomes Pedrosa e 3 Ta\u00e7a Guanabara.\nNel 1976 si trasfer\u00ec al Vasco da Gama, conquistando un altro Campionato Carioca, quinto personale, nel 1977.\nNel 1981 pass\u00f2 al Bangu e nel 1983 al Botafogo, dove chiuse la carriera nel 1984.\nDurante la sua carriera vinse per due volte il Bola de Prata, premio assegnato dalla rivista Placar ai migliori 11 giocatori del campionato brasiliano.\nNazionale.\nMarco Ant\u00f4nio conta 39 presenze con la Nazionale brasiliana, con cui esord\u00ec il 4 marzo 1970 a Porto Alegre in amichevole contro l'Argentina (0-2).\nHa fatto parte della selezione che vinse i Mondiali 1970, dove disput\u00f2 2 partite, e partecip\u00f2 ai Mondiali 1974, che videro i \"verdeoro\" arrivare al 4\u00ba posto, dove per\u00f2 non scese mai in campo."}
{"id": "1947489", "revid": "228587", "url": "https://it.wikipedia.org/wiki?curid=1947489", "title": "Metatesi olefinica", "text": "La reazione di metatesi olefinica \u00e8 una reazione chimica che consiste nello scambio dei sostituenti presenti su olefine diverse. La reazione \u00e8 catalizzata da metalli come il nichel, il tungsteno, il rutenio e il molibdeno ed \u00e8 rappresentata schematicamente dallo schema sottostante.\nReazioni di questo genere in presenza di opportuni catalizzatori possono avvenire in condizioni abbastanza blande (addirittura a temperatura ambiente in ambiente acquoso).\nSin dalla sua scoperta la metatesi olefinica ha trovato larga applicazione nella ricerca e nell'industria. Permette inoltre di ottenere vari prodotti attraverso vie di sintesi pi\u00f9 veloci e pi\u00f9 pulite, che portano alla produzione di meno sottoprodotti e rifiuti pericolosi. Nel 2005 il francese Yves Chauvin e gli statunitensi Robert H. Grubbs e Richard R. Schrock hanno ricevuto il premio Nobel per \"lo sviluppo dei metodi di metatesi nella sintesi organica\".\nCatalizzatori.\nNel corso degli anni si sono sviluppati vari complessi metallici in grado di catalizzare reazioni di metatesi olefinica.\nNegli anni ottanta Schrock ha messo a punto vie di sintesi per ottenere complessi altamente reattivi basati su tungsteno e molibdeno. Questi catalizzatori, chiamati appunto \"catalizzatori di Schrock\", sono comunque sensibili all'aria e all'acqua e il loro utilizzo \u00e8 limitato a reazioni condotte in atmosfera inerte.\nQualche anno dopo Grubbs ha dato vita a una sua serie di catalizzatori (\"catalizzatori di Grubbs\"), basati su rutenio(II). Al contrario di quelli di Schrock presentano un'attivit\u00e0 catalitica meno spiccata, ma sono selettivi nei confronti del doppio legame carbonio-carbonio e stabili ad aria ed acqua.\nPartendo dai catalizzatori di Grubbs si sono sviluppati altri complessi metallici (come i complessi indenilidenici di rutenio) in grado di dare metatesi olefinica e al contempo sintetizzabili attraverso vie pi\u00f9 semplici e con reagenti meno pericolosi.\nTipologie di metatesi olefinica.\nEsistono molti diversi tipi di metatesi olefinica, tra cui:\nApplicazioni.\nUn'applicazione della metatesi olefinica \u00e8 nell'ambito della petrolchimica, dove viene impiegata per produrre propilene da etilene e 2-butene."}
{"id": "1947490", "revid": "181699", "url": "https://it.wikipedia.org/wiki?curid=1947490", "title": "Beorna dell'East Anglia", "text": ""}
{"id": "1947492", "revid": "599013", "url": "https://it.wikipedia.org/wiki?curid=1947492", "title": "Mohammed Tchit\u00e9", "text": ""}
{"id": "1947495", "revid": "15756", "url": "https://it.wikipedia.org/wiki?curid=1947495", "title": "Sergio Valzania", "text": "Biografia.\nAttivit\u00e0 accademica e attivit\u00e0 radiofonica.\nHa insegnato scienza della comunicazione alla facolt\u00e0 di lettere dell'Universit\u00e0 di Genova e a quella di Siena ed \u00e8 stato direttore dei programmi radiofonici della Rai e poi vicedirettore di Radio Rai. Direttore di Agonistika News negli anni ottanta, \u00e8 considerato uno dei maggiori esperti italiani di giochi. Per la televisione ha curato \"La TV delle ragazze\", \"La clessidra\" e le trasmissioni circensi di Rai 3. Per la radio ha realizzato fra l'altro Viva Radio2 con Fiorello e Baldini, \"Alle 8 della sera\", i Cammini della radio verso Santiago di Compostela e sulla via Francigena. Dall'estate del 1999 al 2009 \u00e8 stato direttore di Rai Radio 2 e dal 2002 al 2009 ha diretto anche Rai Radio 3. Dal 2011 \u00e8 stato vicedirettore della struttura Radio Rai. Dal 1\u00ba giugno 2015 \u00e8 in pensione, dopo aver lasciato ogni incarico in Rai, passando a collaborare con Radio inBlu, per la quale realizza i programmi \"Pastori\", \"La Biblioteca di Gerusalemme\" e \"I nostri fratelli\".\nAttivit\u00e0 letteraria.\nValzania \u00e8 anche scrittore di libri di storia con una predilezione per le biografie, napoleoniche in particolare, e la guerra navale, da \"Napoleone\" (Rai Eri, 2001), frutto di una serie di trasmissioni trasmesse da Radio 2, ad \"Artisti da combattimento\" (Mondadori, 1996) e \"Brodo nero, Sparta pacifica il suo esercito le sue guerre\" (Jouvence). Dal 2005 al 2009 ha diretto per Sellerio Editore la collana \"Alle 8 della Sera\", nella quale sono stati pubblicati testi tratti dalla omonima trasmissione radiofonica. Tra le sue opere si ricordano \"Jutland\" (2004), dedicata alla grande battaglia navale del primo conflitto mondiale; \"Austerlitz\", la pi\u00f9 bella delle vittorie di Napoleone (2005); \"Wallenstein\" appassionata biografia del tragico generale boemo, grande protagonista della Guerra dei Trent'anni (2007); \"Dal Profondo\" riflessioni sulla fede (2010); \"U-Boot\" storie di uomini e di sommergibili nella Seconda guerra mondiale (2011) e \"Guerra sotto il mare. Il fronte subacqueo nella guerra fredda. 1945-1991\" (2016).\nNotevole la collaborazione con Franco Cardini, insieme al quale ha scritto: \"Le radici perdute dell'Europa. Da Carlo V ai conflitti mondiali\" (2007); \"La scintilla. Da Tripoli a Sarajevo: come l'Italia provoc\u00f2 la Prima Guerra Mondiale\" (2014); \"Dunkerque. 26 maggio-4 giugno 1940: storia dell'Operazione Dynamo\" (2017); \"La pace mancata. La conferenza di Parigi e le sue conseguenze\" (2018), tutti per Mondadori.\nCinque sono i romanzi editi di Sergio Valzania. Tre, \"Il mondo rubato, La macchina magica, Le armi dei maghi,\" tutti pubblicati da Mondadori, sono una trilogia di ambientazione fantasy, mentre \"La bolla d'oro\" (Sellerio) e \"Assassinio sul cammino di Santiago\" (Ediciclo) sono gialli.\nValzania da pellegrino ha percorso numerosi cammini europei, con qualche puntata pi\u00f9 distante, in Israele. Da ci\u00f2 sono nati alcuni volumi con i compagni di viaggio. Il pi\u00f9 noto fra di essi \u00e8 \"La Via lattea\" (2008), con Piergiorgio Odifreddi e la partecipazione di Franco Cardini. Nel 2015 Valzania ha scritto anche \"Andare per le Cattedrali di Puglia\", a seguito dell'esperienza della \"Francigena del Sud\".\nNumerosi gli interventi su riviste storiche e in opere collettive. Ha scritto su molti giornali, fra cui \"Politica\", \"La Nazione\", \"Avvenire\", \"La Repubblica\", \"Il Giornale, Liberal\"; attualmente scrive su \"Il Dubbio\" e \"L'Osservatore Romano\"."}
{"id": "1947499", "revid": "1543377", "url": "https://it.wikipedia.org/wiki?curid=1947499", "title": "Megacriometeora", "text": "Una megacriometeora \u00e8 un blocco di ghiaccio che, malgrado le somiglianze strutturali, idrochimiche e isotopiche coi chicchi di grandine si forma solo in circostanze atmosferiche insolite, per esempio in presenza di cielo sereno, che differiscono nettamente da quelle con nubi di tipo cumulonembo che generano la grandine.\nA volte sono chiamate chicchi di grandine giganti ma esse non necessitano delle presenza di temporali per formarsi. Le megacriometeore sono a volte scambiate per meteoriti perch\u00e9 possono creare piccoli crateri sul punto d'impatto col suolo.\nStoria.\nLa caduta dal cielo di eccezionali blocchi di ghiaccio \u00e8 un evento anomalo riportato dai cronisti gi\u00e0 dall'antichit\u00e0 e in tutte le epoche, fino alle osservazioni moderne e contemporanee.\nTra la fine del 1999 e l'inizio del 2000 si registr\u00f2 in Italia e Spagna una serie di avvistamenti di grossi blocchi di ghiaccio che, apparentemente, cadevano dal cielo. Furono formulate varie ipotesi: dal semplice imbroglio, alla caduta di ghiaccio dagli aerei fino al volontario lancio di blocchi di ghiaccio da velivoli.\nJes\u00fas Mart\u00ednez Fr\u00edas, un geologo planetario del Centro per l'Astrobiologia di Madrid, \u00e8 stato il primo ad effettuare studi sulle megacriometeore a partire dal gennaio 2000 dopo che pezzi di ghiaccio del peso fino a quasi 2 kg caddero durante un periodo di circa dieci giorni in Spagna con cieli privi di nuvole.\nFormazione.\nIl processo che crea le megacriometeore non \u00e8 completamente conosciuto, potrebbe essere simile\na quello della grandine anche se sono state viste cadere d'estate con un cielo sereno. I primi risultati sembrano mostrare che fluttuazioni dei parametri ambientali della tropopausa possono essere collegate alla creazione delle condizioni atmosferiche particolari che portano alla formazione delle megacriometeore.\nComposizione.\nL'analisi chimica delle megacriometeore mostra che la loro composizione \u00e8 simile a quella della pioggia caduta nella stessa area dove sono osservate cadute di megacriometeore: \u00e8 stato accertato che esse non sono prodotte da perdite o scarichi di bagni di aerei perch\u00e9 i pezzi di ghiaccio che occasionalmente cadono dagli aerei hanno un ben visibile colore azzurro dovuto ai disinfettanti usati, senza contare che sono conosciute cadute di ghiaccio anteriori all'invenzione degli aerei.\nDimensioni.\nSono state registrate pi\u00f9 di 50 cadute di megacriometeore dall'anno 2000: il loro peso \u00e8 compreso tra i 0,5\u00a0kg e i 50\u00a0kg, quest'ultima caduta in Brasile.\nIn Italia.\nIn Italia, dopo il periodo 1999\u20132000, il fenomeno si \u00e8 ripresentato in modo sporadico, per esempio nel 2007 e nel 2008 (in quest'ultimo caso si \u00e8 quasi sicuramente trattato di un blocco caduto da un aereo).\nFino al luglio 2017, quando le criometeore riapparvero nei cieli di Saronno, danneggiando un tetto di una villa bifamiliare."}
{"id": "1947506", "revid": "1573940", "url": "https://it.wikipedia.org/wiki?curid=1947506", "title": "Distretto di Kazuno", "text": "Il \u00e8 uno dei distretti della prefettura di Akita, in Giappone.\nAttualmente fa parte del distretto solo il comune di Kosaka."}
{"id": "1947507", "revid": "181699", "url": "https://it.wikipedia.org/wiki?curid=1947507", "title": "Eadwald dell'East Anglia", "text": ""}
{"id": "1947513", "revid": "181699", "url": "https://it.wikipedia.org/wiki?curid=1947513", "title": "Ealdwulf dell'East Anglia", "text": ""}
{"id": "1947516", "revid": "1573940", "url": "https://it.wikipedia.org/wiki?curid=1947516", "title": "Distretto di Ogachi", "text": "Il \u00e8 uno dei distretti della prefettura di Akita, in Giappone.\nAttualmente fanno parte del distretto i comuni di Higashinaruse e Ugo."}
{"id": "1947520", "revid": "287204", "url": "https://it.wikipedia.org/wiki?curid=1947520", "title": "Gran Premio di Chiasso 2007", "text": "Il Gran Premio di Chiasso 2007, tredicesima edizione della corsa, si svolse il 3 marzo 2007 su un percorso totale di circa 173\u00a0km. Fu vinto dal russo Pavel Brutt che termin\u00f2 la gara in 4h15'43\", alla media di 40,458\u00a0km/h."}
{"id": "1947522", "revid": "62004", "url": "https://it.wikipedia.org/wiki?curid=1947522", "title": "Gran Premio Citt\u00e0 di Chiasso", "text": ""}
{"id": "1947523", "revid": "2208340", "url": "https://it.wikipedia.org/wiki?curid=1947523", "title": "Distretto di Kitaakita", "text": "Il \u00e8 uno dei distretti della prefettura di Akita, in Giappone.\nAttualmente fa parte del distretto solo il comune di Kamikoani."}
{"id": "1947524", "revid": "181699", "url": "https://it.wikipedia.org/wiki?curid=1947524", "title": "Edmondo dell'East Anglia", "text": ""}
{"id": "1947527", "revid": "729019", "url": "https://it.wikipedia.org/wiki?curid=1947527", "title": "Tommy Hansen", "text": "Ha recitato in numerosi film pornografici a tema omosessuale.\nBiografia.\nDal 2001 \u00e8 apparso in numerosi film della casa di produzione Bel Ami. Inoltre ha partecipato all'edizione ceca del \"Grande Fratello\".\nDopo aver messo da parte la carriera pornografica ha aperto una palestra a Brno, e si \u00e8 sposato con Petra Trojovska, da cui ha avuto una bambina."}
{"id": "1947529", "revid": "277947", "url": "https://it.wikipedia.org/wiki?curid=1947529", "title": "Distretto di Minamiakita", "text": "Il \u00e8 uno dei distretti della prefettura di Akita, in Giappone.\nAttualmente fanno parte del distretto i comuni di Goj\u014dme, Hachir\u014dgata, Ikawa e \u014cgata."}
{"id": "1947532", "revid": "399", "url": "https://it.wikipedia.org/wiki?curid=1947532", "title": "Enterobius vermicularis", "text": "L'ossiuro (\"Enterobius vermicularis\") \u00e8 un verme nematode della famiglia degli Ossiuroidei che causa l'ossiuriasi.\nMorfologia.\nL\"'E. vermicularis\" \u00e8 un verme bianco di 4-6\u00a0mm di lunghezza che pu\u00f2 infestare l'uomo in seguito all'ingestione delle sue uova embrionate. Le uova in poche ore raggiungono l'intestino tenue dove si schiudono facendo fuoriuscire larve che migrano nell'intestino crasso e poi aderiscono alla mucosa intestinale, sviluppandosi quindi in vermi adulti in poche settimane. Buona parte dei vermi adulti si localizza nel cieco ma le femmine gravide di notte si spostano nella zona perianale dove depositano le uova che possono essere riscontrate nelle pliche perianali mentre il verme \u00e8 di semplice riscontro nelle feci, pi\u00f9 raramente nella vagina qualora sia stata infettata. La femmina gravida depone fino a 20.000 uova che aderiscono alle pliche perianali. Le uova di E. vermicularis possono contenere il protozoo \"Dientamoeba fragilis.\"\nL'infestazione da \"E. vermicularis\" pu\u00f2 essere asintomatica e rendere i soggetti affetti dei portatori ma spesso causa l'ossiuriasi, caratterizzata da intenso prurito nelle ore notturne presso la zona perianale nel maschio e presso l'ano e la vulva nella femmina. Il prurito \u00e8 causato dalla migrazione e dalla deposizione delle uova da parte delle femmine gravide del verme. Se la vagina \u00e8 interessata dall'ossiuriasi si possono presentare disturbi genitourinari. Se vi \u00e8 una forte infestazione \"E. vermicularis\" pu\u00f2 causare infiammazione della mucosa intestinale e irritabilit\u00e0 del colon.\nEpidemiologia.\n\"E. vermicularis\" \u00e8 diffuso in tutto il mondo ma infetta particolarmente nelle regioni temperate. Si stima che al mondo ne siano colpite 500 milioni di persone. La categoria pi\u00f9 soggetta ad infestazioni da parte di questo verme sono i bambini che, dopo aver giocato con terriccio infetto o con oggetti contaminati dalle uova del verme, si portano le mani alla bocca ingerendole e determinando un'autoinfestazione. L'autoinfestazione (o la reinfestazione) si verifica anche perch\u00e9 i bambini, a causa del forte prurito generato dal germe, si grattano le pliche perianali portandosi poi involontariamente le mani alla bocca."}
{"id": "1947533", "revid": "141298", "url": "https://it.wikipedia.org/wiki?curid=1947533", "title": "UCEI", "text": ""}
{"id": "1947535", "revid": "339392", "url": "https://it.wikipedia.org/wiki?curid=1947535", "title": "Squadra Mista", "text": ""}
{"id": "1947539", "revid": "110157", "url": "https://it.wikipedia.org/wiki?curid=1947539", "title": "Live at Home (Nickelback)", "text": "Live at Home \u00e8 un concerto live del 2002 filmato nella citt\u00e0 natale dei Nickelback in Canada. Il concerto avvenne durante il tour promozionale del loro album \"Silver Side Up\" ed ebbe luogo a Edmonton il 25 febbraio del 2002 presso lo Skyreach Centre. Al concerto assistettero 25000 persone, il pi\u00f9 grande numero di persone che abbia mai contenuto quell'arena. Verso la fine dello spettacolo Jerry Cantrell si un\u00ec alla band per suonare la canzone \"It Ain't Like That\". Verso la fine la rock band esegu\u00ec una versione acustica della canzone \"Mistake\", cover dei Big Wreck.\n\"Live at Home\" fu certificato doppio platino dalla RIAA."}
{"id": "1947542", "revid": "125084698", "url": "https://it.wikipedia.org/wiki?curid=1947542", "title": "Levon", "text": "Levon \u00e8 un brano scritto ed interpretato da Elton John; il testo \u00e8 di Bernie Taupin. Proviene dall'album del 1971 \"Madman Across the Water\".\nIl brano.\nIl titolo sembra riferirsi vagamente a Levon Helm, un membro dei The Band, e il testo di Taupin, decisamente ermetico, si ispira alle canzoni di questo gruppo di musicisti, avendo una sorta di trama cinematografica. Tuttavia, in un'intervista rilasciata nel 2013, Bernie Taupin ha smentito che il testo della canzone sia in alcun modo legato o ispirato a Levon Helm.\nPresentando il brano durante un concerto registrato negli studi della televisione britannica BBC 2, Elton John raccont\u00f2: \"La canzone parla di un ragazzino che ha piene le tasche di ci\u00f2 che fa, e vorrebbe tanto andar via, ma non ci riesce\". Nel brano spicca il pianoforte di Elton (soprattutto nell'introduzione) che va poi a fondersi con gli altri strumenti. Anche la batteria di Barry Morgan si fa ben sentire, e la voce di Elton John arriva a toccare note alte rispetto al solito. La parte finale \u00e8 molto orchestrata, con in primo piano arrangiamenti d'archi d'ispirazione neoclassica, opera di Paul Buckmaster. La canzone, incisa il 27 febbraio 1971, usc\u00ec come singolo il 29 novembre del 1971 e raggiunse il 24\u00ba posto della classifica statunitense di \"Billboard\". Ottenne inoltre un lusinghiero 6\u00ba posto nella classifica singoli canadese RPM100. Del brano sono state realizzate numerose cover, tra le altre quelle di Taylor Hicks, Jon Bon Jovi (contenuta nell'album tributo \"\") e Billy Klippert."}
{"id": "1947543", "revid": "110157", "url": "https://it.wikipedia.org/wiki?curid=1947543", "title": "Distretto di Yamamoto", "text": "Il \u00e8 uno dei distretti della prefettura di Akita, in Giappone.\nAttualmente fanno parte del distretto i comuni di Fujisato, Happ\u014d e Mitane."}
{"id": "1947545", "revid": "964", "url": "https://it.wikipedia.org/wiki?curid=1947545", "title": "Ossiuro", "text": ""}
{"id": "1947547", "revid": "174925", "url": "https://it.wikipedia.org/wiki?curid=1947547", "title": "Epinici", "text": ""}
{"id": "1947553", "revid": "149727", "url": "https://it.wikipedia.org/wiki?curid=1947553", "title": "Hohenwerbig", "text": ""}
{"id": "1947556", "revid": "149727", "url": "https://it.wikipedia.org/wiki?curid=1947556", "title": "L\u00fchnsdorf", "text": ""}
{"id": "1947558", "revid": "181699", "url": "https://it.wikipedia.org/wiki?curid=1947558", "title": "Egric dell'East Anglia", "text": ""}
{"id": "1947559", "revid": "181699", "url": "https://it.wikipedia.org/wiki?curid=1947559", "title": "Egric dell'Anglia orientale", "text": ""}
{"id": "1947565", "revid": "767487", "url": "https://it.wikipedia.org/wiki?curid=1947565", "title": "Brughiera di Thorsberg", "text": "La brughiera di Thorsberg (\"brughiera di Thorsberger\", \"Tosbarch\", \"T\u00e5sbjerre\", \"collina di Thor\") si trova nei pressi di S\u00fcderbrarup in Anglia, Schleswig-Holstein (Germania), e venne usata tra il I secolo a.C. ed il IV secolo come luogo per depositi votivi effettuati da parte degli Angli. Per questo motivo vi sono stati trovati importanti reperti risalenti all'Et\u00e0 del ferro romana, tra cui antiche iscrizioni in Fu\u00feark antico come la punta di Thorsberg, un elmo romano, la fibbia di uno scudo ed antiche calze. I ritrovamenti sono di importanza paragonabile a quelli contemporanei danesi provenienti da Illerup e Vimose.\nDescrizione.\nIl luogo \u00e8 dedicato a Thor e, a partire dal 200 d.C. circa, \u00e8 diventato di aspetto pi\u00f9 marziale. Questo andamento \u00e8 collegato alle guerre marcomanniche (avvenute tra il 166 ed il 180). Nelle immediate vicinanze del sito si trova un tumulo dell'et\u00e0 del ferro con, al suo interno, un cerchio di pietre.\nIl sito venne scavato dagli archeologi tra il 1858 ed il 1861. A dirigere i lavori fu Conrad Engelhardt, insegnante di Flensburg. Gli oggetti recuperati da Engelhardt sono esposti presso il museo del palazzo Gottorp; altri 500 reperti si trovano a Copenaghen."}
{"id": "1947567", "revid": "181699", "url": "https://it.wikipedia.org/wiki?curid=1947567", "title": "Eni dell'East Anglia", "text": ""}
{"id": "1947568", "revid": "767487", "url": "https://it.wikipedia.org/wiki?curid=1947568", "title": "Gunflint Iron Formation", "text": "Il giacimento della Gunflint Iron Formation, in Ontario (Canada), \u00e8 uno dei pi\u00f9 antichi depositi fossiliferi noti. Risale a circa 2 miliardi di anni fa e conserva al suo interno una delle associazioni di microfossili pi\u00f9 differenziate di tutto il Proterozoico.\nOrganismi diversificati.\nSono circa trenta i generi di organismi noti in questa formazione (in tutti i giacimenti proterozoici ne sono noti solo un centinaio); la conservazione di questi fossili avviene sia a livello di stromatoliti (intorno alla base della formazione) sia in fanghi silicizzati e stratificati. Sono moltissimi gli esemplari perfettamente conservati, e la maggior parte di questi (circa l'80%) appartiene a due sole forme: \"Gunflintia\" \"minuta\" e \"Huroniospora\" \"microreticulata\".\nLe prime sono forme filamentose e continue, molto sottile e allungate, mentre le seconde sono organismi pi\u00f9 o meno sferici, di solito associati a \"Gunflintia\". Quest'ultima, molto simile ai batteri del ferro e in particolare ai cianobatteri come \"Nostoc\", presenta caratteristiche notevoli: sembra che vi fossero cellule a parete spessa, analoghe alle eterocisti delle Nostocacee dei giorni nostri; queste eterocisti proteggono dall'azione dell'ossigeno gli enzimi per la fissazione dell'azoto. \"Huroniospora\", invece, sono probabilmente spore di batteri (come suggerisce il nome). L'altro 20% di organismi di Gunflint sono molto pi\u00f9 rari. Questi microfossili includono un'altra specie di \"Gunflintia\" (\"G. grandis\"), costituita da filamenti settati e forse simili a tricomi di batteri, e guaine di notevoli dimensioni (\"Ainimikeia\" \"septata\") analoghe a quelle degli attuali \"Oscillatoria\". Tra gli altri organismi presenti vi era l'enigmatica \"Eosphaera\" \"tyleri\", uno sferoide di incerta classificazione. I pi\u00f9 bizzarri, per\u00f2, erano lo stellato \"Eoastrion\" \"bifurcatum\" e \"Kakabekia\" \"barghoorniana\", a forma di ombrello. Quest'ultimo era forse affine ad alcuni batteri attuali che ossidano il ferro e la manganese.\nSignificato del giacimento.\nTutti gli organismi presenti nel giacimento sono ancora procarioti, ad eccezione di un unico dubbio acritarco eucariote (\"Veryhachium\"), la cui autenticit\u00e0 non \u00e8 ancora stata provata. In ogni caso, la comunit\u00e0 di Gunflint sembrerebbe rappresentare un ambiente di tipo bentico (acque basse); la presenza di \"Eosphaera\", per\u00f2, suggerirebbe l'inclusione di organismi planctonici (di mare aperto).\nLa variet\u00e0 di forme a volte bizzarre, tipiche di questo giacimento, \u00e8 da porre in relazione con una probabile fase di \u201csperimentazione\u201d della vita sul pianeta Terra verificatasi con la comparsa di un ambiente aerobico e avvenuta tra 2.500 e 1.600 milioni di anni fa, nel Proterozoico inferiore.\nAltri giacimenti analoghi, sebbene meno ricchi, sono quelli di Belcher Group (sempre in Canada), di Fig Tree (Repubblica Sudafricana), di Duck Creek Dolomite e di H.Y.C. Pyritic Shale (entrambi in Australia)."}
{"id": "1947570", "revid": "1776051", "url": "https://it.wikipedia.org/wiki?curid=1947570", "title": "M\u00fchlenflie\u00df", "text": "M\u00fchlenflie\u00df \u00e8 un comune di 980 abitanti del Brandeburgo, in Germania.\nAppartiene al circondario (\"Landkreis\") di Potsdam-Mittelmark (targa PM) ed \u00e8 parte della comunit\u00e0 amministrativa (\"Amt\") di Niemegk.\nGeografia antropica.\nIl comune di M\u00fchlenflie\u00df \u00e8 suddiviso nelle frazioni (\"Ortsteil\") di Haseloff-Grabow, Nichel, Niederwerbig e Schlalach, e comprende le localit\u00e0 abitate (\"Bewohnter Gemeindeteil\") di Grabow, Haseloff e Jeserig e il nucleo abitato (\"Wohnplatz\") di Ziegelei."}
{"id": "1947571", "revid": "149727", "url": "https://it.wikipedia.org/wiki?curid=1947571", "title": "Haseloff-Grabow", "text": ""}
{"id": "1947572", "revid": "149727", "url": "https://it.wikipedia.org/wiki?curid=1947572", "title": "Haseloff", "text": ""}
{"id": "1947573", "revid": "330019", "url": "https://it.wikipedia.org/wiki?curid=1947573", "title": "Alpicella d'Aveto", "text": "Alpicella d'Aveto \u00e8 una frazione del comune di Santo Stefano d'Aveto.\nGeografia fisica.\nLa frazione di Alpicella d\u2019Aveto, situata a 867 m s.l.m. \u00e8 una frazione da Santo Stefano d'Aveto (GE), dista in linea d\u2019aria a 3,65 Km da Santo Stefano d'Aveto e 43,85 Km da Genova e da Piacenza 59 Km. Dalla frazione sono possibili diverse escursioni naturalistiche verso il monte Maggiorasca (1.804 m), il monte Penna (1.735 m) e verso lil monte Aiona (1.702 m) verso Il Passo del Tomarlo (1485 m).\nStoria.\nL'insediamento della frazione con ogni probabilit\u00e0 risale all'epoca preistorica . Secondo alcune fonti storiche proprio alle pendici del monte Penna si svolse una fra le ultime battaglie dell'Impero romano per la dominazione sui Liguri. \nFin dall'epoca longobarda il territorio fu un possedimento dell'abbazia di San Colombano di Bobbio. \nNel 1164, il feudo di Santo Stefano e tutte le frazioni furono ceduti alla famiglia Malaspina da Federico Barbarossa. \nDal 28 aprile del 1798 con i nuovi ordinamenti francesi, Santo Stefano d'Aveto e le sue frazioni rientrarono nell'XI cantone, come capoluogo, della Giurisdizione dei Monti Liguri Orientali e dal 1803 centro principale del V cantone dell'Aveto ."}
{"id": "1947578", "revid": "181699", "url": "https://it.wikipedia.org/wiki?curid=1947578", "title": "Eorpwald dell'East Anglia", "text": ""}
{"id": "1947581", "revid": "278830", "url": "https://it.wikipedia.org/wiki?curid=1947581", "title": "Bridget Marquardt", "text": "Biografia.\nDal luglio 2005 \u00e8 una delle protagoniste di \"The Girls Next Door\", un programma simil-\"reality\" incentrato sulla vita di Hefner e delle sue tre fidanzate alla Playboy Mansion e agli eventi organizzati dalla rivista. In questa veste \u00e8 comparsa diverse volte con le due colleghe sulle pagine di \"Playboy\". Vive alla mansion insieme alla sua gatta Gizmo e al pechinese Wednesday.\nBridget studia giornalismo televisivo, e da tempo conduce un programma radiofonico di successo."}
{"id": "1947584", "revid": "1305772", "url": "https://it.wikipedia.org/wiki?curid=1947584", "title": "Live at Home", "text": ""}
{"id": "1947587", "revid": "149727", "url": "https://it.wikipedia.org/wiki?curid=1947587", "title": "Niederwerbig", "text": ""}
{"id": "1947589", "revid": "181699", "url": "https://it.wikipedia.org/wiki?curid=1947589", "title": "Eric dell'East Anglia", "text": ""}
{"id": "1947591", "revid": "149727", "url": "https://it.wikipedia.org/wiki?curid=1947591", "title": "Schlalach", "text": ""}
{"id": "1947594", "revid": "181699", "url": "https://it.wikipedia.org/wiki?curid=1947594", "title": "Eric dell'Anglia orientale", "text": ""}
{"id": "1947601", "revid": "1543377", "url": "https://it.wikipedia.org/wiki?curid=1947601", "title": "Il principe della giovent\u00f9", "text": "Il principe della giovent\u00f9 \u00e8 un progetto originale di Riz Ortolani, scritto in collaborazione con Ugo Chiti, basato su un famoso fatto storico del Rinascimento Italiano: la Congiura dei Pazzi del 1478. \nPresentato in prima mondiale al Teatro La Fenice di Venezia il 4 settembre 2007, \"Il principe della giovent\u00f9\" \u00e8 un'OperaMusical nelle parole di Riz Ortolani, nonch\u00e9 la sua prima opera teatrale, dopo i numerosi lavori cinematografici."}
{"id": "1947602", "revid": "135224", "url": "https://it.wikipedia.org/wiki?curid=1947602", "title": "Utricolo", "text": "L'utricolo, insieme al sacculo \u00e8 uno dei due organi otolitici che si trovano nell'orecchio interno dei vertebrati.\nL'utricolo, e in particolare la macula utricolare al suo interno, fa parte dell'apparato vestibolare deputato al senso dell'equilibrio e alle sensazioni di movimento.\nAnatomia.\nL'utricolo ha una forma a sacco allungata, leggermente pi\u00f9 grande del sacculo, si trova nella parte dorsale e craniale del vestibolo, giacendo a contatto col recesso ellittico e la parte sottostante.\nSul pavimento e sulla parete anteriore dell'utricolo si trova la macula utricolare, ove si trovano i recettori vestibolari ciliati, coperti da una cupola gelatinosa su cui poggiano gli otoliti o otoconi, minuscoli cristalli di carbonato di calcio che alterano la densit\u00e0 della cupola rispetto all'endolinfa permettendo la ricezione delle forze inerziali tangenti alla superficiale apicale dei recettori vestibolari.\nIn posizione eretta la macula utricolare \u00e8 pressoch\u00e9 orizzontale. I recettori vestibolari ciliati nell'utricolo trasducono le componenti lineari dei movimenti tangenti all'asse dell'apparato ciliare e orientati dallo stereociglio pi\u00f9 basso fino al chinociglio. I recettori nella macula sono disposti specularmente attorno ad una linea centrale, la striola, e sono orientati in tutte le direzioni.\nGli stimoli diretti verso il chinociglio sono eccitatori, cio\u00e8 depolarizzanti, mentre quelli diretti in senso opposto sono inibitori, cio\u00e8 iperpolarizzanti. Poich\u00e9 i recettori sono disposti specularmente attorno alla striola ogni movimento risulta in due segnali uguali, ma di segno opposto, aumentando la differenza tra i segnali aumenta la precisione della sensazione.\nDal polo basale della macula utricolare si dipartono le fibre utricolari che convergono a formare una parte del nervo vestibolococleare.\nLa cavit\u00e0 dell'utricolo comunica posteriormente con i canali semicircolari attraverso cinque orifizi.\nDalla sua parete anteriore si apre il dotto utricolosacculare, che continua nel dotto endolinfatico, che collega la coclea al vestibolo.\nFisiologia.\nL'utricolo \u00e8 deputato, insieme al sacculo, a riconoscere gli spostamenti lineari della testa e la sua posizione rispetto alla forza di gravit\u00e0. La parte recettoriale dell'utricolo \u00e8 la macula, collocata perpendicolarmente al suo asse maggiore su una delle pareti. La macula \u00e8 costituita da uno strato esterno gelatinoso costituito da cristalli di carbonato di calcio detti otoconi (o otoliti) in cui sono immerse le stereociglia e i chinocigli delle cellule ciliate sottostanti. La striola costituisce l'asse di simmetria della macula e verso di essa sono rivolti tutti i chinocigli delle cellule ciliate. Tra una cellula ciliata e l'altra sono presenti delle cellule di sostegno. La porzione basale della membrana plasmatica di ciascuna cellula ciliata \u00e8 a contatto sia con terminazioni nervose afferenti che con terminazioni efferenti a significato sia eccitatorio che inibitorio.\nQuando la testa viene piegata la membrana gelatinosa, pi\u00f9 pesante dell'endolinfa contenuta nell'utricolo, scivola dalla sua posizione iniziale piegando in una determinata direzione le ciglia delle cellule ciliate. Se le stereociglia sono piegate verso il chinociglio si verificher\u00e0 l'apertura dei canali ionici ancorati al citoscheletro presenti su di esse che infine determiner\u00e0 una depolarizzazione del potenziale di membrana, se invece si piegheranno nel verso opposto i canali ionici si chiuderanno e si determiner\u00e0 un'iperpolarizzazione. La depolarizzazione si traduce in un aumento della frequenza di scarica delle fibre afferenti primarie, l'iperpolarizzazione nella sua diminuzione. Dal momento che le cellule ciliate sono orientate verso la striola la risposta ad uno spostamento lineare della testa pu\u00f2 dar luogo ad un'eccitazione massimale qualora l'asse della direzione del movimento corrisponda all'asse della polarit\u00e0 della cellula ciliata ed entrambi abbiano lo stesso verso, ad un'inibizione massimale quando hanno la stessa direzione ma verso opposto e ad una intermedia in tutti gli altri casi."}
{"id": "1947603", "revid": "181699", "url": "https://it.wikipedia.org/wiki?curid=1947603", "title": "Guthrum II dell'East Anglia", "text": ""}
{"id": "1947609", "revid": "2049339", "url": "https://it.wikipedia.org/wiki?curid=1947609", "title": "Fauna di Ediacara", "text": "Con il nome di fauna di Ediacara si intende un complesso di forme di vita pluricellulare risalenti al Proterozoico superiore (tra 620 e 550 milioni di anni fa), i cui resti sono stati rinvenuti in varie parti del mondo. Il nome deriva dall'Ediacara Member dell'Australia sudoccidentale, la zona in cui sono stati rinvenuti i migliori fossili di questo tipo.\nStoria delle scoperte.\nGli organismi ediacariani sono noti fin dalla fine dell'800 grazie a fossili provenienti dall'Inghilterra. A quel tempo per\u00f2 la loro importanza non venne compresa. Negli anni immediatamente precedenti la Prima guerra mondiale, alcuni ricercatori tedeschi scoprirono e riconobbero fossili del Precambriano in Namibia (Africa sudoccidentale), ma fu solo con il ritrovamento di alcuni fossili medusoidi nelle colline desertiche di Ediacara, in Australia, che il mondo scientifico inizi\u00f2 a comprendere il valore di questi incredibili fossili.\nDiffusione.\nLa documentazione fossile di questa fauna \u00e8 per la maggior parte costituita da macrofossili di organismi pluricellulari, conservatisi come impronta e controimpronta nei sedimenti. Nonostante sia stata ritenuta per lungo tempo esclusiva dell'Australia, questa fauna \u00e8 stata successivamente rinvenuta in tutti i continenti, ad eccezione dell'Antartide. La fauna di Ediacara d\u00e0 il nome a un preciso intervallo stratigrafico, l'Ediacariano, iniziato subito dopo la glaciazione varangeriana e terminato con l'inizio del Cambriano (Tommotiano). Con l'inizio di quest'ultimo periodo, la fauna di Ediacara sostanzialmente scompare.\nComposizione della fauna.\nI fossili ediacariani ricadono sotto alcuni principali piani morfologici. Molto diffusi sono i resti di organismi simili a meduse, dalla simmetria radiale e concentrica, del raggio di pochi centimetri. Tra questi, da ricordare \"Cyclomedusa\", \"Inaria\", \"Arkarua\", \"Eoporpita\", \"Hiemalora\", \"Mawsonites\" e \"Ovatoscutum\". Altri resti \u201cmedusoidi\u201d erano invece caratterizzati da canali, tentacoli o strane cavit\u00e0 gastrali (\"Rugoconites\", \"Bonata\"). \nA simmetria radiale sono anche i resti di organismi enigmatici, con strutture triradiali che partono dal centro; il pi\u00f9 noto di questi \u00e8 senza dubbio \"Tribrachidium heraldicum\", i cui bracci uncinati lo facevano assomigliare allo stemma della Sicilia, ma di notevole interesse \u00e8 anche \"Albumares\", dotato di tre strani canali intervallati da ramificazioni.\nGran parte dei resti ediacariani appartengono a creature simili a fronde, forse coloniali; alcuni di questi fossili sono chiaramente privi di stelo ma sono dotati di una struttura simile a un bulbo (forse per ancorarsi al fondo marino). Tra questi, da ricordare \"Rangea\", \"Charnia\", \"Charniodiscus\", \"Pteridinium\" e \"Swartpuntia\". L'enigmatico \"Phyllozoon\", inoltre, potrebbe appartenere a questo gruppo, cos\u00ec come le cosiddette \"forme a cespuglio\" (\"Bradgatia\") e \"forme a fuso\" (\"Fractofusus\").\nUn altro possibile gruppo di creature ediacariane comprende impronte fossili ovoidali o allungate, dotate di una sorta di \u201ctesta\u201d a ferro di cavallo e di un corpo formato da un numero di segmenti variabile da cinque (\"Vendia\") a pi\u00f9 di quaranta (\"Spriggina\"). A questo gruppo potrebbero appartenere anche gli enigmatici \"Praecambridium sigillum\" e \"Parvancorina minchami\".\nL'ultimo \u201cgruppo\u201d morfologico della fauna di Ediacara \u00e8 rappresentato da impronte fossili dello spessore di pochi millimetri, ma la cui lunghezza pu\u00f2 anche sfiorare il metro. Questi esseri sono dotati di una simmetria bipolare (per via di un solco centrale dal quale si irradiano numerosi segmenti). La pi\u00f9 nota di queste creature \u00e8 sicuramente la grande \"Dickinsonia costata\", ma sono note anche forme di dimensioni minori, come \"Nasepia\". A questo gruppo potrebbe appartenere anche l'enigmatico \"Bomakellia\", da alcuni ritenuto simile a \"Charnia\".\nInterpretazione della fauna.\nAntenati degli animali moderni?\nPer molti anni dalla sua scoperta, la fauna di Ediacara \u00e8 stata vista come un insieme di animali precursori di vari phyla moderni. In questo senso, la forma bipolare della \"Dickinsonia\" \u00e8 stata vista come analoga alla struttura dell'attuale verme segmentato \"Sphinter\", e la forma allungata di \"Spriggina\", provvista di \u201cscudo cefalico\u201d, \u00e8 ritenuta essere ancestrale a quella di artropodi come i chelicerati. \"Spriggina\" \u00e8 stata avvicinata anche ai vermi del genere \"Tomopteris\". Le forme frondiformi sono state accostate invece agli ottocoralli (\"Rangea\", \"Charnia\") e ai pennatulacei (\"Charniodiscus\", \"Pteridinium\"). Questa interpretazione della fauna di Ediacara come \u201cantenata\u201d di forme attuali \u00e8 stata proposta anche in anni recenti (Runnegar, 1991).\nFedonkin (1985) sottolinea il carattere primitivo della simmetria radiale, che si sarebbe evoluta verso quella bilaterale attraverso forme intermedie come \"Dickinsonia\". Secondo lo studioso, questa evoluzione sarebbe documentata dalla maggiore presenza di organismi radiali nella fauna di Ediacara. In ogni caso, l'organizzazione bilaterale era gi\u00e0 ben rappresentata.\nVendozoi e vendobionti.\nUn'interpretazione pi\u00f9 recente della fauna di Ediacara, emersa nel corso degli anni '80, sottolinea come la maggior parte di questi organismi non mostri chiare affinit\u00e0 con i successivi metazoi, ma rappresenti invece una radiazione di animali pluricellulari senza discendenti, denominati Vendozoa, estintosi poco prima della fine del Proterozoico. Secondo alcune teorie, questi esseri non sarebbero nemmeno animali, ma un gruppo dalle caratteristiche talmente diverse da quelle di animali e piante da essere classificato come a s\u00e9 stante: i Vendobionta.\nGli studiosi concordi con questa visione affermano, ad esempio, che le impronte medusoidi hanno una disposizione degli elementi invertita rispetto a quella delle vere meduse del Fanerozoico. Seilacher (1989) ha mostrato come vi sia un modello corporeo principale, caratterizzato da una struttura \u201ca trapunta\u201d, con morfologie unipolari, radiali e bipolari. Questo modello pneumatico non sarebbe verosimilmente adeguato a un mondo dominato da predatori: in sostanza, i vendozoi rappresenterebbero un esperimento evolutivo fallito. Gli antenati dei metazoi attuali andrebbero quindi ricercati tra gli organismi che lasciarono numerose tracce fossili e alcune strutture predatorie isolate nella parte finale del Proterozoico.\nPossibili suddivisioni.\nVari autori, nel corso degli anni, hanno cercato di creare una classificazione scientificamente valida degli organismi che componevano la fauna di Ediacara, basandosi principalmente sulla morfologia dei vari fossili. Ecco cos\u00ec i Proarticulata di Fedonkin (come \"Dickinsonia\"), un gruppo di esseri organizzati secondo il piano corporeo della simmetria a scorrimento, e i Rangeomorpha, che comprendevano tutti quegli organismi simili a fronde, ma in realt\u00e0 dotati di una struttura notevolmente diversa dalle odierne \"penne marine\". Infine, i Trilobozoa (definizione sempre di Fedonkin) seguivano una bizzarra simmetria tripartita, ad esempio \"Tribrachidium\".\nFisiologia.\nIl corpo dei vendozoi era estremamente sottile ma molto ampio; il volume corporeo era quindi molto ridotto. Non erano presenti, inoltre, tracce di sistema circolatorio, respiratorio e digerente; \u00e8 probabile, dunque, che i processi metabolici di questi organismi passassero tutti direttamente attraverso la superficie corporea; per questo motivo, si pensa, i vendozoi avevano un rapporto superficie/volume molto alto. Un simile modo di vita sarebbe plausibile se la nutrizione di questi esseri fosse stata fotoautotrofica: probabilmente vi erano rapporti di simbiosi con alghe e batteri. Questa esistenza simbiotica \u00e8 molto simile a quella di alcuni animali attuali, come i pogonofori, per i quali \u00e8 stato coniato il termine di \u201canimali autotrofi\u201d.\nEstinzione.\nLa fauna di Ediacara sembrerebbe essere scomparsa poco prima della fine del Proterozoico (anche se alcuni organismi del Cambriano, come \"Thaumaptilon\", potrebbero essere vendozoi sopravvissuti). Le cause di questa estinzione non sono chiare, ma potrebbero includere un improvviso evento anossico diffuso a scala mondiale, che rese la maggior parte dei fondali marini e oceanici inadatti alla vita. Inoltre, le nuove strategie alimentari degli organismi eterotrofi portarono in breve tempo a un notevole sviluppo dei predatori, a cui i vendozoi non erano probabilmente preparati. Questi predatori sono gi\u00e0 noti in depositi coevi attraverso piccole parti dure mineralizzate (da qui il nome di piccola fauna dura), come \"Protohertzina\".\nVendozoi italiani?\nNel 1981, nella formazione delle Arenarie di San Vito della Sardegna sudorientale (? Proterozoico superiore), \u00e8 stato ritrovato un resto fossile di forma tondeggiante, simile a un medusoide. Secondo Fedonkin (1985) questa impronta, denominata \"Ichnusa cocozzai\", avrebbe potuto essere attribuita alla fauna di Ediacara, in quanto molto simile ad \"Albumares\" della Russia. L'ipotesi \u00e8 stata smentita in seguito a studi condotti dai ricercatori del dipartimento di Scienze della Terra dell'Universit\u00e0 di Cagliari. I livelli di provenienza delle presunte meduse sono stati definitivamente attribuiti all'Ordoviciano inferiore, mentre nuove ricerche, eseguite su oltre 50 esemplari, sembrerebbero indicare che si tratti addirittura di resti non organici."}
{"id": "1947612", "revid": "22356", "url": "https://it.wikipedia.org/wiki?curid=1947612", "title": "Biota Vendiano", "text": ""}
{"id": "1947613", "revid": "181699", "url": "https://it.wikipedia.org/wiki?curid=1947613", "title": "Hun dell'East Anglia", "text": ""}
{"id": "1947616", "revid": "22356", "url": "https://it.wikipedia.org/wiki?curid=1947616", "title": "Vendozoa", "text": ""}
{"id": "1947619", "revid": "22356", "url": "https://it.wikipedia.org/wiki?curid=1947619", "title": "Vendobionta", "text": ""}
{"id": "1947620", "revid": "181699", "url": "https://it.wikipedia.org/wiki?curid=1947620", "title": "Oswald dell'East Anglia", "text": ""}
{"id": "1947621", "revid": "22356", "url": "https://it.wikipedia.org/wiki?curid=1947621", "title": "Ediacariano", "text": ""}
{"id": "1947622", "revid": "3082", "url": "https://it.wikipedia.org/wiki?curid=1947622", "title": "Redwald dell'East Anglia", "text": ""}
{"id": "1947623", "revid": "33689", "url": "https://it.wikipedia.org/wiki?curid=1947623", "title": "MSD Super Disk", "text": "I MSD Super Disk sono una serie di drive per floppy disk da 5\u00bc prodotti dalla Micro Systems Development per l'uso con gli home computer a 8-bit prodotti dalla Commodore. Ne sono state prodotte due differenti versioni: il drive singolo SD-1 e il drive doppio SD-2.\nIntroduzione.\nI floppy drive \"MSD Super Disk\" sono stati i primi dispositivi, prodotti da terze parti, progettati per essere compatibili con il Commodore 64 ma ben presto altri produttori seguirono l'esempio.\nI floppy drive della MSD erano dotati di due interfacce per il collegamento al computer: una interfaccia per la porta parallela con standard IEEE-488 e un'interfaccia seriale proprietaria Commodore.\nIn questo modo era possibile collegare ogni sistema Commodore a 8-bit, dal Commodore PET ai C64 e C128. Tutto questo senza la necessit\u00e0 di usare alcun convertitore o dispositivo add-on.\nSpecifiche tecniche.\nI floppy drive della MSD erano pi\u00f9 cari rispetto ai corrispettivi prodotti dalla Commodore. Tuttavia essi offrivano alcune caratteristiche aggiuntive che ne giustificavano un prezzo maggiore. Innanzitutto erano dispositivi robusti progettati per un funzionamento continuativo ed intensivo. \nAnche se la velocit\u00e0 di lettura e di scrittura dei dati era la stessa del Commodore 1541 (era infatti utilizzato lo stesso firmware e la stessa interfaccia seriale), un disco poteva essere formattato in soli 18 secondi contro il minuto e 22 secondi impiegato dal 1541.\nIl modello MSD SD-2 incorporava poi il comando \"Duplicate\" del Commodore DOS (gi\u00e0 usato nel Commodore 4040 il floppy drive doppio per il Commodore PET) che permetteva la copia di un intero disco in meno di due minuti. \nLo stesso comando poteva anche essere usato per copiare i file tra un drive e l'altro sull MSD SD-2. Caratteristica non disponibile con due Commodore 1541 single drive.\nPer contro i \"MSD Super Disk\" drive avevano difficolt\u00e0 nel caricare molti dei software dotati di protezione contro la copia. \nTale inconveniente era causato dalla sostanziale differenza insita nel codice del DOS e nella mappatura della memoria."}
{"id": "1947626", "revid": "295581", "url": "https://it.wikipedia.org/wiki?curid=1947626", "title": "Alpicella d'aveto", "text": ""}
{"id": "1947629", "revid": "108799084", "url": "https://it.wikipedia.org/wiki?curid=1947629", "title": "Alessandro Boriani", "text": "Biografia.\nDopo essersi diplomato in pianoforte e composizione presso il Conservatorio Giuseppe Verdi di Milano, si \u00e8 affermato come arrangiatore e autore di spot pubblicitari (Poltronesof\u00e0, Teletu, Q8, SiSi, Premium For Christmas 2012), sigle e sottofondi di programmi televisivi, tra gli ultimi RTV (Italia 1), \"Mattino Cinque\" (Canale 5) e Sessione Pomeridiana Tribunale di Forum (Rete 4) e tutti gli arrangiamenti della nuova impaginazione musicale del TG4 (Rete 4).\nHa realizzato le musiche di numerosi documentari per varie case di produzione, tra cui National Geographic, distribuiti in tutta Europa. Nel 2007 ha realizzato l'intera impaginazione musicale della rete satellitare TV della Libert\u00e0 e del canale del digitale terrestre Mediaset Premium \"Joi\".\nPer quanto riguarda il cinema ha composto la colonna sonora del film \"Fairway - Una strada lunga un sogno\" (Medusa, regia A. Rizzo) e del film \"Tra due donne\" (Istituto Luce, regia A. Ferrari), Una su Tre (2012, Minnie Ferrara - Cinerentola, regia di C. Bozzatello).\nNel 2011 pubblica il suo primo album \"AYMARA\", con 10 brani originali, tra i quali la colonna sonora dello spot Moschino."}
{"id": "1947639", "revid": "205160", "url": "https://it.wikipedia.org/wiki?curid=1947639", "title": "Beach volley alla XXVI Olimpiade", "text": ""}
{"id": "1947640", "revid": "205160", "url": "https://it.wikipedia.org/wiki?curid=1947640", "title": "Beach volley alla XXVII Olimpiade", "text": ""}
{"id": "1947641", "revid": "205160", "url": "https://it.wikipedia.org/wiki?curid=1947641", "title": "Beach volley alla XXVIII Olimpiade", "text": ""}
{"id": "1947645", "revid": "1573940", "url": "https://it.wikipedia.org/wiki?curid=1947645", "title": "Tropiduchidae", "text": "Tropiduchidae , \u00e8 una Famiglia comprendente insetti dell'Ordine dei Rincoti Omotteri, \u00c8 uno dei pi\u00f9 piccoli raggruppamenti all'interno della Superfamiglia dei Fulgoroidei.\nDescrizione.\nI Tropiduchidae sono insetti dal corpo slanciato, generalmente di colore verdastro, giallastro o bruno. Il capo presenta la regione frontale prolungata in avanti e carenata lateralmente, con ocelli disposti sotto e davanti agli occhi e con antenne provviste di flagello filiforme.\nLe ali anteriori hanno il clavo non granulato e con nervatura clavale terminante in corrispondenza del suo vertice. Il mesonoto presenta una struttura trasversa che separa uno sclerite posteriore di forma triangolare e stretta, simile ad uno scutello.\nLe zampe posteriori hanno il secondo tarsomero breve e terminante con due spine apicali, una per lato.\nSistematica.\nI Tropiduchidae sono rappresentati da circa 380 specie ripartite fra 136 generi, principalmente diffusi nelle regioni tropicali.\nIn Europa \u00e8 rappresentata solo la sottofamiglia dei Tropiduchinae con i generi \"Omatissus\" e \"Tripetymorpha\", entrambi presenti anche in Italia. La specie di maggiore interesse economico \u00e8 \"Ommatissus binotatus\", associata alla palma da datteri e presente in Sicilia e nella penisola iberica oltre che in Nordafrica. In Nordafrica e in Medio Oriente \u00e8 presente anche \"Ommatissus lybicus\", altra specie dannosa alla palma da datteri."}
{"id": "1947646", "revid": "181699", "url": "https://it.wikipedia.org/wiki?curid=1947646", "title": "Ricberht dell'East Anglia", "text": ""}
{"id": "1947651", "revid": "205160", "url": "https://it.wikipedia.org/wiki?curid=1947651", "title": "Canottaggio alla XXV Olimpiade", "text": ""}
{"id": "1947652", "revid": "205160", "url": "https://it.wikipedia.org/wiki?curid=1947652", "title": "Canottaggio alla XXVI Olimpiade", "text": ""}
{"id": "1947653", "revid": "122216346", "url": "https://it.wikipedia.org/wiki?curid=1947653", "title": "Holland America Line", "text": "Holland America Line \u00e8 una compagnia di navigazione, una delle sette principali al mondo, dedita al mercato delle crociere. Fa parte del World's Leading Cruise Lines ed \u00e8 controllata dalla Carnival Corporation.\nLa compagnia ha sede a Seattle.\nHolland America dispone di una flotta di 15 navi da crociera. La Compagnia trasporta mediamente 700.000 passeggeri ogni anno. Il presidente \u00e8 Stein Kruse.\nStoria.\nLa compagnia fu fondata il 18 aprile 1873 come \"NASM\", acronimo olandese di \"Nederlandsch Amerikaansche Stoomvaart Maatschappij\" (letteralmente \"Compagnia reale di navigazione Olandese e Americana\"). I colori erano quelli della bandiera di Rotterdam, cio\u00e8 tre bande orizzontali di cui due verdi e quella centrale bianca, che venivano ripresi sui fumaioli delle navi.\nPoich\u00e9 aveva sede a Rotterdam e forniva servizi per le Americhe, divenne Holland America Line ufficialmente nel 1896.\nNel 1898, a 25 anni dalla fondazione dell'azienda, la compagnia aveva effettuato 1300 viaggi e trasportato circa 500.000 passeggeri e 5 milioni di tonnellate di merce. In questo periodo vennero anche cambiati i colori dei fumaioli che divennero gialli e inaugurata la flotta cargo, servizio che per\u00f2 veniva comunque operato precedentemente utilizzando le stive delle navi passeggeri fra i Paesi Bassi e le Indie Olandesi attraverso il Canale di Suez da poco costruito.\nFu una delle principali linee per il trasporto di immigrati dall'Europa agli USA; ne ha trasportati infatti in America almeno 850.000.\nNel 1895 inizi\u00f2 a dedicarsi alle crociere.\nNel 1971 la compagnia cess\u00f2 il suo servizio di trasporto passeggeri per dedicarsi esclusivamente alle crociere e cambi\u00f2 definitivamente colori; nel 1973 vendette la sua divisione di cargo. Nel 1989 divenne una sussidiaria della Carnival Corporation, societ\u00e0 di cui fa tuttora parte.\nIl target di clientela \u00e8 di tipo premium."}
{"id": "1947654", "revid": "205160", "url": "https://it.wikipedia.org/wiki?curid=1947654", "title": "Canottaggio alla XXVII Olimpiade", "text": ""}
{"id": "1947655", "revid": "205160", "url": "https://it.wikipedia.org/wiki?curid=1947655", "title": "Canottaggio alla XXVIII Olimpiade", "text": ""}
{"id": "1947657", "revid": "339392", "url": "https://it.wikipedia.org/wiki?curid=1947657", "title": "Sigeberht dell'East Anglia", "text": ""}
{"id": "1947659", "revid": "205160", "url": "https://it.wikipedia.org/wiki?curid=1947659", "title": "Ciclismo alla XXV Olimpiade", "text": ""}
{"id": "1947660", "revid": "205160", "url": "https://it.wikipedia.org/wiki?curid=1947660", "title": "Ciclismo alla XXVI Olimpiade", "text": ""}
{"id": "1947661", "revid": "205160", "url": "https://it.wikipedia.org/wiki?curid=1947661", "title": "Ciclismo alla XXVII Olimpiade", "text": ""}
{"id": "1947662", "revid": "205160", "url": "https://it.wikipedia.org/wiki?curid=1947662", "title": "Ciclismo alla XXVIII Olimpiade", "text": ""}
{"id": "1947666", "revid": "216538", "url": "https://it.wikipedia.org/wiki?curid=1947666", "title": "Vela alle Olimpiadi", "text": ""}
{"id": "1947667", "revid": "181699", "url": "https://it.wikipedia.org/wiki?curid=1947667", "title": "Tytila dell'East Anglia", "text": ""}
{"id": "1947671", "revid": "181699", "url": "https://it.wikipedia.org/wiki?curid=1947671", "title": "Wehha dell'East Anglia", "text": ""}
{"id": "1947672", "revid": "181699", "url": "https://it.wikipedia.org/wiki?curid=1947672", "title": "Wuffa dell'East Anglia", "text": ""}
{"id": "1947674", "revid": "94647", "url": "https://it.wikipedia.org/wiki?curid=1947674", "title": "Analisi della conversazione", "text": ""}
{"id": "1947676", "revid": "1935652", "url": "https://it.wikipedia.org/wiki?curid=1947676", "title": "Francesco Beschi", "text": "Biografia.\nNasce a Brescia, citt\u00e0 capoluogo di provincia e sede vescovile, il 6 agosto 1951.\nFormazione e ministero sacerdotale.\nCompie gli studi nei seminari di Brescia e, oltre agli studi teologici, frequenta il conservatorio per i corsi di violino.\nIl 7 giugno 1975 \u00e8 ordinato presbitero dal vescovo Luigi Morstabilini; celebra la prima messa nella sua parrocchia cittadina di Sant'Anna, nella periferia di Brescia.\nInizia il suo ministero presso la diocesi come vicario parrocchiale al Villaggio Sereno in citt\u00e0. Nel 1981 viene nominato vicario cooperatore e mansionario della parrocchia della cattedrale; nel 1987 il nuovo arcivescovo-vescovo Bruno Foresti lo nomina direttore dell'Ufficio famiglia. Nel 1989 succede a monsignor Gennaro Franceschetti nella direzione del Centro pastorale Paolo VI; in quegli anni segue anche il giovane clero nelle attivit\u00e0 del biennio formativo. Nel 1999 il nuovo vescovo Giulio Sanguineti lo nomina vicario episcopale per i laici e per i loro organismi di comunione e nel 2001 pro-vicario generale della diocesi di Brescia. Nel 2002 promuove e organizza la nascita del \"Centro Oratori Bresciani\", volto ad essere il braccio operativo della pastorale giovanile diocesana.\nMinistero episcopale.\nIl 25 marzo 2003 papa Giovanni Paolo II lo nomina vescovo ausiliare di Brescia e vescovo titolare di Vinda; riceve l'ordinazione episcopale il successivo 18 maggio, nella cattedrale di Brescia, dal vescovo Giulio Sanguineti, coconsacranti l'arcivescovo Bruno Foresti ed il vescovo Vigilio Mario Olmi.\nIl 22 gennaio 2009 papa Benedetto XVI lo nomina vescovo di Bergamo; succede a Roberto Amadei, dimessosi per raggiunti limiti di et\u00e0. Il 15 marzo 2009 fa il suo ingresso in diocesi, nella cattedrale di Bergamo; durante il rito di insediamento, il cardinale Dionigi Tettamanzi, dopo la lettura della lettera apostolica inviata da papa Benedetto XVI attraverso il nunzio apostolico in Italia Giuseppe Bertello, d\u00e0 l'annuncio alla comunit\u00e0 determinando cos\u00ec la presa di possesso canonico della cattedra.\nIn un'intervista critica alcune linee politiche della Lega Nord, con riferimento al tema dell'immigrazione, definendole inaccettabili per la coscienza cristiana e sottolineando che nella pratica quotidiana sono invece frequenti iniziative di solidariet\u00e0.\n\u00c8 presidente della commissione episcopale per l'evangelizzazione dei popoli e la cooperazione tra le Chiese della Conferenza Episcopale Italiana, dal 2015 al 2021.\nIl 2 marzo 2016 \u00e8 eletto vicepresidente della Conferenza episcopale lombarda.\nGenealogia episcopale.\nLa genealogia episcopale \u00e8:\nStemma.\nNello stemma sono presenti:"}
{"id": "1947678", "revid": "1543377", "url": "https://it.wikipedia.org/wiki?curid=1947678", "title": "Area metropolitana di Genova", "text": "Larea metropolitana di Genova (a volte definita anche area metropolitana Centrale Ligure o area metropolitana della Liguria Centrale) \u00e8 costituita da un vasto territorio che si affaccia sul Mar Ligure e che vanta un retroterra tributario ad alcune aree padane. L'agglomerato urbano genovese occupa una superficie di 551,36\u00a0km\u00b2 e ospita 800.709 abitanti mentre l'intera area metropolitana si estende su una superficie complessiva di 4.164,60\u00a0km\u00b2 e conta una popolazione di oltre 1.540.000 abitanti\nSebbene non esista un legame giuridico e amministrativo, di notevole impatto per l'area metropolitana di Genova \u00e8 infatti la sinergia di natura logistica, sociale, economica e culturale con i comuni della porzione orientale della provincia di Savona, della parte pi\u00f9 occidentale della provincia della Spezia e delle aree dell'Oltregiogo (Novi Ligure).\nTerritorio.\nIn senso stretto l'area metropolitana di Genova si sviluppa nella fascia costiera da Capo Noli a Punta Mesco e a nord fino ai confini regionali della Liguria.\nTuttavia il traffico pendolare, ed i legami di natura storica, sociale ed economica estendono le dimensioni del territorio dall'area ingauna, ad ovest, fino all'intera Val di Vara e le Cinque Terre ad est, toccando come vertice settentrionale l'Acquese ed il Novese. \nNella concezione di area metropolitana estesa, quindi, il litorale coinvolto si propaga da Capo Mele all'isola Palmaria, per circa 180 chilometri; non \u00e8 un caso infatti che il relativo specchio acqueo prenda proprio il nome \"Golfo di Genova\". \nLa fascia costiera \u00e8 frequentemente urbanizzata; scarsi elementi antropologici si riscontrano solo in prossimit\u00e0 del Parco naturale regionale di Portofino e di alcune porzioni di litorale, in particolare nelle Cinque Terre, tra Deiva Marina e Framura, nei pressi di Punta Mesco, Punta Manara e Punta Baffe, intorno a Zoagli, nell'area di Vesima, nella localit\u00e0 Piani d'Invrea e in prossimit\u00e0 del promontorio di Celle Ligure, nel Finalese e presso Punta Murena; l'hinterland si estende invece lungo l'Appennino Ligure, la cui sommit\u00e0 \u00e8 raggiunta dal Monte Maggiorasca con i suoi 1.809\u00a0m. Lungo i rilievi sono state istituite diverse aree protette come il Parco naturale regionale del Beigua, il Parco naturale regionale dell'Antola, il Parco naturale regionale dell'Aveto, il Parco naturale regionale di Bric Tana, il Parco naturale regionale di Piana Crixia, il Parco naturale delle Capanne di Marcarolo.\nI principali corsi d'acqua sono: il Centa, la Varatella, la Maremola, la Pora, il Letimbro, il Sansobbia, la Cerusa, la Leira, il Polcevera, il Bisagno, l'Entella, il Petronio e la Vara che sfociano nel Mar Ligure; la Bormida, l'Orba, il Lemme, lo Scrivia ed il Trebbia che sono subaffluenti del Po.\nNumerosi sono i piccoli laghi appenninici, molti dei quali artificiali. Uno dei pi\u00f9 rilevanti \u00e8 il Lago del Brugneto.\nEconomia.\nGenova e la sua area metropolitana rappresentano il principale sito portuale italiano, uno dei tre vertici del triangolo industriale Milano-Genova-Torino, la quinta citt\u00e0 italiana per movimento economico, ed uno dei poli nazionali pi\u00f9 importanti per quanto riguarda il settore scientifico e tecnologico.\nIl territorio ha un'economia prevalentemente basata sull'attivit\u00e0 portuale e sulla logistica delle merci che giungono negli scali marittimi di Genova e Savona. I due porti industriali, ed in particolar modo i bacini di Vado Ligure e Genova Voltri, costituiscono, sia nella loro singolarit\u00e0 che come sistema, uno dei principali porti del Mar Mediterraneo, in competizione con Marsiglia, Valencia e Barcellona. \nL'area metropolitana genovese \u00e8 storicamente contraddistinta da attivit\u00e0 industriali cantieristiche, siderurgiche, metallurgiche, chimiche, petrolchimiche, di produzione di energia ed edilizie, sebbene negli ultimi anni sia iniziata una vera e propria riconversione industriale.\nFra le principali aziende ci sono Fincantieri, Ansaldo Energia, Ansaldo STS, Alenia Sistemi Industriali, Erg, \"Erg Petroli\",Whitehead Alenia Sistemi Subacquei, Orizzonte Sistemi Navali, Costa Crociere, Grandi Navi Veloci, Piaggio Aero Industries, \"Tirreno Power\" e \"Raffinerie Iplom\".\nStoriche sono le produzioni manifatturiere di sapone, e di ceramiche.\nTutt'oggi \u00e8 attiva l'industria estrattiva dell'ardesia.\nImportante \u00e8 la produzione alimentare e dolciaria, costituita da un consistente numero di piccole-medie aziende, tra le quali spicca il gruppo Elah Dufour, alla quale appartiene anche la Novi, con centri produttivi a Novi Ligure.\nProdotti rinomati dell'intera zona sono pasta (trofie, trofiette, linguine, trenette, bavette, ravioli di borragine, pansotti, lasagne alla ligure, ecc.), basilico, pesto, salsa di noci, olio, vini (tra cui famosi quelli del Tigullio), ravioli chiamati Gattafin di Levanto e specialit\u00e0 dolciarie come il pandolce, pasticceria secca, baci di dama e della riviera, canestrelli e amaretti di Sassello. \nCompletano la panoramica delle attivit\u00e0 economiche pi\u00f9 considerevoli aziende del terzo settore come il quotidiano Il Secolo XIX, il gruppo bancario e assicurativo Carige, l'Istituto Giannina Gaslini, polo d'eccellenza nella sanit\u00e0 pediatrica, l'Istituto Italiano di Tecnologia, ed i centri di ricerca Siemens, Microsoft, Ericsson ed Alcatel.\nGrande impatto sull'economia ha il turismo, che punta su localit\u00e0 balneari come Alassio, Pietra Ligure, Finale Ligure, Noli, Spotorno, Varazze e Camogli e del Tigullio come Portofino, Santa Margherita Ligure, Lavagna, Sestri Levante, nonch\u00e9 nell'estremo levante dell'area metropolitana Bonassola, Levanto e le Cinque Terre.\nA nord poli di attrazione turistica sono il centro termale di Acqui Terme e soprattutto l'Outlet di Serravalle Scrivia.\nNotevole \u00e8 il flusso turistico che si registra nella parte centrale del Comune di Genova per il suo patrimonio artistico e per il suo ricco sistema museale, culturale e fieristico.\nL'Acquario di Genova risulta oggi il sesto museo pi\u00f9 visitato in Italia ed il primo nell'ambito dei musei scientifici, seguito da \"La Citt\u00e0 dei Bambini e dei Ragazzi\" all'ottavo posto e dal Galata Museo del Mare al nono, su scala nazionale.\nTrasporti.\nPrincipali arterie viarie.\nUna di queste inizia diramandosi dal casello autostradale di Genova Ovest e termina riallacciandosi al casello di Genova Nervi, e risulta costituito da una strada di scorrimento (\"Sopraelevata A. Moro\") veloce collegata da un ampio raccordo (\"Viale Brigate\") ad una strada pedemontana (\"C.so Europa\").\nMobilit\u00e0.\nAll'interno dell'area metropolitana sono presenti le seguenti offerte di trasporto:\nA ci\u00f2 si aggiungono, per il trasporto prevalentemente su gomma, nel Comune di Genova l'AMT, per i restanti comuni della Citt\u00e0 metropolitana l'ATP, nel ponente la TPL, per il levante l'ATC, nell'Oltregiogo la SAAMO e l'Orfea. Dal 2019, per la parte di area metropolitana di Genova entro i confini della Liguria, un unico gestore del servizio dovrebbe coprire il servizio delle sopracitate aziende AMT e ATP.\nLinee marittime.\nDai porti di Sampierdarena, Voltri, Savona e Vado Ligure \u00e8 possibile raggiungere numerose destinazioni del Mediterraneo, sui tracciati delle cosiddette \"Autostrade del Mare\".\nDi importanza storica \u00e8 la Stazione marittima Ponte dei Mille.\nAeroporti.\nIl maggiore \u00e8 l'Aeroporto Internazionale di Genova \"Cristoforo Colombo\" situato nel quartiere genovese di Sestri Ponente a circa solo 6\u00a0km dal centro della citt\u00e0. \nSegue per importanza l'Aeroporto Internazionale dell'area metropolitana di Genova - Albenga \"C. Panero\", un aeroporto aperto ai voli civili privati autorizzati verso gli aeroporti di tutto il continente, e di tanto in tanto con voli programmati verso alcune destinazioni nazionali. \nUn terzo aeroporto minore si trova nell'Oltregiogo genovese, ed \u00e8 l'Aeroporto del retroterra di Genova-Novi Ligure \"E. Mossi\", gi\u00e0 in territorio piemontese.\nSono presenti, inoltre, tre aviosuperfici: una a Calvari (Val Fontanabuona), una ad Acqui Terme e un'altra a Borghetto Vara (Val di Vara).\nCompletano il panorama delle strutture di volo numerosi eliporti.\nComposizione dell'area metropolitana.\nLe zone che per contiguit\u00e0 territoriali, condizione economica e demografica nonch\u00e9 conformazione orografica possono essere individuate sono sette:\nOltre queste zone si possono considerare entro i confini dell'area metropolitana anche:\nAltre definizioni.\nArea centrale ligure.\nIl piano territoriale di coordinamento regionale, approvato con decreto del Consiglio regionale della Liguria n.95/1992, rivisto e complementato dal decreto del Consiglio regionale n.14 dell'11 febbraio 1997 e dal decreto del presidente della Giunta Regionale n.44/2000, definisce un'altra entit\u00e0 territoriale chiamata Area Centrale Ligure.\nQuest'area che si estende dalla conurbazione savonese e dai centri altovalbormidesi, sino alle aree convergenti sul Golfo del Tigullio e relativo entroterra \u00e8 suddivisa nelle seguenti macro-zone:\nTalvolta, in virt\u00f9 dei legami storici e culturali e del fatto che tali territori rappresentano il retroporto dell'area metropolitana di Genova, vengono ricompresi al suo interno anche l'Oltregiogo e l'Acquese.\nSport.\nCalcio.\nLe squadre di calcio che attualmente militano nelle serie pi\u00f9 alte sono Genoa e Sampdoria (in serie A), Virtus Entella, in serie B, e Albissola in Lega Pro."}
{"id": "1947683", "revid": "300067", "url": "https://it.wikipedia.org/wiki?curid=1947683", "title": "Mike Mitchell (cestista)", "text": "Giocava nel ruolo di ala piccola, con numerose presenze nella NBA e nel campionato italiano (a Brescia \u00e8 riuscito ad ottenere una media di 31.9 punti a partita), che ha rappresentato, a eccezione di una sola stagione trascorsa in Israele, il palcoscenico della sua carriera all'estero."}
{"id": "1947692", "revid": "205160", "url": "https://it.wikipedia.org/wiki?curid=1947692", "title": "Judo alla XXIX Olimpiade", "text": ""}
{"id": "1947695", "revid": "599013", "url": "https://it.wikipedia.org/wiki?curid=1947695", "title": "Jonas Eduardo Am\u00e9rico", "text": "Carriera.\nClub.\nEdu inizi\u00f2 la sua carriera nel 1966 nelle file del Santos, con cui debutt\u00f2 al Maracan\u00e3 contro il Botafogo, complice anche l'infortunio di Pel\u00e9. Nella sua seconda partita con i bianconeri contro il Bangu nel Torneo Rio-San Paolo segn\u00f2 il primo e anche il secondo gol in carriera.\nCon la squadra di Santos vinse, 4 Campionati Paulisti, una Recopa Sudamericana, un Torneo Rio-San Paolo e un Torneo Roberto Gomes Pedrosa. Con 584 partite disputate e 183 reti segnate in 11 stagioni \u00e8 il sesto giocatore nella storia del Santos per presenze (dietro Pel\u00e9, Pepe, Zito, Lima e Dorval) e il settimo per marcature (dietro Pel\u00e9, Pepe, Coutinho, Toninho Guerreiro, Feiti\u00e7o e Dorval).\nNel 1977 lasci\u00f2 il Santos per trasferirsi prima al Corinthians, con cui vinse un altro Campionato Paulista, poi all'Internacional e poi ai messicani del Tigres, in cui rimase fino al 1983.\nNel 1983 ritorn\u00f2 in patria al S\u00e3o Crist\u00f3v\u00e3o e poi pass\u00f2 al Nacional di Manaus nel 1984, con cui vonse 2 Campionati Amazonensi, e infine l'anno seguente al Dom Bosco, dove chiuse la carriera nel 1985.\nDurante la sua carriera vinse per il Bola de Prata, premio assegnato dalla rivista Placar ai migliori 11 giocatori del campionato brasiliano nel 1971.\nNazionale.\nEdu conta 45 presenze con la nazionale brasiliana, con cui esord\u00ec il 5 giugno 1966 a Belo Horizonte in amichevole contro la Polonia (4-1).\nCon il Brasile ha partecipato ai Mondiali nel 1966 (\"Sele\u00e7\u00e3o\" eliminata nella fase a gironi), dove non scese mai in campo, nel 1970 (competizione vinta dal Brasile), dove gioc\u00f2 solo la partita contro la Romania (3-2) sostituendo Clodoaldo, e nel 1974 (4\u00ba posto per i \"verdeoro\"), dove scese in campo contro lo Zaire (3-0)."}
{"id": "1947697", "revid": "205160", "url": "https://it.wikipedia.org/wiki?curid=1947697", "title": "Lotta alla XXV Olimpiade", "text": ""}
{"id": "1947698", "revid": "205160", "url": "https://it.wikipedia.org/wiki?curid=1947698", "title": "Lotta alla XXVI Olimpiade", "text": ""}
{"id": "1947699", "revid": "205160", "url": "https://it.wikipedia.org/wiki?curid=1947699", "title": "Lotta alla XXVII Olimpiade", "text": ""}
{"id": "1947700", "revid": "205160", "url": "https://it.wikipedia.org/wiki?curid=1947700", "title": "Lotta alla XXVIII Olimpiade", "text": ""}
{"id": "1947701", "revid": "205160", "url": "https://it.wikipedia.org/wiki?curid=1947701", "title": "Lotta alla XXIX Olimpiade", "text": ""}
{"id": "1947706", "revid": "205160", "url": "https://it.wikipedia.org/wiki?curid=1947706", "title": "Nuoto alla XXV Olimpiade", "text": ""}
{"id": "1947707", "revid": "205160", "url": "https://it.wikipedia.org/wiki?curid=1947707", "title": "Nuoto alla XXVI Olimpiade", "text": ""}
{"id": "1947708", "revid": "205160", "url": "https://it.wikipedia.org/wiki?curid=1947708", "title": "Nuoto alla XXVII Olimpiade", "text": ""}
{"id": "1947709", "revid": "205160", "url": "https://it.wikipedia.org/wiki?curid=1947709", "title": "Nuoto alla XXVIII Olimpiade", "text": ""}
{"id": "1947710", "revid": "205160", "url": "https://it.wikipedia.org/wiki?curid=1947710", "title": "Nuoto alla XXIX Olimpiade", "text": ""}
{"id": "1947711", "revid": "227211", "url": "https://it.wikipedia.org/wiki?curid=1947711", "title": "Richie Valens", "text": ""}
{"id": "1947712", "revid": "205160", "url": "https://it.wikipedia.org/wiki?curid=1947712", "title": "Nuoto sincronizzato alla XXV Olimpiade", "text": ""}
{"id": "1947713", "revid": "205160", "url": "https://it.wikipedia.org/wiki?curid=1947713", "title": "Nuoto sincronizzato alla XXVI Olimpiade", "text": ""}
{"id": "1947715", "revid": "205160", "url": "https://it.wikipedia.org/wiki?curid=1947715", "title": "Nuoto sincronizzato alla XXVII Olimpiade", "text": ""}
{"id": "1947716", "revid": "205160", "url": "https://it.wikipedia.org/wiki?curid=1947716", "title": "Nuoto sincronizzato alla XXVIII Olimpiade", "text": ""}
{"id": "1947717", "revid": "205160", "url": "https://it.wikipedia.org/wiki?curid=1947717", "title": "Nuoto sincronizzato alla XXIX Olimpiade", "text": ""}
{"id": "1947721", "revid": "205160", "url": "https://it.wikipedia.org/wiki?curid=1947721", "title": "Pallamano alla XXV Olimpiade", "text": ""}
{"id": "1947722", "revid": "205160", "url": "https://it.wikipedia.org/wiki?curid=1947722", "title": "Pallamano alla XXVI Olimpiade", "text": ""}
{"id": "1947723", "revid": "205160", "url": "https://it.wikipedia.org/wiki?curid=1947723", "title": "Pallamano alla XXVII Olimpiade", "text": ""}
{"id": "1947724", "revid": "205160", "url": "https://it.wikipedia.org/wiki?curid=1947724", "title": "Pallamano alla XXVIII Olimpiade", "text": ""}
{"id": "1947725", "revid": "205160", "url": "https://it.wikipedia.org/wiki?curid=1947725", "title": "Pallamano alla XXIX Olimpiade", "text": ""}
{"id": "1947727", "revid": "205160", "url": "https://it.wikipedia.org/wiki?curid=1947727", "title": "Pallanuoto alla XXV Olimpiade", "text": ""}
{"id": "1947728", "revid": "205160", "url": "https://it.wikipedia.org/wiki?curid=1947728", "title": "Pallanuoto alla XXVI Olimpiade", "text": ""}
{"id": "1947729", "revid": "205160", "url": "https://it.wikipedia.org/wiki?curid=1947729", "title": "Pallanuoto alla XXVII Olimpiade", "text": ""}
{"id": "1947730", "revid": "205160", "url": "https://it.wikipedia.org/wiki?curid=1947730", "title": "Pallanuoto alla XXVIII Olimpiade", "text": ""}
{"id": "1947732", "revid": "205160", "url": "https://it.wikipedia.org/wiki?curid=1947732", "title": "Pallanuoto alla XXIX Olimpiade", "text": ""}
{"id": "1947734", "revid": "205160", "url": "https://it.wikipedia.org/wiki?curid=1947734", "title": "Pallavolo alla XXV Olimpiade", "text": ""}
{"id": "1947735", "revid": "205160", "url": "https://it.wikipedia.org/wiki?curid=1947735", "title": "Pallavolo alla XXVI Olimpiade", "text": ""}
{"id": "1947736", "revid": "205160", "url": "https://it.wikipedia.org/wiki?curid=1947736", "title": "Pallavolo alla XXVII Olimpiade", "text": ""}
{"id": "1947737", "revid": "205160", "url": "https://it.wikipedia.org/wiki?curid=1947737", "title": "Pallavolo alla XXVIII Olimpiade", "text": ""}
{"id": "1947738", "revid": "205160", "url": "https://it.wikipedia.org/wiki?curid=1947738", "title": "Pallavolo alla XXIX Olimpiade", "text": ""}
{"id": "1947740", "revid": "339392", "url": "https://it.wikipedia.org/wiki?curid=1947740", "title": "Amyrlin", "text": ""}
{"id": "1947744", "revid": "205160", "url": "https://it.wikipedia.org/wiki?curid=1947744", "title": "Pentathlon moderno alla XXV Olimpiade", "text": ""}
{"id": "1947745", "revid": "205160", "url": "https://it.wikipedia.org/wiki?curid=1947745", "title": "Pentathlon moderno alla XXVI Olimpiade", "text": ""}
{"id": "1947746", "revid": "205160", "url": "https://it.wikipedia.org/wiki?curid=1947746", "title": "Pentathlon moderno alla XXVII Olimpiade", "text": ""}
{"id": "1947747", "revid": "205160", "url": "https://it.wikipedia.org/wiki?curid=1947747", "title": "Pentathlon moderno alla XXVIII Olimpiade", "text": ""}
{"id": "1947748", "revid": "205160", "url": "https://it.wikipedia.org/wiki?curid=1947748", "title": "Pentathlon moderno alla XXIX Olimpiade", "text": ""}
{"id": "1947755", "revid": "205160", "url": "https://it.wikipedia.org/wiki?curid=1947755", "title": "Scherma alla XXV Olimpiade", "text": ""}
{"id": "1947756", "revid": "205160", "url": "https://it.wikipedia.org/wiki?curid=1947756", "title": "Scherma alla XXVI Olimpiade", "text": ""}
{"id": "1947757", "revid": "205160", "url": "https://it.wikipedia.org/wiki?curid=1947757", "title": "Scherma alla XXVII Olimpiade", "text": ""}
{"id": "1947758", "revid": "205160", "url": "https://it.wikipedia.org/wiki?curid=1947758", "title": "Scherma alla XXVIII Olimpiade", "text": ""}
{"id": "1947759", "revid": "205160", "url": "https://it.wikipedia.org/wiki?curid=1947759", "title": "Scherma alla XXIX Olimpiade", "text": ""}
{"id": "1947761", "revid": "93436", "url": "https://it.wikipedia.org/wiki?curid=1947761", "title": "Angeln", "text": ""}
{"id": "1947763", "revid": "38116627", "url": "https://it.wikipedia.org/wiki?curid=1947763", "title": "Corazziere (cacciatorpediniere)", "text": ""}
{"id": "1947766", "revid": "913245", "url": "https://it.wikipedia.org/wiki?curid=1947766", "title": "Chaunt\u00e9 Lowe", "text": "Detentrice del record nord-centroamericano della specialit\u00e0, in carriera ha vinto anche una medaglia d'argento ai Mondiali di e la medaglia d'oro ai Mondiali indoor di .\nBiografia.\nNel 2004 partecipa ai Giochi olimpici di Atene non superando le qualificazioni. Si riscatta l'anno successivo cogliendo un argento nel salto in alto ai Mondiali di Helsinki, con la misura di 2,00 m (suo nuovo primato personale).\nNel 2006, ai Mondiali indoor di Mosca ottiene un 8\u00ba posto; nello stesso anno migliora il proprio limite personale portandolo a 2,01 m. Dopo essere diventata madre di Jasmine, nata nel luglio 2007, torna alle gare nel 2008 con risultati di livello internazionale. Vince i \"trials\" statunitensi e partecipa ai Giochi olimpici di Pechino che conclude 6\u00aa con la misura di 1,99 m.\nL'anno successivo, il 2009, si laurea ancora una volta campionessa statunitense nel salto in alto con 1,95 m. Ad agosto, ai Mondiali di Berlino, si classifica al 6\u00ba posto con la misura di 1,96 m.\nNel 2010 dopo aver conquistato il bronzo ai campionati mondiali indoor di Doha 2010, il 30 maggio a Cottbus, sigla il nuovo record nazionale statunitense grazie ad un salto a 2,04 m.\nIl 26 giugno, nel corso dei campionati statunitensi, vince il suo quarto titolo nazionale outdoor, migliorando il suo primato nell'alto con 2,05 m, misura che rappresenta anche il nuovo record nazionale e continentale. Nel corso degli stessi campionati si classifica a sorpresa seconda nel salto in lungo, portando il suo personale a 6,90 m.\nNell'aprile del 2011 d\u00e0 alla luce la sua seconda figlia Aurora Elizabeth.\nNel 2016 si vide assegnare la medaglia di bronzo per la gara disputata ai Giochi olimpici di Pechino 2008, in seguito alle squalifiche di Anna \u010ci\u010derova, Elena Slesarenko e Vita Palamar."}
{"id": "1947769", "revid": "3082", "url": "https://it.wikipedia.org/wiki?curid=1947769", "title": "R\u00e6dwald dell'Anglia orientale", "text": ""}
{"id": "1947770", "revid": "205160", "url": "https://it.wikipedia.org/wiki?curid=1947770", "title": "Softball alla XXVI Olimpiade", "text": ""}
{"id": "1947771", "revid": "205160", "url": "https://it.wikipedia.org/wiki?curid=1947771", "title": "Softball alla XXVII Olimpiade", "text": ""}
{"id": "1947772", "revid": "205160", "url": "https://it.wikipedia.org/wiki?curid=1947772", "title": "Softball alla XXVIII Olimpiade", "text": ""}
{"id": "1947773", "revid": "205160", "url": "https://it.wikipedia.org/wiki?curid=1947773", "title": "Softball alla XXIX Olimpiade", "text": ""}
{"id": "1947774", "revid": "205160", "url": "https://it.wikipedia.org/wiki?curid=1947774", "title": "Sollevamento pesi alla XXV Olimpiade", "text": ""}
{"id": "1947775", "revid": "205160", "url": "https://it.wikipedia.org/wiki?curid=1947775", "title": "Sollevamento pesi alla XXVI Olimpiade", "text": ""}
{"id": "1947776", "revid": "205160", "url": "https://it.wikipedia.org/wiki?curid=1947776", "title": "Sollevamento pesi alla XXVII Olimpiade", "text": ""}
{"id": "1947777", "revid": "205160", "url": "https://it.wikipedia.org/wiki?curid=1947777", "title": "Sollevamento pesi alla XXVIII Olimpiade", "text": ""}
{"id": "1947778", "revid": "205160", "url": "https://it.wikipedia.org/wiki?curid=1947778", "title": "Sollevamento pesi alla XXIX Olimpiade", "text": ""}
{"id": "1947779", "revid": "205160", "url": "https://it.wikipedia.org/wiki?curid=1947779", "title": "Taekwondo alla XXVII Olimpiade", "text": ""}
{"id": "1947780", "revid": "205160", "url": "https://it.wikipedia.org/wiki?curid=1947780", "title": "Taekwondo alla XXVIII Olimpiade", "text": ""}
{"id": "1947781", "revid": "205160", "url": "https://it.wikipedia.org/wiki?curid=1947781", "title": "Taekwondo alla XXIX Olimpiade", "text": ""}
{"id": "1947783", "revid": "205160", "url": "https://it.wikipedia.org/wiki?curid=1947783", "title": "Tennis alla XXV Olimpiade", "text": ""}
{"id": "1947784", "revid": "205160", "url": "https://it.wikipedia.org/wiki?curid=1947784", "title": "Tennis alla XXVI Olimpiade", "text": ""}
{"id": "1947785", "revid": "205160", "url": "https://it.wikipedia.org/wiki?curid=1947785", "title": "Tennis alla XXVII Olimpiade", "text": ""}
{"id": "1947786", "revid": "205160", "url": "https://it.wikipedia.org/wiki?curid=1947786", "title": "Tennis alla XXVIII Olimpiade", "text": ""}
{"id": "1947787", "revid": "205160", "url": "https://it.wikipedia.org/wiki?curid=1947787", "title": "Tennis alla XXIX Olimpiade", "text": ""}
{"id": "1947792", "revid": "62004", "url": "https://it.wikipedia.org/wiki?curid=1947792", "title": "Mario Antonio Jimenez Salgado", "text": ""}
{"id": "1947801", "revid": "298055", "url": "https://it.wikipedia.org/wiki?curid=1947801", "title": "Cronovela", "text": ""}
{"id": "1947804", "revid": "1543377", "url": "https://it.wikipedia.org/wiki?curid=1947804", "title": "Tumore endometriale", "text": "Per tumore endometriale in campo medico, si intende una forma di neoplasia (tumore) dell'endometrio (il rivestimento dell'utero).\nEsso \u00e8 il risultato della crescita anormale delle cellule che acquisiscono, in seguito ad una mutazione, la capacit\u00e0 di invadere e diffondersi in altre parti del corpo. Il pi\u00f9 delle volte, il primo segno di tale condizione \u00e8 un sanguinamento dalla vagina non correlato al ciclo mestruale. Altri sintomi includono dolore durante la minzione o nel rapporto sessuale o dolore pelvico. Questo tipo di tumore si verifica pi\u00f9 comunemente dopo la menopausa.\nCirca il 40% dei casi sono legati all'obesit\u00e0 ma \u00e8 anche associato con l'eccessiva esposizione agli estrogeni, all'ipertensione e al diabete. Tra il due e il cinque per cento dei casi sono invece relativi ai geni ereditati dai genitori della donna. La tipologia pi\u00f9 frequente di tumore endometriale \u00e8 il carcinoma, che rappresenta oltre l'80% dei casi. La diagnosi viene comunemente fatta mediante biopsia o tramite il prelievo di campioni nel corso di una procedura nota come revisione di cavit\u00e0 uterina. Un pap test non \u00e8 in genere sufficiente. Non \u00e8 previsto uno \"screening\" regolare per coloro che presentano un normale rischio.\nLa scelta pi\u00f9 comune per il trattamento del tumore endometriale \u00e8 l'isterectomia addominale (la rimozione totale dell'utero tramite un intervento chirurgico), insieme con la rimozione delle tube di Falloppio e entrambe le ovaie, procedura chiamata ovariectomia bilaterale. Nei casi pi\u00f9 avanzati, pu\u00f2 essere necessario far ricorso alla radioterapia, alla chemioterapia o alla terapia ormonale. Se la malattia viene diagnosticata in una fase iniziale, la prognosi \u00e8 generalmente positiva, e il tasso di sopravvivenza, registrato negli Stati Uniti, a cinque anni \u00e8 superiore all'80%.\nNel 2012, i tumori endometriali si sono verificati in 320.000 donne e hanno causato 76.000 decessi. Ci\u00f2 fa s\u00ec che sia la terza causa pi\u00f9 comune di morte per tumori femminili, dietro al tumore ovarico e il tumore del collo dell'utero. \u00c8 pi\u00f9 comune nei paesi sviluppati ed \u00e8 il tumore pi\u00f9 comune dell'apparato riproduttivo femminile. Tra il 1980 e il 2010 si \u00e8 assistito ad un aumento di casi, ci\u00f2 \u00e8 stato spiegato con la crescita dell'et\u00e0 media nella popolazione e dell'aumento dell'obesit\u00e0.\nClassificazione.\nIl pi\u00f9 comune istotipo \u00e8 rappresentato dall'adenocarcinoma endometriale (70% dei casi circa); altri istotipi meno frequenti sono carcinoma sieroso-papillifero uterino e l'adenocarcinoma uterino a cellule chiare.\nEpidemiologia.\nNel 2014, circa 320.000 donne in tutto il mondo hanno avuto una diagnosi di tumore endometriale 76.000 sono decedute per questo, ci\u00f2 lo ha reso il sesto tumore pi\u00f9 comune nel genere femminile. Si registra pi\u00f9 frequentemente nei paesi sviluppati, dove il rischio \u00e8 stimato dell'1,6% rispetto allo 0,6% dei paesi in via di sviluppo.\nNegli Stati Uniti \u00e8 il tumore dell'apparato genitale femminile pi\u00f9 frequentemente riscontrato e rappresenta il 6% dei casi di tutti i casi di tumore nelle donne. Il Nord Europa, l'Est Europa e il Nord America hanno i pi\u00f9 alti tassi di tumore dell'endometrio, mentre Africa e Asia occidentale i pi\u00f9 bassi. A differenza di molti tumori, il numero di nuovi casi \u00e8 aumentato negli ultimi anni, tra cui un aumento di oltre il 40% fatto registrare nel Regno Unito tra il 1993 e il 2013. Si ritiene che questo aumento possa essere dovuto all'aumento dell'obesit\u00e0 nei paesi sviluppati, all'aumento dell'aspettativa di vita e dai tassi di natalit\u00e0 pi\u00f9 bassi. Ogni anno nel Regno Unito vengono diagnosticati circa 7.400 casi sono diagnosticati ogni anno mentre nell'Unione europea circa 88.000.\nIl tumore endometriale compare pi\u00f9 frequentemente durante la perimenopausa e la menopausa, ad una et\u00e0 compresa tra i 50 ei 65 anni. Complessivamente il 75% dei casi si verificano dopo la menopausa. Le donne di et\u00e0 inferiore ai 40 anni costituiscono solo il 5% dei casi e tra il 10% e il 15% sono quelli al di sotto dei 50 anni di et\u00e0. Questa fascia di et\u00e0 \u00e8 allo stesso tempo a rischio di sviluppare il cancro ovarico. a livello mondiale l'et\u00e0 media al momento della diagnosi \u00e8 di 63 anni.\nSegni e sintomi.\nUn sanguinamento vaginale nelle donne dopo la menopausa si verifica nel 90% dei casi di tumore dell'endometrio. Il sanguinamento \u00e8 particolarmente comune nell'adenocarcinoma e si verifica in due terzi dei casi. Cicli mestruali anormali o estremamente lunghi, dolorosi, o frequenti episodi di sanguinamento nelle donne prima della menopausa e non connessi con il ciclo mestruale (metrorragia) possono anch'essi rappresentare un segno di tumore dell'endometrio.\nI sintomi diversi da emorragia non sono frequenti, come perdite vaginali bianche o chiare nelle donne in postmenopausa. Uno stadio di malattia pi\u00f9 avanzato pu\u00f2 mostrare segni e sintomi pi\u00f9 rilevanti ad una visita medica: l'utero pu\u00f2 allargarsi e il tumore pu\u00f2 diffondersi, causando dolore all'addome inferiore o crampi nella regione pelvica. Dispareunia (rapporto sessuale doloroso) o disuria (minzione dolorosa o difficile) sono segni meno comuni ma possibili del tumore dell'endometrio. L'utero pu\u00f2 anche riempirsi di \"pus\" (piometra). Solo il 10%-15% delle donne con questi sintomi meno comuni (perdite vaginali, dolore pelvico e pus), ha effettivamente un tumore.\nFattori di rischio.\nCostituiscono fattori di rischio l'elevato peso, il diabete, in stato correlato alla menopausa e il fumo, mentre alcuni studi suggeriscono che l'assunzione di caff\u00e8 ne diminuisce il rischio.\nLa presenza di una neoplasia intraepiteliale endometriale, un peculiare tipo di metaplasia dell'endometrio, viene universalmente riconosciuta come anticipatoria dell'insorgenza di adenocarcinoma endometriale.\nTipologia.\nViene suddiviso in quattro categorie:\nSintomatologia.\nSi riscontra sanguinamento (vere emorragie in alcuni casi), e disfunzione dell'endometrio come l'iperplasia e l'atrofia. Si riscontra anche nella sindrome carcinoma colo-rettale non poliposico ereditario (HNPCC)\nEsami.\nPer una corretta diagnosi si utilizzano diversi esami clinici:\nStadiazione.\nNel corso degli ultimi decenni si sono avute diverse classificazioni di tale tipologia di carcinoma.\nL'attuale classificazione prevede:\nTerapia.\nIl trattamento sovente \u00e8 chirurgico, in alternativa si utilizza la radioterapia, la chemioterapia (poco utilizzata in questa forma neoplastica perch\u00e9 trattabile con altri mezzi che vengono preferiti) e la somministrazione di determinati farmaci.\nTrattamento farmacologico.\nSi somministrano progestinici, molto utilizzati in passato, donano alla persona diversi benefici. Si utilizzano anche farmaci antiestrogeni.\nTrattamento chirurgico.\nIl trattamento primario \u00e8 l'intervento chirurgico; circa il 90% delle donne con tumore endometriale vengono trattate con la chirurgia. L'operazione consiste tipicamente nell'isterectomia compresa un salpingo-ovariectomia bilaterale, ovvero la rimozione dell'utero, di entrambe le ovaie e delle tube di Falloppio. Una linfoadenectomia o rimozione dei linfonodi pelvici e para-aortici viene eseguita per i tumori di grado istologico II o superiore. \nNei tumori allo stadio III e IV, la chirurgia citoriduttiva \u00e8 la pratica di norma, mentre una biopsia dell' pu\u00f2 anche essere effettuata.[49] Nel caso di malattia allo IV stadio, dove vi sono metastasi a distanza, la chirurgia pu\u00f2 essere usata come parte della terapia palliativa. La laparotomia, una procedura chirurgica a cielo aperto, \u00e8 la tecnica tradizionale; tuttavia, il ricorso alla laparoscopia (una chirurgia mininvasiva) \u00e8 associata ad una minore morbilit\u00e0 operatoria. Le due procedure non presentano alcuna differenze per quanto concerne la sopravvivenza globale. La rimozione dell'utero attraverso l'addome \u00e8 consigliata rispetto asportazione dell'utero per via vaginale poich\u00e9 offre l'opportunit\u00e0 di esaminare la cavit\u00e0 addominale allo scopo di rilevare eventuali ulteriori focolai neoplastici.\nLe poche controindicazioni all'esecuzione di un intervento chirurgico comprendono un tumore inoperabile, un grave stato di obesit\u00e0, una condizione clinica particolarmente ad alto rischio o il desiderio di preservare la fertilit\u00e0. Tali eventi si riscontrano in circa il 5-10% dei casi. Le donne che desiderano preservare la loro fertilit\u00e0 e hanno un tumore di basso grado, possono essere trattate con progestinici, con o senza una terapia concomitante con tamoxifene. Questa terapia pu\u00f2 essere continuata fino a quando il tumore non risponde al trattamento o finch\u00e9 non avviene la gravidanza. La perforazione uterina pu\u00f2 verificarsi durante la revisione di cavit\u00e0 uterina o con una biopsia endometriale. Gli effetti collaterali della chirurgia possono specificatamente includere una disfunzione sessuale, temporanea incontinenza e linfedema e stipsi.\nPrognosi.\nLa prognosi \u00e8 buona (sopravvivenza 80% a 5 anni), anche in caso di recidive (nella fattispecie pi\u00f9 grave la sopravvivenza si riduce al 30%)."}
{"id": "1947810", "revid": "339392", "url": "https://it.wikipedia.org/wiki?curid=1947810", "title": "Adenocarcinoma endometriale", "text": ""}
{"id": "1947817", "revid": "44654", "url": "https://it.wikipedia.org/wiki?curid=1947817", "title": "Pizze fritte", "text": ""}
{"id": "1947830", "revid": "339392", "url": "https://it.wikipedia.org/wiki?curid=1947830", "title": "Husky siberiano", "text": ""}
{"id": "1947870", "revid": "466539", "url": "https://it.wikipedia.org/wiki?curid=1947870", "title": "Juan Antonio Samaranch", "text": "Ha ricoperto la carica di Presidente del Comitato Olimpico Internazionale dal 1980 al 2001. Nel 1991 \u00e8 stato insignito del titolo di Marchese di Samaranch.\nBiografia.\nSamaranch \u00e8 cresciuto in una famiglia benestante; ha studiato alla IESE Business School di Barcellona. Sposato con Maria Teresa Salisachs Rowe (venuta a mancare nel 2000), era padre di due figli. Dopo aver praticato numerosi sport da giovane (calcio, boxe, pattinaggio a rotelle, vela, sci, golf, equitazione), ha intrapreso la carriera di giornalista: \u00e8 stato anche inviato speciale alle Olimpiadi di Helsinki nel 1952.\nViene successivamente nominato presidente della Federazione Spagnola di Pattinaggio e nel 1956 \u00e8 scelto come capodelegazione ai Giochi olimpici di Cortina (carica che ricoprir\u00e0 anche a Roma nel 1960 e a Tokyo nel 1964). Tra il 1955 e 1962 ricopre l'incarico di consigliere allo sport per il Comune di Barcellona, e proprio nel 1955 svolge un ruolo fondamentale nell'organizzazione della seconda edizione dei Giochi del Mediterraneo, disputatisi proprio nella citt\u00e0 catalana.\nNel 1966 viene eletto membro del CIO e nel 1967 riceve l'incarico di \"Delegato Nazionale per l'Educazione Fisica e lo Sport\" (cio\u00e8 Ministro) da Francisco Franco, con il quale stringe un forte legame professionale e di amicizia. Resta in carica fino al 1971, poi tra il 1973 e il 1977 \u00e8 Presidente del Consiglio Provinciale di Barcellona e nel 1977 viene inviato come ambasciatore in Unione Sovietica e Mongolia. Nel frattempo \u00e8 stato gi\u00e0 nominato Vicepresidente del Comitato Olimpico Internazionale, del quale diviene Presidente nel 1980.\nGrazie al suo impegno a sostegno del movimento Olimpico il Re di Spagna Juan Carlos gli ha conferito il titolo di \"Marchese di Samaranch\" nel 1991. Oltre allo spagnolo e al catalano, parlava anche il francese, l'inglese, il russo, il tedesco e l'italiano. \u00c8 scomparso il 21 aprile 2010 all'et\u00e0 di 89 anni a seguito di una insufficienza cardiaca.\nPresidente del CIO.\nSamaranch ha ricoperto la carica di Presidente del CIO dal 1980 al 2001, anno nel quale gli \u00e8 succeduto il belga Jacques Rogge, per essere eletto Presidente Onorario a vita.\nViene eletto Presidente del CIO nel corso della 83\u00aa sessione del Comitato Olimpico Internazionale tenutasi a Mosca tra il 15 luglio e 18 luglio del 1980, poco prima delle Olimpiadi. I candidati all'elezione erano cinque: Lance Cross, Marc Hodler, James Worrall, Willi Daume e Samaranch. Cross rinunci\u00f2 poco prima del voto. Samaranch vinse alla prima votazione: ebbe 44 voti contro 21 (sui 77 totali) dello svizzero Marc Hodler, presidente della Federazione Internazionale Sci dal 1951.\nUno dei suoi pi\u00f9 grandi meriti \u00e8 stato quello di risanare il CIO dal punto di vista finanziario, salvandolo dalla crisi in cui versava dalla fine degli anni settanta. Cos\u00ec i Giochi olimpici sono cresciuti fino a diventare il pi\u00f9 grande evento planetario grazie alla progressiva apertura agli sponsor e ai media. A questo proposito fu anche fondamentale la strategia di Samaranch di aprire le Olimpiadi agli sportivi professionisti.\nAnche se i Giochi olimpici del 1976, del 1980 e del 1984 sono stati segnati da pesanti boicottaggi, il numero di atleti partecipanti e di nazioni aderenti al CIO \u00e8 progressivamente aumentato durante la presidenza Samaranch.\nCritiche.\nSono state molte le critiche mosse a Samaranch nel corso del suo mandato, a partire dall'eccessiva commercializzazione dei Giochi olimpici e all'apertura allo sport professionistico, fino ad arrivare alle polemiche sugli innumerevoli e immotivati privilegi di cui, da presidente del CIO, avrebbe goduto (Samaranch visse per 20 anni nella suite di uno dei migliori alberghi di Losanna).\nAspre polemiche sono sorte a causa del suo passato da gerarca della Falange spagnola e della sua stretta amicizia con Francisco Franco.\nMa il pi\u00f9 grande scandalo da affrontare \u00e8 stato quello riguardante l'assegnazione dei XIX Giochi olimpici invernali alla citt\u00e0 di Salt Lake City. Tra il 1998 e il 1999 si scopr\u00ec infatti che alcuni membri del CIO avevano ricevuto in regalo tangenti e prestazioni sessuali da parte del comitato organizzatore di Salt Lake City. In seguito a ci\u00f2, il CIO espulse i propri membri corrotti. Samaranch reag\u00ec scusandosi di fronte al mondo ma anche riformando il sistema di scelta delle citt\u00e0: non pi\u00f9 il CIO a decidere, ma una commissione elettiva, composta da otto membri CIO eletti dal congresso, tre atleti nominati dalla commissione atleti, un rappresentante delle federazioni invernali, un delegato dei comitati olimpici, il decano CIO e il presidente della commissione di valutazione.\nSuccessione.\nSamaranch ha rinunciato a un'ulteriore candidatura alla presidenza del CIO nel 2001; al suo posto \u00e8 stato eletto Jacques Rogge. Samaranch \u00e8 stato comunque eletto Presidente Onorario a vita del CIO."}
{"id": "1947874", "revid": "69794", "url": "https://it.wikipedia.org/wiki?curid=1947874", "title": "Juan Antonio Samaranch Torell\u00f3", "text": ""}
{"id": "1947918", "revid": "879070", "url": "https://it.wikipedia.org/wiki?curid=1947918", "title": "Colobus angolensis", "text": "Il colobo dell'Angola (\"Colobus angolensis\" ) \u00e8 un primate della famiglia Cercopithecidae.\nDescrizione.\nLa lunghezza del corpo \u00e8 tra 50 e 68\u00a0cm, quella della coda tra 70 e 83\u00a0cm. Il peso varia tra 6 e 12\u00a0kg, con i maschi nettamente pi\u00f9 grandi delle femmine.\nIl colore predominante \u00e8 nero, ma ai lati del muso e sulle spalle il pelo \u00e8 bianco e lungo e anche la coda termina con un fiocco bianco. Come tutti i colobi \u00e8 privo di pollici.\nDistribuzione e habitat.\nVive nell'Africa orientale e meridionale. L'areale comprende le regioni meridionali e orientali della Repubblica Democratica del Congo, il Ruanda, il Burundi, il Kenya, la Tanzania, l'Angola nord-orientale e la Zambia nord-orientale.\nGli habitat sono diversi tipi di foresta.\nBiologia.\nL'attivit\u00e0 \u00e8 diurna e arboricola: non scendono quasi mai al suolo. Vive in gruppi costituiti da un solo maschio adulto, da due a sei femmine e i cuccioli. A volte sono state osservate unioni temporanee di gruppi che contenevano fino a trecento individui.\nOltre alle foglie, che costituiscono il cibo principale, la dieta comprende altri cibi vegetali, come germogli, semi e frutti.\nLa gestazione dura tra cinque e sei mesi e si conclude in genere con la nascita di un solo cucciolo: parti gemellari sono abbastanza rari. I neonati sono bianchi e assumono la colorazione definitiva dopo diversi mesi. Al raggiungimento della maturit\u00e0 sessuale (a due anni per le femmine e quattro per i maschi) i maschi lasciano il gruppo in cui sono nati.\nStato di conservazione.\nNonostante la distruzione dell'habitat e la caccia di cui \u00e8 oggetto, per la vastit\u00e0 dell'areale la specie non \u00e8 considerata a rischio."}
{"id": "1947921", "revid": "31360", "url": "https://it.wikipedia.org/wiki?curid=1947921", "title": "Caduta improvvisa", "text": ""}
{"id": "1947927", "revid": "767487", "url": "https://it.wikipedia.org/wiki?curid=1947927", "title": "Nicol\u00e1s Fuentes", "text": ""}
{"id": "1947930", "revid": "17654", "url": "https://it.wikipedia.org/wiki?curid=1947930", "title": "Teatro Bolsoj", "text": ""}
{"id": "1947932", "revid": "767487", "url": "https://it.wikipedia.org/wiki?curid=1947932", "title": "Oscar G\u00f3mez S\u00e1nchez", "text": "Carriera.\nHa giocato in Per\u00f9 e in Argentina."}
{"id": "1947935", "revid": "1714743", "url": "https://it.wikipedia.org/wiki?curid=1947935", "title": "Nozze istriane", "text": "Nozze istriane \u00e8 un'opera di Antonio Smareglia su libretto di Luigi Illica, rappresentata per la prima volta a Trieste il 28 marzo 1895 diretta da Gianni Pom\u00e8. Al debutto pot\u00e9 contare su due interpreti d'eccezione: il soprano Gemma Bellincioni, gi\u00e0 prima Santuzza nella \"Cavalleria rusticana\" di Pietro Mascagni, e suo marito Roberto Stagno, celebre tenore palermitano, anch'egli apprezzatissimo nella parte di Turiddu nella premi\u00e8re romana di \"Cavalleria\".\n\u00c8 l'unica opera del grande compositore istriano entrata nel repertorio lirico-teatrale internazionale e riproposta con una certa frequenza al giorno d'oggi.\nLe molte analogie del soggetto di \"Nozze istriane\" con \"Cavalleria rusticana\", unitamente all'utilizzo degli stessi interpreti, indussero alcuni critici a ritenere che Smareglia avesse aderito alla poetica di stampo verista, allora imperante, di alcuni autori della Giovane scuola italiana (Mascagni e Leoncavallo in particolare). In effetti la vicenda, ambientata a Dignano, nei pressi di Pola, si ispira a un torbido dramma d'amore e gelosia culminante nella morte di uno dei protagonisti, tema ricorrente all'epoca e di tipico gusto verista. Smareglia riesce tuttavia a conferire al suo capolavoro un senso della misura, un'eleganza di toni e di timbri musicali, pur nella vivace descrizione della realt\u00e0 istriana, ben lontani dalla cieca e brutale passionalit\u00e0 di una \"Cavalleria rusticana\" o dei \"Pagliacci\".\nTrama.\nNel 1895 nel villaggio istriano di Dignano Marussa e Lorenzo sono due giovani compaesani innamorati. Marussa per\u00f2 ha un altro pretendente, il ricco Nicola. Il povero padre di Marussa, Menico, viene convinto da Biagio, il violinista del villaggio, a dare la figlia in sposa a Nicola. Marussa non vorrebbe ma viene ingannata e si convince che Lorenzo non l'ami pi\u00f9 e abbia un'altra donna, cos\u00ec si organizza il matrimonio con Nicola. Parlando con Luze per\u00f2 Marussa si rende conto che lei e Lorenzo sono vittime di una macchinazione e tra i due torna l'armonia. \nNella sua stanza, poco prima delle nozze, Marussa implora Nicola di liberarla dall'impegno. Nicola rifiuta e Lorenzo (che aveva ascoltato nascosto) compare all'improvviso e attacca Nicola con un coltello: ma Nicola sfodera il suo coltello ed \u00e8 pi\u00f9 veloce, ed uccide Lorenzo. Alle grida disperate di Marussa accorrono gli invitati e l'opera si chiude cos\u00ec tragicamente."}
{"id": "1947942", "revid": "38120", "url": "https://it.wikipedia.org/wiki?curid=1947942", "title": "Palt\u00f2", "text": ""}
{"id": "1947944", "revid": "287204", "url": "https://it.wikipedia.org/wiki?curid=1947944", "title": "Giunto elastico", "text": "Un giunto elastico \u00e8 un componente per la trasmissione di potenza tra due alberi.Trasmette la coppia alle estremit\u00e0 di due alberi, le sue caratteristiche sono : disallineamento degli alberi, cio\u00e8 non disposti sullo stesso asse di rotazione, attutire le vibrazioni; per il giunto a tre pezzi si ha un intervallo della temperatura e la condizione chimica.\nGiunto a pioli o a tre pezzi.\nIl giunto a tre pezzi o anche a pi\u00f9 pezzi (utilizzando lo stesso concetto) \u00e8 composto da due mozzi, montati rispettivamente ogni uno su un albero, e un inserto in elastomero, questo pu\u00f2 essere realizzato in diversi materiali e durezze, il che consente all'utente di personalizzare il giunto per soddisfare al meglio la propria applicazione.\nIl moto fra i due alberi si attua perch\u00e9 questi componenti sono dotati di pioli incastrati fra di loro.\nGiunto elicoidale.\n\u00c9 composto da un unico pezzo, la caratteristica \u00e8 che ha una cava elicoidale al centro ed \u00e8 adatto per forti disallineamenti.\nIl materiale utilizzato per la costruzione influisce anche sulle sue prestazioni e l'idoneit\u00e0 per applicazioni specifiche come quelle alimentari, mediche e aerospaziali. I materiali sono tipicamente in lega di alluminio e acciaio inossidabile, ma possono anche essere realizzati in acetale , acciaio Maraging e titanio . Le applicazioni pi\u00f9 comuni sono il collegamento di encoder rotativi agli alberi e il controllo del movimento per la robotica .\nGiunto a straccio.\n\u00c9 un giunto di stoffa, usa il concetto del giunto a tre pezzi, invece di avere l'elastomero ha un inserto di stoffa e invece di pioli si serra il tessuto tramite bulloni. \u00c9 presente su automobili e altre macchine. Si trova in genere sugli alberi dello sterzo che collegano il volante all'albero di ingresso della scatola dello sterzo, generalmente all'estremit\u00e0 della scatola dello sterzo. Fornisce una piccola quantit\u00e0 di flessibilit\u00e0 per un albero dello sterzo a pochi gradi dallo stesso piano dell'albero di ingresso della scatola dello sterzo. Fornisce inoltre un certo smorzamento delle vibrazioni provenienti dal sistema di sterzo, fornendo un certo isolamento per il volante."}
{"id": "1947948", "revid": "115952780", "url": "https://it.wikipedia.org/wiki?curid=1947948", "title": "Episodi de La nuova squadra (prima stagione)", "text": "La prima stagione della serie televisiva La nuova squadra \u00e8 andata in onda in prima visione assoluta su Rai 3 dal 12 marzo al 5 novembre 2008.\nAltre informazioni.\nComplessivamente, gli episodi della prima stagione de La nuova squadra sono 44, divisi dalla pausa estiva in due gruppi da 22. Tra i due gruppi non ci sono differenze radicali: il cast artistico e tecnico rimane invariato. Tuttavia viene cambiata la sigla: la musica diventa meno forte (ma l'autore \u00e8 sempre Lino Cannavacciuolo) e vengono visualizzati i nomi degli interpreti e dei personaggi, che prima non c'erano. Inoltre, la durata di un episodio si allunga da 50 minuti circa a 55-60 minuti circa.\nGli episodi del primo gruppo sono stati trasmessi in prima visione TV dal 12 marzo 2008 al 28 maggio 2008; gli episodi del secondo gruppo sono stati trasmessi in prima visione TV dal 27 agosto 2008 al 5 novembre 2008.Per entrambi i gruppi la collocazione abituale \u00e8 stata la prima serata del mercoled\u00ec su Rai 3, in cui venivano trasmessi due episodi alla volta."}
{"id": "1947951", "revid": "224230", "url": "https://it.wikipedia.org/wiki?curid=1947951", "title": "La ballata degli impiccati", "text": "La ballata degli impiccati (\"Ballade des pendus\"), originariamente chiamata L'epitaffio di Villon (\"L'\u00e9pitaphe Villon\") e conosciuta anche come Fratelli umani (\"Fr\u00e8res humains\") \u00e8 un'opera del poeta francese Fran\u00e7ois Villon, pubblicata a stampa per la prima volta nel 1489.\n\u00c8 la poesia pi\u00f9 famosa di Villon. Sebbene non vi siano prove certe su ci\u00f2, comunemente si ritiene che il poeta la compose mentre era in carcere, in attesa della sua esecuzione, in seguito all'\u00abaffare Ferrebouc\u00bb che riguardava il ferimento di un notaio pontificio durante una rissa.\nFu poi inclusa nel \"Testament\", con molti altri testi.\nTitolo.\nNel manoscritto Coislin, questa ballata non ha titolo e nell'antologia \"Le Jardin de Plaisance et Fleur de rethoricque\" stampata nel 1501 da Antoine V\u00e9rard essa \u00e8 chiamata semplicemente \"Autre ballade\". \u00c8 intitolata \"\u00c9pitaphe Villon\" nel manoscritto Fauchet e nell'edizione del 1489 di Pierre Levet, \"\u00c9pitaphe dudit Villon\" nel \"Chansonnier de Rohan\"; Cl\u00e9ment Marot, nella sua edizione commentata del 1533 delle opere di Villon la chiama \"Epitaffio in forma di ballata, che fece Villon per lui e per i suoi compagni in attesa d'essere impiccato con essi.\"\nIl titolo attuale si deve ai romantici e presenta il problema di svelare troppo presto l'identit\u00e0 dei narratori, compromettendo l'effetto sorpresa auspicato da Villon.\nIl titolo \"\u00c9pitaphe Villon\", insieme ai suoi derivati, pur essendo il titolo utilizzato dal manoscritto originale, \u00e8 improprio e genera confusione, giacch\u00e9 Villon compil\u00f2 un vero epitaffio alla fine del \"Testament\" (versi 1884-1906). In pi\u00f9, questo titolo, in particolare nella versione di Marot, d\u00e0 per buona l'ipotesi che Villon abbia composto l'opera in attesa dell'impiccagione, elemento che invece \u00e8 ancora soggetto a verifica da parte degli studiosi.\nGli storici e commentatori di Villon si sono oggi in buona parte risolti a indicare questa ballata con le sue prime parole: \"Freres humains\", come si \u00e8 soliti fare quando l'autore lascia privo di titolo il componimento. SAZ\nCircostanza.\nSi \u00e8 spesso detto che Villon compose \"Fr\u00e8res humains\" all'ombra della forca che gli era stata prospettata dal prevosto di Parigi per via dell'affare Ferrebouc. Gert Pinkernell, per esempio, mette in evidenza il carattere disperato e macabro del testo e ne deduce che Villon l'ha sicuramente composto in prigione. Tuttavia, come sottolinea Claude Thiry: \u00ab\u00c8 una possibilit\u00e0 fra le altre: non si pu\u00f2 affatto escluderla, ma nemmeno la si deve imporre\u00bb Egli nota infatti che questo \u00e8 lungi dall'essere l'unico testo di Villon che faccia riferimento alla sua paura della corda e ai pericoli che attendono i \u00abfigli perduti\u00bb. Le \u00abballate in gergo\u00bb (\"Ballades en jargon\"), per esempio, contengono numerose allusioni alla forca, ma sarebbe pi\u00f9 che azzardato datarle a questo periodo di prigionia. Anche la Quartina \u00e8 un'opera di Villon che si suppone sia stata scritta durante questo periodo di prigionia. In pi\u00f9, Thiry mostra anche che \"Freres humains\", una volta superata la suggestione del titolo attuale, che falsa la lettura, \u00e8 pi\u00f9 un appello alla carit\u00e0 cristiana verso i poveri che verso gli impiccati e che, contrariamente alla stragrande maggioranza dei suoi testi, questo non \u00e8 affatto presentato da Villon come autobiografico. Inoltre, il tono macabro che caratterizza la ballata si ritrova anche nella sua evocazione del \u00abcarnaio degli innocenti\u00bb nelle ottave dalla CLV alla CLXV del \"Testament\".\nContenuti.\nLa poesia \u00e8 un appello alla carit\u00e0 cristiana, valore molto rispettato nel Medioevo:\nEssa presenta un'originalit\u00e0 profonda nella sua enunciazione: sono i morti a rivolgersi ai vivi, in un appello alla compassione e alla carit\u00e0 cristiana, esaltato dalla descrizione macabra. Questo effetto di sorpresa \u00e8 tuttavia smorzato dal titolo moderno. Il primo verso \u00ab\"Freres humains, qui apr\u00e8s nous vivez\"\u00bb, conserva difatti ancora oggi un forte potere evocativo ed emotivo: la voce degli impiccati immaginata da Villon trascende la barriera del tempo e della morte.\nVillon, che attende di essere condannato all'impiccagione, si rivolge ai posteri per sollecitare la piet\u00e0 dei passanti ed esprimere dei desideri, sollecitare la nostra indulgenza, descrivere la loro condizione di vita, rivolgere una preghiera a Ges\u00f9. In second'ordine si pu\u00f2 percepire in questa ballata un appello dell'autore alla piet\u00e0 del re, giacch\u00e9 quest'ultimo lo ha messo in prigione.\nLa redenzione \u00e8 al centro della ballata. Villon riconosce di essersi preoccupato troppo del suo essere di carne a discapito della sua spiritualit\u00e0. Questa constatazione \u00e8 rafforzata dalla cruda e insopportabile descrizione dei corpi marcescenti (che fu probabilmente ispirata dal macabro spettacolo del \u00abcarnaio degli innocenti\u00bb) che produce un forte contrasto con l'evocazione dei temi religiosi. Gli impiccati esortano in primo luogo i passanti a pregare per loro; poi, nel corso dell'appello, la preghiera si generalizza verso tutti gli esseri umani.\nStruttura.\nSi tratta di una \u00abgrande ballata\u00bb e, in quanto tale, segue le regole della ballata classica; le strofe hanno dunque tanti versi quante sono le sillabe di ciascun verso (strofe di 10 versi, verso a sua volta di 10 sillabe). Essa conta dunque tre decime (strofe di 10 versi) pi\u00f9 una strofa conclusiva (\"envoi\") di 5 versi. Le rime sono alternate, anche se questa non \u00e8 tuttavia una delle regole della ballata. Ciascuna strofa si conclude con un ritornello (\u00ab\"Mais priez Dieu que tous nous vueille absouldre!\"\u00bb). L'ultima strofa \u00e8 un \"envoi\" di soli cinque versi; l\"'envoi\" di norma \u00e8 rivolto a un alto dignitario (l'organizzatore del concorso, il mecenate dell'artista...), qui \u00e8 invece rivolto direttamente al \u00ab\"Prince Jhesus\"\u00bb (verso 31).\nRiepilogo:\nTesto della ballata e traduzione italiana.\nTesto della ballata e traduzione italiana.\nNote alla ballata.\nVerso 4: \"merciz\": \"misericordia\" (da paragonare alla parola dell'inglese moderno \"mercy\" che ne ha conservato il senso). La 'z' finale (che equivale alla 's' del francese moderno) \u00e8 stata aggiunta da Villon per analogia del caso soggetto del tipo \"li murs\" (come era consentito nella versificazione medievale) per facilitare la rima.\nVersi 6, 7 e 8: \"nourrie (...) pourrie (...) pouldre\" : queste tre rime si ritrovano nell'ottava CLXIV del \"Testament\" che descrive il \u00abcarnaio degli innocenti\u00bb e che peraltro termina con: \u00ab\"Plaise au doulx Jesus les absouldre!\"\u00bb.\nVerso 7: \"d\u00e9vor\u00e9e\": pu\u00f2 significare \"mangiata (dagli uccelli)\", ma anche (ed \u00e8 il senso principale): \"decomposta\".\nSeconda strofa: Villon svela infine la causa del decesso dei corpi parlanti (\"par justice\"), dopo avere lasciato il dubbio nella prima strofa per permettere al lettore di avente orrore e piet\u00e0.\nVerso 13: \"Par justice\": doppio senso: \"\u00c8 solo giustizia\" e \"Per decisione di giustizia\". \u00abGiustizia\u00bb potrebbe anche essere un'allegoria (molto comune nella poesia del XIV e XV secolo), ma l'assenza di maiuscole porta a tenere in considerazione solo questi due primi significati.\nVerso 14: \"Que tous hommes n'ont pas le sens rassiz\": si veda \"Le Lais\", versi 2 e 3: \"Je, Fran\u00e7ois Villon, escollier, / Consid\u00e9rant, de sens rassis...\".\nVerso 15: \"transis\": un \"transi\" \u00e8 la rappresentazione di un corpo in decomposizione che si rinveniva abitualmente nei libri d'ore e sulle tombe del XV secolo.\nVerso 19: \"harie\", dal verbo \"harier\": canzonare, insultare.\nVerso 23: \"cavez\", participio passato di \"caver\" che significa \"scavare gallerie\" e si applica pi\u00f9 specificamente agli animali scavatori, come le talpe.\nVerso 28: \"Plus becquetez d'oiseaulx que dez \u00e0 couldre\": reminiscenza del \"Dit de la mort\", poesia anonima dove il corpo \u00e8 \"punzecchiato\" (dai vermi, in questo caso) \"comme ung day pour coudre\".\nEnvoi: I morti non hanno adesso pi\u00f9 bisogno dei vivi per intercedere e interpellano direttamente Ges\u00f9, includendo anche i vivi nelle loro preghiere.\nVoci correlate.\nAltre opere di Villon:"}
{"id": "1947955", "revid": "110157", "url": "https://it.wikipedia.org/wiki?curid=1947955", "title": "Shikoku Railway Company", "text": ", comunemente chiamata \u00e8 una compagnia ferroviaria giapponese facente parte del Japan Railways Group che conta circa 855\u00a0km di binari. Opera diversi servizi intercity nelle quattro prefetture dell'isola dello Shikoku e la sede principale \u00e8 a Takamatsu.\nLinee.\nJR Shikoku gestisce 855,2\u00a0km di binari. A differenza delle altre compagnie JR, JR Shikoku ha cancellato la dicitura di \"linea principale\" dalle sue ferrovie. Prima della modifica, nel 1988, le linee Dosan, K\u014dtoku, Tokushima e Yosan erano linee principali. Ogni linea ha un colore e una lettera che la contraddistingue, cos\u00ec come un numero. Questo sistema \u00e8 molto utilizzato nelle diverse metropolitane del Giappone, ma per quanto riguarda le ferrovie JR Shikoku \u00e8 pioniere."}
{"id": "1947956", "revid": "729019", "url": "https://it.wikipedia.org/wiki?curid=1947956", "title": "Costalissoio", "text": "Costalissoio (\"Costlis\u00ebgn\" in ladino) \u00e8 una frazione del comune di Santo Stefano di Cadore, in provincia di Belluno.\nGli ultimi aggiornamenti demografici (gennaio 2008) riportano una popolazione pari a 288 persone, stabilmente presenti in paese.\nGeografia fisica.\nTerritorio.\nIl paese si sviluppa sulla costa sud est del Monte Zovo, a quota 1.249 m s.l.m., circondato dalle Alpi Carniche (secondo la classificazione SOIUSA).\nClima.\nIl clima prevede estati fresche e inverni rigidi e nevosi, anche se meno freddi che nel fondo valle.\nIl periodo di innevamento si protrae dai primi di dicembre ai primi di aprile. Primavera ed autunno sono solitamente fresche ed abbastanza piovose. L'orientamento prevalentemente a sud del paese lo rende soleggiato sia in estate che in inverno.\nOrigini del nome.\nIl toponimo Costalissoio, in ladino \"Costlis\u00ebgn\", viene citato nel 1278 come \"villa de Costalixoio\" e nel 1281 come \"Costalisono\". Vi si ravvisa il termine \"lissa\" con il significato di \"pendio ripido\" e anche \"canale per portare a valle fieno o legname\".\nStoria.\nL'incendio del 1884.\nLe cronache raccontano di un incendio che scoppi\u00f2 il 15 gennaio del 1884, verso mezzogiorno, in prossimit\u00e0 della chiesa del paese. Si pu\u00f2 ipotizzare che la fonte di innesco fosse stata una favilla del fuoco preparato dalle massaie per la liscivia. La giornata ventosa e le case in legno fecero il resto. Il conto dei danni fu drammatico: 70 case distrutte e pi\u00f9 di 400 persone ridotte alla miseria. Il paese venne poi lentamente ricostruito adottando soluzioni tecnologiche pi\u00f9 sicure, come muri in sassi.\nMonumenti e luoghi d'interesse.\nChiesa parrocchiale.\nLa chiesa parrocchiale di Costalissoio (diocesi di Belluno-Feltre) \u00e8 dedicata alla SS. Trinit\u00e0, ed \u00e8 ubicata sul fronte ovest dell'omonima piazza. Il primo edificio ospitante la chiesa fu realizzato nel 1548. Nel 1847 iniziarono i lavori per la realizzazione della chiesa attuale, ultimati solo nel 1853. La nuova chiesa, realizzata su progetto dell'architetto Giuseppe Segusini in stile neoclassico, fu consacrata dal vescovo Giovanni Renier nel 1858. All'interno si possono ammirare le seguenti opere:\nL'attuale pavimentazione della chiesa risale al 1953.\nIl campanile, realizzato su progetto dell'ing. A. Pante da Feltre, risale al 1860.\nAlcune note, infine, sul cimitero. Il primo fu realizzato nel 1790 (in un'area attualmente denominata \"Cimitero Antico\"), mentre il secondo, l'attuale, risale al 1857. Quest'ultimo \u00e8 attualmente sottoposto ad opere di bonifica per la realizzazione di un angolo panoramico.\nMonumento ai Caduti.\nIn Piazza SS. Trinit\u00e0, la principale piazza del paese, \u00e8 presente una statua rappresentate la Patria. La scultura \u00e8 stata realizzata da Augusto Murer. L'opera, dedicata ai caduti di Costalissoio, \u00e8 stata inaugurata il 6 novembre 1955. Presenta tre altorilievi:\nAll'inaugurazione del 1955 erano presenti, tra gli altri, il mons. Gioacchino Muccin e personalit\u00e0 locali quali il comm. Giovanni Fontana e don Aurelio Frezza.\nSociet\u00e0.\nEvoluzione demografica.\nSi riportano di seguito alcuni dati ufficiosi relativi alla popolazione stabilmente presente in paese.\nLingue e dialetti.\nA Costalissoio, cos\u00ec come negli altri paesi del Comelico (alto Cadore) si parla una variante del ladino, con cadenze pi\u00f9 chiuse rispetto al ladino pi\u00f9 tipicamente cadorino.\nCultura.\nEventi.\nHa particolare valore affettivo la statua della Beata Vergine conservata nella chiesa del paese e portata in solenne processione ogni 15 agosto. Venne infatti acquistata grazie ad una donazione da parte delle numerose donne del paese che negli anni '30 prestavano servizio presso le famiglie benestanti di Milano. In quest'occasione si svolge una processione lungo tutte le strade principali del paese, con l'occasione abbellite con fantasiosi altarini, fiori ed altri addobbi.\nLa festa dei Santi a Santo Stefano di Cadore ha origini antichissime (1200-1300). Inizialmente fiera di animali e merci, dava quindi la possibilit\u00e0 ai valligiani di vendere i capi di bestiame e fare provviste di vestiario per tutto l'anno. Attualmente vengono allestite circa 200 bancarelle richiamando migliaia di visitatori provenienti non solo dal Comelico, ma anche dal centro Cadore, dalla Carnia e dalla vicina Val Pusteria.\nGastronomia.\nLe tradizioni culinarie del paese ricalcano in linea di massima quelli che sono gli elementi tradizionali della cucina tipica del territorio alpino bellunese: salumi, pane, formaggi, minestroni, stufati e carne. Una cucina sobria, semplice, ma non per questo povera e priva di gusto. Degna di nota \u00e8 la produzione dei noti biscotti \"Sartorelli\u201d\"(biscotti alle mandorle, con nocciole, cioccolato ed uvetta) ad opera dell'omonimo forno a conduzione familiare, distribuiti a livello nazionale ed internazionale.\nMusei.\nPresso gli ex locali dell'ufficio Postale, dall'agosto del 2004, \u00e8 aperto il Museo d'Arte \"Regianini\" che espone alcune opere rappresentative di Luigi Regianini.\nEconomia.\nLe principali risorse del paese e del territorio dell'alto Comelico sono il turismo e l'industria dell'occhiale, del legno (ora in forte flessione) e l'edilizia.\nL'occupazione locale trova significativo sbocco anche nella vicina Val Pusteria, nei settori alberghiero e turistico in genere, nell'industria delle carni insaccate e nella produzione e distribuzione di dolci tipici, infine nell'ediliza.\nSignificativo per il paese, pi\u00f9 in passato che ai giorni nostri, \u00e8 l'apporto economico derivato \ndall'uso delle malghe. Pi\u00f9 precisamente, la Regola di Costalissoio pu\u00f2 sfruttare, tra l'altro, la struttura alpina denominata Malga Campobon (in ladino \"Ciambon\") in Val Visdende. La malga attuale, realizzata nella met\u00e0 del 1930, ospita circa 170 capi di bestiame (dati aggiornati all'anno 2000), provenienti dalla vicina Carnia e da alcuni capi ancora presenti in paese. Nel caseificio di Campobon veniva lavorato il latte ricavandone formaggio, burro e ricotta, acquistabile in loco. Attualmente (anno 2008) la malga ospita circa 70 capi di bestiame giovane (non da latte) sempre di provenienza carnica.\nAltra realt\u00e0, sempre in Val Visdende ma a fondo valle, \u00e8 la Casera Pra Marino, costruita nel 1800. Furono gli \"squeri\" (squadratori delle travature) a realizzarla. Fu ristrutturata nel 1965 a cura della Latteria Sociale di Costalissoio con il contributo statale per l'agricoltura e dalla Regola. Fino alla costruzione della succitata Malga Campobom (quindi anni 1920-1935), era l'alpeggio per le mucche da latte del paese. Trasformata dagli anni sessanta in agriturismo, ora \u00e8 in affitto ad un'azienda agricola che continua l'attiva commerciale.\nInfine, la cosiddetta Casa del Boscaiolo, costruita tra il 1800 e il 1900 con una parte del legname proveniente dalla demolizione della Casera dei Bettina, acquistata dalla Regola e ubicata poco lontano. Inizialmente venne usata come luogo di abitazione per gli abitanti che in Val Visdende svolgevano lavori boschivi o di altro genere per conto della Regola. Negli anni '60 \u00e8 stata ristrutturata con il rifacimento del tetto e della scala, e la realizzazione del bagno con acqua corrente potabile. Oggi la struttura viene usata dai compaesani per serate sociali.\nAmministrazione.\nCome in quasi tutti i paesi del Comelico (e pi\u00f9 in generale, del Cadore), anche a Costalissoio \u00e8 presente una Regola, cio\u00e8 un istituto di propriet\u00e0 collettive (terre da pascolo e porzioni di foresta) con competenze extra-istituzionali."}
{"id": "1947957", "revid": "119982", "url": "https://it.wikipedia.org/wiki?curid=1947957", "title": "JR Shikoku", "text": ""}
{"id": "1947960", "revid": "110157", "url": "https://it.wikipedia.org/wiki?curid=1947960", "title": "Japan Freight Railway Company", "text": " \u00e8 una compagnia ferroviaria giapponese facente parte del Japan Railways Group, \u00e8 l'unica compagnia del gruppo ad occuparsi di trasporti merci e non passeggeri."}
{"id": "1947967", "revid": "1305772", "url": "https://it.wikipedia.org/wiki?curid=1947967", "title": "INRAN", "text": "INRAN \u00e8 un acronimo che pu\u00f2 riferirsi a:"}
{"id": "1947969", "revid": "1543377", "url": "https://it.wikipedia.org/wiki?curid=1947969", "title": "BitTorrent DNA", "text": "BitTorrent Dna, che sta per BitTorrent Delivery Network Accelerator, \u00e8 un programma creato per accelerare la visione in streaming di video, il download di file (senza o con il protocollo BitTorrent) e il gioco online. Ogni client che partecipa alla visione dello streaming diventa a sua volta server, rendendolo disponibile. Questa struttura crea un minor carico sui server, e rende i contenuti disponibili pi\u00f9 facilmente."}
{"id": "1947970", "revid": "773636", "url": "https://it.wikipedia.org/wiki?curid=1947970", "title": "Chiesa di San Pietro (Petrognano)", "text": "La chiesa di San Pietro a Petrognano si trova nei pressi dell'abitato di Petrognano, frazione del comune di Barberino Val d'Elsa, in provincia di Firenze, diocesi della medesima citt\u00e0.\nStoria.\nL'edificio era gi\u00e0 esistente agli inizi del XIII secolo.\nNel corso del XVI secolo venne annesso alla pieve di San Giovanni Battista in Jerusalem, poco distante: questo comport\u00f2 una decadenza prima cultuale e in seguito architettonica, tale da rendere necessari interventi di restauro effettuati in epoche anche recenti.\nA pianta regolare, priva di abside, questo edificio \u00e8 realizzato prevalentemente con pietre non ben squadrate, n\u00e9 allineate, tra le quali sono inseriti molti mattoni.\nLa facciata presenta un campanile a vela in posizione asimmetrica."}
{"id": "1947971", "revid": "287204", "url": "https://it.wikipedia.org/wiki?curid=1947971", "title": "Sergio Muniz", "text": ""}
{"id": "1947981", "revid": "282094", "url": "https://it.wikipedia.org/wiki?curid=1947981", "title": "Odo Rigaldi", "text": ""}
{"id": "1947982", "revid": "56588", "url": "https://it.wikipedia.org/wiki?curid=1947982", "title": "Proconsolare", "text": ""}
{"id": "1947984", "revid": "1851848", "url": "https://it.wikipedia.org/wiki?curid=1947984", "title": "Associazione Calcio Magenta", "text": "L'Associazione Calcio Magenta \u00e8 la squadra di calcio della citt\u00e0 di Magenta (Milano).\nFondata nel 1945, in passato ha partecipato al campionato di Serie B 1947-1948; nel 2018-2019 militer\u00e0 nel campionato di Promozione.\nHa ben 13 squadre che vanno dai piccoli amici 2013/2014 alla Promozione. Gli juniores militano invece nel campionato juniores Regionale A.\nStoria.\nAlti e bassi: tra B, C e Promozione (1945-1950).\nFondato nel 1945, venne iscritto nel campionato di Prima Divisione nella stagione 1945-46. Al termine della stagione venne ripescato in Serie C dalla Federazione.\nAll'epoca (1946-47) il campionato di Serie C era diventato davvero elefantiaco, con ben 266 squadre iscritte suddivise in ben tre leghe interregionali (Nord, Centro e Sud). Il Magenta fu inserito nel girone C della Lega Interregionale Nord e vinse il girone, qualificandosi alle Finali Nord per la promozione in Serie B. Inserita nel girone A delle Finali insieme a Sanremese ed Asti, il Magenta riusc\u00ec nell'impresa di battere la Sanremese e a pareggiare con l'Asti, vincendo cos\u00ec il girone con tre punti (uno in pi\u00f9 della Sanremese) e conquistando una storica promozione in Serie B.\nAll'epoca (1947-48) il campionato di Serie B a cui il Magenta fu ammesso non era a girone unico, bens\u00ec a tre gironi. La federcalcio decise per\u00f2 che la Serie B sarebbe ritornata al girone unico dalla stagione 1948-49, per cui solo le prime sette classificate di ognuno dei tre gironi della Serie B si sarebbero qualificate alla Serie B a girone unico della stagione successiva, mentre le altre sarebbero retrocesse. Il Magenta non fu mai in lotta per la salvezza: chiuse il campionato al 16\u00b0 e terzultimo posto con 22 punti e torn\u00f2 immediatamente in Serie C.\nNella stagione 1948-49, trascorsa in una Serie C ridotta a quattro gironi in seguito alla riforma del 1948, il Magenta non riusc\u00ec a salvarsi sul campo, retrocedendo in Promozione. Come se non bastasse, dopo la fine del campionato, venne accolto in ritardo dalla Federazione un ricorso contro il giocatore magentino Carlo Brasca in quanto irregolarmente tesserato dal club mentre era gi\u00e0 legato ad un'altra squadra. Ci\u00f2 comport\u00f2 la sconfitta a tavolino del Magenta in tutte le partite in cui era sceso in campo Brasca: la pesante penalizzazione comunque non cambi\u00f2 l'esito della stagione del Magenta, che era gi\u00e0 retrocesso sul campo.\nIl Magenta seppe comunque riscattarsi, vincendo il Girone E di Promozione e tornando in C dopo appena una stagione.\nGli anni cinquanta.\nNella stagione 1950-51 il Magenta milit\u00f2 nel Girone A della Serie C. Il club manc\u00f2 per\u00f2 la salvezza per un punto, classificandosi quartultima e retrocedendo di nuovo in Promozione.\nNella stagione 1951-52 il Magenta ottenne un ottimo secondo posto nel Girone D di Promozione, ma per effetto del Lodo Barassi (istituzione della Serie C a girone unico) non fu ammessa in Serie C, bens\u00ec al neoistituito campionato di IV Serie.\nNella stagione 1952-53 il Magenta, al debutto in IV Serie, riusc\u00ec a vincere il Girone A, qualificandosi alle finali per la promozione, ma nel girone di finale A si classific\u00f2 solo quarto e ultimo, mancando la promozione in Serie C.\nNelle due stagioni successive non riusc\u00ec a ripetere l'ottima stagione 1952-53, anzi, nella stagione 1954-55 manc\u00f2 la salvezza per un punto, retrocedendo in Promozione lombarda.\nDopo due stagioni, torn\u00f2 comunque in IV Serie, vincendo il girone C della Promozione lombarda 1956-57. Perse i quarti di finale per il titolo lombardo contro il Rizzoli (2-1 all'andata e 1-1 al ritorno) ma fu comunque promossa lo stesso.\nNei campionati successivi, ritrovata la IV Serie (dal 1959 ribattezzata Serie D) riusc\u00ec sempre a salvarsi fino alla conclusione del decennio.\nGli anni sessanta e settanta.\nAl termine della stagione 1960-61 il Magenta abbandon\u00f2 la Serie D, retrocedendo in Prima Categoria lombarda.\nSegu\u00ec un periodo di risultati negativi che culminarono con la retrocessione in Seconda Categoria lombarda al termine della stagione 1964-65.\nDopo un lungo periodo di declino, la squadra fece una timida risalita venendo promossa in Promozione lombarda, all'epoca massimo livello regionale, nel 1977. Per il resto degli anni settanta la squadra riusc\u00ec sempre a centrare l'obbiettivo salvezza.\nGli anni ottanta e novanta.\nDopo due campionati chiusi all'ottavo posto, nel 1982-83 il Magenta lott\u00f2 per la promozione in Interregionale chiudendo il proprio girone al secondo posto a soli tre punti dal .\nSeguirono stagioni altalenanti tra alti (4\u00ba posto nel 1984-85) e bassi (13\u00ba posto e retrocessione sfiorata nel 1985-86), fino alla retrocessione in Prima Categoria lombarda avvenuta al termine della stagione 1988-89.\nIl Magenta riusc\u00ec di nuovo a risalire la china, venendo ammesso in Eccellenza lombarda nel 1992-93, dove rimase fino alla retrocessione in Promozione nel 1995, conseguenza dell'ultimo posto nel girone.\nRitorn\u00f2 in Eccellenza al termine della stagione 1998-99, vincendo agevolmente (13 punti di distacco sulla seconda, il Corsico) il girone C della Promozione Lombardia.\nGli anni duemila.\nDopo la retrocessione in Promozione al termine della stagione 2000-01, il Magenta rimase in Promozione fino al campionato 2005-06, allorch\u00e9, vincendo il Girone A della Promozione lombarda con ampio margine (6 punti sulla seconda, il Luino), ritorn\u00f2 in Eccellenza.\nNella stagione 2007-08 evit\u00f2 la retrocessione solo ai playout battendo in entrambe le partite il Villanterio.\nAnche nella stagione 2009-10 si salv\u00f2 ai playout battendo il Luino con un complessivo 5-1 (somma dei risultati: 5-0/0-1).\nAttualmente (2018-19) milita in Promozione Lombardia."}
{"id": "1947985", "revid": "226458", "url": "https://it.wikipedia.org/wiki?curid=1947985", "title": "Defendente", "text": "Origine e diffusione.\nNome di origine augurale, \u00e8 basato sul participio presente del verbo latino \"defendere\" (\"difendere\", \"proteggere\"), quindi vuol dire \"colui che difende\", \"difensore\", \"protettore\".\nNome raro, la cui diffusione \u00e8 legata al culto del santo cos\u00ec chiamato. \nOnomastico.\nL'onomastico ricorre il 2 gennaio in memoria di san Defendente, membro della legione tebana martire presso Marsiglia sotto Massimiano."}
{"id": "1947987", "revid": "15200", "url": "https://it.wikipedia.org/wiki?curid=1947987", "title": "Bizacena", "text": "Bizacena \u00e8 stata una provincia romana in quella che oggi \u00e8 la Tunisia.\nAlla fine del III secolo, l'imperatore Diocleziano divise la grande provincia romana dell'Africa Proconsolare in tre province pi\u00f9 piccole: Zeugitana al nord, ancora governata da un proconsole e denominata Proconsolare, Bizacena, e Tripolitania a sud. Essa corrisponde grosso modo alla odierna regione tunisina del Sahel.\nIl governatore civile provinciale ebbe prima grado di \"praeses\", poi di \"consularis\", mentre un \"dux\" doveva, dopo le riconquiste di Giustiniano I, comandare l'esercito. La capitale della provincia di Bizacena era Adrumeto (), la moderna Susa. Dopo Cartagine, era la pi\u00f9 importante citt\u00e0 dell'Africa romana. Altra importante citt\u00e0 era Abari, sede vescovile, di cui, per\u00f2 non sono stati individuati resti archeologici n\u00e9 si conosce l'esatta localizzazione.\nLa provincia condivise il destino del resto dell'Africa romana conquistata dagli Arabi nel 698."}
{"id": "1947989", "revid": "768068", "url": "https://it.wikipedia.org/wiki?curid=1947989", "title": "Ifidamante (figlio di Antenore)", "text": "Ifidamante (in greco antico \u1f38\u03c6\u03b9\u03b4\u03ac\u03bc\u03b1\u03c2 \"Iphid\u00e0m\u0101s\") \u00e8 un personaggio della mitologia greca, citato nell'Iliade. \nFiglio di Antenore e di Teano, figlia di Cisseo, fu un valoroso eroe troiano che prese parte alla guerra di Troia. \nIl mito.\nLe origini.\nIfidamante era uno dei numerosi figli di Antenore e di Teano figlia del defunto re di Tracia Cisseo; era il pi\u00f9 giovane e il pi\u00f9 bello. Fu soprattutto un valoroso eroe che prese parte alla guerra di Troia. Militava nel contingente dei Traci guidati dal re Reso, che gli aveva affidato il comando di dodici navi. Ifidamante viveva in Tracia in quanto aveva sposato una giovanissima sorella (o sorellastra) di Ecuba, che secondo una tradizione era anch'ella figlia del defunto re trace Cisseo, e dunque sua zia. Era molto legato al fratello maggiore Coone, il primogenito di Antenore.\nLa morte.\nSopravvissuto al massacro notturno costato la vita a Reso, Ifidamante venne ucciso in battaglia insieme a Coone, da Agamennone la mattina dopo. Questi prima colp\u00ec con la spada al collo Ifidamante e poi affront\u00f2 Coone, che l'aveva ferito ad un braccio per cercare di vendicare il fratello ucciso. Agamennone colp\u00ec Coone con la spada al petto e poi gli tronc\u00f2 la testa che lasci\u00f2 sul corpo del fratello, a mo' di orrendo spregio verso i Troiani.\nIconografia.\nL'amore fraterno di Coone e Ifidamante era rappresentato sull'arca di Cipselo, opera perduta, ma di cui ci \u00e8 rimasta una descrizione da parte di Pausania: Coone affronta Agamennone sul corpo del fratello, scena accompagnata dalla seguente iscrizione: \" \"Ecco Ifidamante, ed ecco Coone che combatte per lui\" \"."}
{"id": "1947990", "revid": "1573940", "url": "https://it.wikipedia.org/wiki?curid=1947990", "title": "Chiesa della Consolazione a Carbonara", "text": "La chiesa della Consolazione a Carbonara \u00e8 una chiesa barocca di Napoli, ubicata sotto quella di San Giovanni a Carbonara.\nFondata nel 1620 dai Padri Agostiniani per accogliere un'immagine della Vergine ritrovata sotto uno strato d'intonaco nella bottega di un falegname, l'edificio sacro venne realizzato da Ferdinando Sanfelice, noto architetto del Settecento, mentre l'altare maggiore e la balaustra sono di Giuseppe Sammartino. Questi in origine erano posti nella chiesa di San Giovanni a Carbonara; nella cappella di fronte all'ingresso vi sono sculture di Annibale Caccavello.\nL'interno, riccamente decorato in stucco, \u00e8 composto da una navata con cappellette laterali e termina con un'abside rettangolare; la copertura \u00e8 a botte, con una cupola ellittica a scodella."}
{"id": "1947995", "revid": "2039709", "url": "https://it.wikipedia.org/wiki?curid=1947995", "title": "Salvatore Mazzaracchio", "text": ""}
{"id": "1947997", "revid": "125877168", "url": "https://it.wikipedia.org/wiki?curid=1947997", "title": "Giuseppe Menardi", "text": "Biografia.\nLaureatosi in ingegneria al Politecnico di Torino nel 1978, svolge l'attivit\u00e0 di ingegnere ed \u00e8 presidente e amministratore della societ\u00e0 G.E. Granda Engineering S.r.l. di Cuneo. \u00c8 iscritto all'albo dei revisori legali ed \u00e8 stato amministratore di varie societ\u00e0 (fra cui IACP, Beccaria S.r.l., Sitraci S.p.A., RAC S.p.A.). Esponente prima della Democrazia Cristiana e poi di Alleanza Nazionale, \u00e8 stato consigliere comunale a Cuneo dal 1985 al 2007, assessore ai lavori pubblici dal 1985 al 1990 e sindaco dal 1990 al 1995.\nDurante il suo mandato da primo cittadino fu editore della rivista \u201cQuaderni a Ovest\u201d. Dal 2004 \u00e8 editore e direttore del periodico di informazione politica, economica e culturale \"Il Corso\", diffuso in ambito regionale. Autore di editoriali e interventi su riviste specializzate in ingegneria, nel 2006 pubblic\u00f2 il libro \"La via del nucleare\", curato dalla provincia di Cuneo e nel 2008 scrisse \"La globalizzazione dell'atomo\" edito da Nuove Idee.\nAlle elezioni del 2001 fu eletto al Senato nella lista di AN in Piemonte, nel collegio di Cuneo, venendo riconfermato nel 2006. Nel 2008 fu rieletto nelle file del Popolo delle Libert\u00e0. Membro della Commissione Lavori pubblici, poi della Commissione Affari esteri, successivamente Vicepresidente della Commissione Lavori Pubblici e Comunicazioni di Palazzo Madama. Per competenza professionale, si occupa di tematiche inerenti alle comunicazioni, ai trasporti e alle infrastrutture.\nFu tra i senatori che, dopo essersi dimessi dal gruppo del PdL, aderirono il 2 settembre 2010 al nuovo gruppo parlamentare di Futuro e Libert\u00e0 per l'Italia, facente capo al Presidente della Camera dei deputati Gianfranco Fini. Il 16 febbraio 2011 dichiar\u00f2 di lasciare il gruppo di Futuro e Libert\u00e0 per l'Italia per tornare nella maggioranza di Governo. Il 26 febbraio 2011 annunci\u00f2 la sua adesione al gruppo parlamentare a sostegno della maggioranza di governo e all'interno dell'area politica e culturale del centrodestra di Coesione Nazionale (Io Sud - Forza del Sud)."}
{"id": "1947998", "revid": "132266", "url": "https://it.wikipedia.org/wiki?curid=1947998", "title": "Vescovia", "text": ""}
{"id": "1947999", "revid": "121594103", "url": "https://it.wikipedia.org/wiki?curid=1947999", "title": "Alfredo Messina", "text": "Biografia.\nNato a Colleferro, vive a Roma. \nCarriera manageriale.\nDopo qualche esperienza presso societ\u00e0 minori, nel 1967 diventa assistente amministrativo della fabbrica di Pozzuoli (Napoli), appartenente al gruppo \"Iing.C.OLIVETTI &amp; C., S.p.A\". con sede ad Ivrea (Torino) con il patrocinio di Carlo Lombardo, suo tutore professionale, per poi passare ad Alitalia come Direttore Centrale di Gruppo per l'amministrazione, la finanza e il controllo, alle dipendenze di Luciano Sartoretti, amministratore delegato dell'Alitalia.ed ex Controller della Olivetti di Pozzuoli. Dal 1989 si dedica principalmente alla politica, e diventa Direttore Centrale Pianificazione e Controllo dell'IRI con Romano Prodi che l'anno seguente lo consiglia a Silvio Berlusconi. Diventa cos\u00ec Direttore Generale di Fininvest e poi tra febbraio e luglio 1996 \u00e8 anche Amministratore Delegato.\nDal 1995 \u00e8 il vicepresidente vicario del gruppo Mediolanum ed \u00e8 consigliere di Mediaset fino al 2015 quando entra nel CdA di Mondadori. \u00c8 inoltre membro del Consiglio di Amministrazione di Molmed SpA, societ\u00e0 di biotecnologie partecipata da Fininvest.\nAttivit\u00e0 politica.\nElezione a senatore.\nGi\u00e0 senatore nella XVI legislatura, viene eletto nuovamente alle elezioni del 2013 per la XVII e alle elezioni del 2018 per la XVIII, nella quale risulta il pi\u00f9 anziano parlamentare eletto (con esclusione pertanto dei senatori a vita).\nIl 16 novembre di quell'anno, con la sospensione delle attivit\u00e0 del Popolo della Libert\u00e0, aderisce a Forza Italia. Con 1,6 milioni di euro di reddito dichiarato nel 2015, \u00e8 tra i pi\u00f9 ricchi a Palazzo Madama. &lt;br&gt;\nIl 29 giugno 2016 sostituisce Maria Rosaria Rossi come tesoriere del partito con la riorganizzazione voluta dal consiglio di famiglia di Silvio Berlusconi (i figli, Gianni Letta, Fedele Confalonieri e Niccol\u00f2 Ghedini) dopo il suo intervento al cuore.\nAlle elezioni politiche del 2018 viene nuovamente eletto senatore, nelle liste di Forza Italia in Lombardia.\nNel dicembre 2019 \u00e8 tra i 64 firmatari (di cui 41 di Forza Italia) per il referendum confermativo sul taglio dei parlamentari: pochi mesi prima i senatori berlusconiani avevano disertato l'aula in occasione della votazione sulla riforma costituzionale."}
{"id": "1948004", "revid": "670021", "url": "https://it.wikipedia.org/wiki?curid=1948004", "title": "Doctor Dixie Jazz Band", "text": "La Doctor Dixie Jazz Band \u00e8 uno storico gruppo musicale jazz e dixieland di Bologna.\nBiografia.\nLa Doctor Dixie Jazz Band fu fondata a Bologna da Nardo Giardina e Gherardo Casaglia come Band dell'Universit\u00e0 e debutt\u00f2 il 16 aprile 1952 con il nome di Superior Magistratus Ragtime Band mutato nel '56 in Panigal Jazz Band, nel \u201859 in Rheno Dixieland Band e infine nel 1972 in Doctor Dixie Jazz Band.\nI concerti.\nDalla fondazione a oggi la Doctor Dixie ha tenuto oltre 700 concerti in Italia e in Europa, partecipando a numerosissimi Festival in Italia, Francia, Spagna e Germania alcuni dei quali meritano un ricordo particolare.\njazz tradizionale.\nVanno inoltre ricordate varie tourn\u00e9e in Spagna della Rheno dal 1960 al 1962 con interventi sia alla radio che alla televisione iberiche.\nLa Coppa del Jazz.\nPrima classificata per il jazz tradizionale nel 1962 alla \u201cCoppa del Jazz\u201d della RAI, sempre nel 1962 ebbe l'onore di suonare con il mitico Louis Armstrong e i suoi \u201cAll Stars\u201d nella trasmissione televisiva della RAI \u201cIl Signore delle 21\u201d condotta da Ernesto Calindri.\nLa partecipazione alle trasmissioni radiofoniche.\nLa Band ha partecipato a tutte le trasmissioni radiofoniche e televisive italiane pi\u00f9 popolari da \"Il microfono \u00e8 vostro\" a \"Domenica in\", da \"Blitz\" a \"Maurizio Costanzo Show\", da \"HamburgerSerenade\" a \"International Doc Club\", dal \"Maxiconcerto Pax Mundi\" a \"Piazza Grande\", \"Diaz\" in \"Planet O\" ecc.\nLa Doctor Dixie ha partecipato a tre film di Pupi Avati, clarinettista della Band dal 1959 al 1964 insieme a Lucio Dalla con il quale avrebbe dovuto presentare il concerto del 60\u00b0 se Lucio non fosse purtroppo improvvisamente scomparso il primo marzo 2012: \"Jazz Band\", ispirato alla storia della Band, \"Dancing Paradise\" e \"Accadde a Bologna\" girato quasi interamente nella \"Cantina Dr. Dixie\".\nI riconoscimenti.\nTra i numerosissimi riconoscimenti ricevuti dalla Band vanno ricordati: \u201cLe Due Torri d'Oro\u201d, 1985; il \u201cSigillum Magnum\u201c dell'Universit\u00e0 di Bologna, 1988, in occasione del IX Centenario dell'Ateneo bolognese; sempre nel 1988 la \u201cTurrita d'Argento\u201d dal Comune di Bologna che nel 1983, in occasione del trentennale, aveva attribuito alla Doctor il prestigioso \u201cNettuno d'Oro\u201d.\nGli LP e i CD.\nLa Doctor Dixie Jazz Band ha pubblicato circa trenta tra LP e CD. Particolare successo ha avuto il CD \u201c\"Concerto di Natale\"\u201d con Lucio Dalla e Henghel Gualdi registrato \u201clive\u201d nel 1998 al Teatro Comunale di Bologna e pubblicato nel 2001. La Band dal trentennale del debutto ha celebrato l'anniversario ogni cinque anni con un grande concerto in Bologna, regolarmente pubblicato in CD come l'ultimo del 16 aprile 2012 all'Europauditorium dedicato al 60\u00b0 della Band e a Lucio Dalla con \u201cspecial guest\u201d il celebre flautista classico Giorgio Zagnoni.\nSia gli LP che i CD sono arricchiti dalla partecipazione di famosi artisti come Renzo Arbore, Paolo Conte, Johnny Dorelli, Ruggero Raimondi, Pupi Avati, Lucio Dalla, Henghel Gualdi (per ben 24 anni clarinettista della Doctor), Franco Cerri, Franco D\u2019Andrea, Giorgio Zagnoni, Iskra Menarini, Amedeo Tommasi, Giovanni Tommaso, Gianni Cazzola, Raoul Grassilli, Marco Di Marco, Ettore Zeppegno, Gianni Basso, Lino Patruno, Romano Mussolini e, infine, il grande Gerry Mulligan. Sono stati ospiti della Band in \u201cCantina\u201d anche Wild Bill Davison, Kenny Davern e Bob Wilber.\nVero record di longevit\u00e0 jazzistica, dal 1972 la Doctor suona tutti venerd\u00ec da ottobre a giugno nella sua Cantina di Via Cesare Battisti in Bologna. Questa verace cantina del sedicesimo secolo \u00e8 divenuta ormai mitica perch\u00e9, vero \u201ctempio\u201d della musica jazz aperto solo agli amici (in realt\u00e0 a tutti gli appassionati di jazz), \u00e8 l'unico luogo al mondo dove \u201cpaga chi suona\u201d dato che chiunque vi entri \u00e8 ospite gradito della Doctor.\nCon il concerto del 16 aprile 2012 la Doctor Dixie Jazz Band, tuttora in attivit\u00e0, celebrando il suo 60\u00ba compleanno, \u00e8 diventata la banda amatoriale pi\u00f9 longeva del mondo e \u201coldest in the world\u201d \u00e8 ora il suo motto."}
{"id": "1948005", "revid": "7336", "url": "https://it.wikipedia.org/wiki?curid=1948005", "title": "Rheno Dixieland Band", "text": ""}
{"id": "1948007", "revid": "7336", "url": "https://it.wikipedia.org/wiki?curid=1948007", "title": "Superior Magistratus Ragtime Band", "text": ""}
{"id": "1948008", "revid": "7336", "url": "https://it.wikipedia.org/wiki?curid=1948008", "title": "Panigal Jazz Band", "text": ""}
{"id": "1948011", "revid": "729019", "url": "https://it.wikipedia.org/wiki?curid=1948011", "title": "Carmelo Morra", "text": "Biografia.\n\u00c8 stato sindaco del suo paese natale dal 1990 al 1995 con il PSDI e dal 2010 al 2015 e consigliere regionale in Puglia. Esponente di Forza Italia e successivamente del Popolo della Libert\u00e0, viene eletto consecutivamente al Senato alle elezioni politiche del 2001, 2006, 2008.\nAd inizio 2013 abbandona il Popolo della Libert\u00e0 per aderire a Grande Sud di Gianfranco Miccich\u00e8.\nAlle elezioni politiche del 2013 \u00e8 ricandidato al Senato per Grande Sud in regione Puglia (al secondo posto, dietro ad Adriana Poli Bortone), tuttavia non viene rieletto."}
{"id": "1948015", "revid": "1776051", "url": "https://it.wikipedia.org/wiki?curid=1948015", "title": "Civigliane", "text": "Civigliane (in croato Civljane) \u00e8 un comune della Croazia di 239 abitanti della Regione di Sebenico e Tenin.\nLocalit\u00e0.\nIl comune di Civigliane \u00e8 suddiviso nelle 2 frazioni (\"naselja\") di Cetina e Civigliane."}
{"id": "1948016", "revid": "1371684", "url": "https://it.wikipedia.org/wiki?curid=1948016", "title": "Ervenico", "text": "Ervenico (in croato Ervenik) \u00e8 un comune della Croazia di 998 abitanti della Regione di Sebenico e Tenin di cui il 94,9% serbi e il 3,1% croati (censimento del 2001).\nGeografia antropica.\nLocalit\u00e0.\nIl comune di Ervenico \u00e8 composto da 5 insediamenti (\"naselja\") di seguito elencati. Tra parentesi il toponimo italiano."}
{"id": "1948017", "revid": "287204", "url": "https://it.wikipedia.org/wiki?curid=1948017", "title": "Chievo (Croazia)", "text": "Chievo (croato: Kijevo) \u00e8 un comune della Croazia di 623 abitanti della Regione di Sebenico e Tenin tutti di etnia croata.\nLocalit\u00e0.\nIl comune di Chievo non \u00e8 suddiviso in frazioni."}
{"id": "1948023", "revid": "712828", "url": "https://it.wikipedia.org/wiki?curid=1948023", "title": "Distruttore Stellare di classe Imperial I", "text": ""}
{"id": "1948030", "revid": "1537829", "url": "https://it.wikipedia.org/wiki?curid=1948030", "title": "Pasquale Nessa", "text": "Biografia.\nSposato, ha due figlie.\nIl 2 marzo 2011 aderisce al gruppo parlamentare a sostegno della maggioranza di governo Coesione Nazionale."}
{"id": "1948033", "revid": "1522738", "url": "https://it.wikipedia.org/wiki?curid=1948033", "title": "Bahujan Samaj Party", "text": "Il Bahujan Samaj Party (Partito della Societ\u00e0 Maggioritaria; Hindi: \u092c\u0939\u0941\u091c\u0928 \u0938\u092e\u093e\u091c \u092a\u093e\u0930\u094d\u091f\u0940, BSP) \u00e8 un partito politico dell'India.\nIl BSP \u00e8 un partito d'ispirazione socialista, influenzato dalle teorie di Bhimrao Ramji Ambedkar, principale estensore della Costituzione indiana, fondatore del Movimento Buddhista Dalit e sostenitore dell'emancipazione della casta dalit, gli \"intoccabili\". L'espressione \"Bahujan Samaj\" \u00e8 utilizzata, infatti, per rappresentare la parte maggioritaria della societ\u00e0 indiana privata spesso dei pi\u00f9 elementari diritti umani.\nIl BSP \u00e8 stato fondato nel 1984 da Kanshi Ram. Alle elezioni politiche del 1999 il BSP ottenne nella Camera bassa, la Lok Sabha, ottenne 14 deputati, passati a 17 nel 2004.\nNel 2001 Kanshi Ram design\u00f2 quale propria erede alla guida del partito Mayawati Naina Kumari. Il BSP \u00e8 presente soprattutto nell'Uttar Pradesh, il pi\u00f9 popoloso stato indiano, dove \u00e8 stato pi\u00f9 volte al governo. Principali avversari del BSP sono i nazionalisti ind\u00f9 del Partito Popolare Indiano (BJP). Dopo l'elezione della Mayawati, per\u00f2, il BSP in Uttar Pradesh avvi\u00f2 un aperto confronto con i nazionalisti, vista l'avversione nei confronti del Partito Socialista, spesso alleato di governo, ma diretto avversario nella conquista del consenso dei Dalit. Del resto a livello nazionale, nel giugno 2008, il BSP ha ritirato il proprio sostegno alla coalizione di centrosinistra \"Alleanza Progressista Unita\", guidata dal Congresso Nazionale Indiano, che governa l'India dal 2004.\nAlle elezioni per l'Uttar Pradesh del 2007, per la prima volta, il BSP divenne il primo partito, conquistando 206 seggi su 402, con un incremento di ben 139 seggi. Il BSP sottrasse seggi soprattutto a socialisti (-55) e nazionalisti (-32). Il BSP ha, cos\u00ec, eletto la Mayawati primo ministro dello stato.\nL'ampio consenso fu determinato dall'alleanza che la Mayawaty avvi\u00f2 con alcuni esponenti della classe dei brahamini . La scelta della Mayawaty fu, soprattutto, quella di affiancare all'ormai consolidato voto dei dalit, quello della piccola borghesia brahamina spesso oberata da difficolt\u00e0 economiche."}
{"id": "1948035", "revid": "6923", "url": "https://it.wikipedia.org/wiki?curid=1948035", "title": "Motocavalcata", "text": ""}
{"id": "1948040", "revid": "767487", "url": "https://it.wikipedia.org/wiki?curid=1948040", "title": "Immortality (C\u00e9line Dion)", "text": "Immortality \u00e8 una canzone della cantante canadese C\u00e9line Dion, registrata per il suo quinto album in studio in lingua inglese, \"Let's Talk About Love\" (1997). Il brano vanta la collaborazione con il gruppo mannese dei Bee Gees, autori del brano che prestarono la loro voce per la registrazione dei cori. La canzone fu prodotta da Walter Afanasieff e rilasciata tra giugno e luglio 1998 in Europa, Canada, Asia e Australia come quinto singolo promozionale.\nIl brano non accolto positivamente dalla critica, ottenne un ottimo successo commerciale in Europa.\nAntefatti, contenuti e pubblicazioni.\nI Bee Gees scrissero \"Immortality\" nel 1996 per il musical ispirato al film \"La febbre del sabato sera\", inaugurato nel maggio 1998. C\u00e9line incise la canzone nel giugno 1997 e i Bee Gees parteciparono alla registrazione dei cori il 18 agosto 1997; a quest'ultima sessione di registrazione partecip\u00f2 anche la Dion e insieme girarono il videoclip musicale del singolo.\nIl demo del brano in cui Barry Gibb canta in falsetto per adattarsi alla tonalit\u00e0 di C\u00e9line, \u00e8 stato pubblicato nel novembre 2001 sull'album \"\" dei Bee Gees. L'album \"Saturday Night Fever: Original Cast Recording\" pubblicato nel giugno 1999, presenta la canzone interpretata dall'attore protagonista del musical Adam Garcia.\nIl singolo di C\u00e9line pubblicato in Europa e in Australia includeva principalmente i dance remix di \"My Heart Will Go On\". In Brasile \"Immortality\" fu utilizzato come tema della colonna sonora della telenovela \"Torre de Babel\". Il singolo promozionale uscito in Brasile comprendeva le versioni dance remix di \"Immortality\" prodotte da DJ Cuca. In alcuni paesi come il Giappone il brano fu accompagnato dalla traccia \"When I Need You,\" utilizzata come singolo successivo in Brasile.\n\"Immortality\" \u00e8 stato incluso anche nelle edizioni internazionali di \"All the Way ... A Decade of Song\" (1999), \"\" (2008) e \"The Best So Far ... 2018 Tour Edition\" (2018).\nVideoclip musicale.\nPer il singolo furono realizzati due videoclip musicali. Girato il 18 agosto 1997 e diretto da Scott Lochmus, il primo videoclip mostra C\u00e9line Dion e i Bee Gees nello studio d'incisione durante la sessione di registrazione del brano. Nel 1999 il video fu utilizzato come parte integrante della bonus feautures numero due, \"Behind the Scenes: Recording of Let's Talk About Love d\"el DVD \"Au c\u0153ur du stade.\"\nIl secondo videoclip, diretto da Randee St. Nicholas, fu girato nel luglio 1998 e pubblicato il 6 agosto 1998. Quest'ultimo si apre con C\u00e9line intenta ad attraversare un cimitero; le scene che legano questa ambientazione sono in bianco e nero. Altre scene mostrano la Dion e i Bee Gees che appaiono come fantasmi in una casa padronale dove la cantante, vestita da dama, cerca il suo amante. Pi\u00f9 tardi i cantanti appaiono in un club dove C\u00e9line interpreta la canzone su un palco; queste scene sono ambientate negli anni quaranta.\nRecensioni da parte della critica.\n\"Immortality\" non fu accolta in modo positivo dai critici musicali. Il redattore di \"Entertainment Weekly,\" David Browne in una recensione dell'album \"Let's Talk About Love\" definisce la canzone \"banale\" e \"un fragile intruglio che si riduce sotto il peso del suo arrangiamento\". Su \"The New York Observer\" Jonathan Bernstein trov\u00f2 \"scoraggiante\" la collaborazione tra la Dion e i Bee Gees. Secondo l'editore le canzoni scritte dai Bee Gees per altre cantanti come Yvonne Elliman o Dionne Warwick, hanno avuto dei \"risultati sensazionali\" a confronto di \"Immortality\" che \"sconfigge sia la signora Dion che i Gibbs\".\nSuccesso commerciale.\nIl singolo raggiunse un ottimo successo commerciale in Europa, salendo alla numero due delle classifiche di Austria e Germania. Nel Regno Unito \"Immortality\" si posizion\u00f2 alla numero cinque mentre raggiunse l'ottava posizione in Svizzera e Islanda. Nella \"Eurochart Hot 100 Singles\" il singolo raggiunse la quarta posizione.\nIn altri paesi come l'Australia la canzone raggiunse la top 40 posizionandosi alla numero 38. In Canada il singolo raggiunse la 28\u00aa posizione della \"RPM 100 Hit Tracks\" mentre nella classifica canadese Adult Contemporary fu in prima posizione e vi rimase per due settimane consecutive.\n\"Immortality\" fu certificato disco di platino in Germania, disco d'oro in Svezia e disco d'argento in Francia e Regno Unito.\nInterpretazioni dal vivo.\nIl 14 novembre 1997, C\u00e9line Dion esegu\u00ec \"Immortality\" in duetto con i Bee Gees durante un loro concerto tenutosi all'MGM Grand Las Vegas. Il video dell'esibizione fu incluso nel DVD dell'album live \"One Night Only\", pubblicato dai Bee Gees nel settembre 1998. Nella prima settimana di giugno 1998, Celine registr\u00f2 con il gruppo mannese le performance di \"Immortality\" in tre programmi televisivi: \"Top of the Pops\" andato in onda nel Regno Unito, \"Hit Machine\" per la Francia e \"Geld oder Liebe\" per la promozione in Germania. La Dion inoltre interpret\u00f2 la canzone durante il suo \"Let's Talk About Love World Tour\" nel 1998 e nel 1999, e nel suo residency show di Las Vegas, \"Celine\".\nIl 16 aprile 2017, la CBS trasmise uno speciale televisivo registrato due mesi prima dedicato ai Bee Gees. Nello show intitolato \"Stayin\u2019 Alive: A Grammy Salute to the Music of the Bee Gees\" ci fu anche l'esibizione di C\u00e9line sul brano \"Immortality\" in duetto virtuale con i tre fratelli Gibb.\nFormati e tracce.\nCD Singolo Promo (Argentina) (Epic: 2-000404)\nCD Singolo Promo (Australia; Canada) (Epic: SAMP1088; Columbia\u02d0 CDNK 1356)\nCD Singolo (Australia; Malesia) (Epic: 665540 2; Epic\u02d0 665540 2)\nCD Singolo Promo (Brasile) (Epic: 899.655/2-492265)\nCD Singolo Promo (Europa; Francia) (Columbia\u02d0 SAMPCS 5129; Columbia\u02d0 SAMP CS 5317)\nCD Singolo (Europa) (Columbia\u02d0 COL 665720 1)\nCD Maxi Singolo (Europa; Malesia) (Columbia\u02d0 COL 665720 2; Epic\u02d0 665540.2)\nCD Singolo (Giappone) (Epic: ESCA 6953)\nCD Singolo Promo (Messico; Regno Unito) (Epic\u02d0 PRCD 97333; Epic\u02d0 XPCD2272)\nCD Singolo (Regno Unito) (Epic\u02d0 666168 5)\nCD Singolo (Regno Unito) (Epic: 666168 2)\nCD Singolo (Sud Africa) (Columbia\u02d0 CDSIN 271 I)\nLP Singolo 12\" (Europa) (Columbia\u02d0 COL 665720 6)\nMC Singolo (Regno Unito) (Epic\u02d0 666168 4)\nCrediti e personale.\nRegistrazione\nPersonale"}
{"id": "1948041", "revid": "712828", "url": "https://it.wikipedia.org/wiki?curid=1948041", "title": "Distruttore Stellare di classe Imperial II", "text": ""}
{"id": "1948045", "revid": "256896", "url": "https://it.wikipedia.org/wiki?curid=1948045", "title": "BTPi", "text": ""}
{"id": "1948050", "revid": "543975", "url": "https://it.wikipedia.org/wiki?curid=1948050", "title": "Episodi di Pi\u00f9 forte ragazzi (prima stagione)", "text": ""}
{"id": "1948052", "revid": "219110", "url": "https://it.wikipedia.org/wiki?curid=1948052", "title": "Eye of GNOME", "text": "Eye of GNOME (EOG) \u00e8 il visualizzatore di immagini predefinito di GNOME. A differenza di altri visualizzatori di immagini, Eye of GNOME permette solo di visualizzare e di applicare semplici effetti alle immagini, come lo zoom, la visualizzazione a pieno schermo, la rotazione e il controllo della trasparenza del colore di sfondo.\nFormati supportati.\nEye of GNOME gestisce immagini nei seguenti formati di file:\nIl supporto al formato GIF \u00e8 stato aggiunto nel 2010 con GNOME 2.29, mentre il completo supporto al formato SVG (Scalable Vector Graphics) \u00e8 stato aggiunto sempre nel 2010 con la versione 2.31.1. Fino ad allora le immagini SVG erano prima convertite in grafica raster, con conseguente perdita di qualit\u00e0."}
{"id": "1948053", "revid": "543975", "url": "https://it.wikipedia.org/wiki?curid=1948053", "title": "Episodi di Pi\u00f9 forte ragazzi (seconda stagione)", "text": ""}
{"id": "1948054", "revid": "767487", "url": "https://it.wikipedia.org/wiki?curid=1948054", "title": "Ctenosauriscus koeneni", "text": "Lo ctenosaurisco (Ctenosauriscus koeneni) \u00e8 un rettile estinto, appartenente agli arcosauri. Visse nel Triassico inferiore (Olenekiano, circa 248 milioni di anni fa) e i suoi resti fossili sono stai ritrovati in Germania. Era caratterizzato da una \"vela\" sostenuta da proiezioni allungate delle vertebre dorsali, ed \u00e8 considerato uno dei pi\u00f9 antichi arcosauri. \nDescrizione.\nLa caratteristica principale di questo animale era data dal dorso sormontato da una sorta di \"vela\", formata dalle spine neurali allungate delle vertebre dorsali e cervicali. Queste spine erano leggermente incurvate in avanti nella parte anteriore della \"vela\", e leggermente indietro nella parte posteriore. All'interno del gruppo a cui appartiene \"Ctenosauriscus\" (i poposauroidi) vi erano altri animali probabilmente dotati di una struttura simile (come \"Lotosaurus\", \"Hypselorhachis\" e \"Xilousuchus\"), ma nessuno di questi possedeva una vela tanto grande. L'animale pi\u00f9 simile a \"Ctenosauriscus\" sembrerebbe essere stato \"Arizonasaurus\", del Triassico medio degli Stati Uniti; entrambi questi animali possedevano spine neurali lunghe circa 12 volte il corpo vertebrale. La parte terminale delle spine era pi\u00f9 ampia in \"Ctenosauruscus\", il quale possedeva anche pi\u00f9 grosse proiezioni dei centri nelle vertebre dorsali. Anche \"Hypselorhachis\" possedeva spine neurali ampie alla sommit\u00e0, ma erano pi\u00f9 corte. \"Lotosaurus\", invece, possedeva spine neurali dritte e molto pi\u00f9 corte.\nClassificazione.\n\"Ctenosauriscus\" \u00e8 conosciuto esclusivamente grazie all'olotipo, un singolo scheletro parziale privo di cranio comprendente colonna vertebrale, costole e cinti. Questo fossile venne scoperto nel 1871 nella contea di Gottinga, in un deposito noto come Solling-Bausandstein, che emergeva dal Buntsandstein medio della regione di Eichsfeld. Conservato nell'universit\u00e0 di Gottinga, venne descritto solo nel 1902, quando il paleontologo tedesco Friedrich von Huene lo classific\u00f2 come \"Ctenosaurus koeneni\". \nVon Huene lo consider\u00f2 come un membro sopravvissuto dei pelicosauri, un gruppo di animali imparentati con i mammiferi, conosciuti solo nel Carbonifero e nel Permiano. In particolare, il paleontologo tedesco lo avvicin\u00f2 a \"Edaphosaurus\" e \"Dimetrodon\", a causa delle somiglianze fra le vele dorsali di questi animali. Il paleontologo austriaco Othenio Abel, invece, ritenne che \"Ctenosauriscus\" fosse un anfibio temnospondilo imparentato con \"Platyhystrix\" (un genere che, come \"Dimetrodon\", possedeva una vela e risaliva al Permiano inferiore). Il nome \"Ctenosaurus\", inoltre, risult\u00f2 gi\u00e0 utilizzato per descrivere un genere di lucertole iguanidi (attualmente note come \"Ctenosaura\") e quindi fu necessario cambiare il nome in \"Ctenosauriscus\" (Kuhn, 1964). Fu poi il paleontologo B. Krebs a ridescrivere \"Ctenosauriscus\" e a interpretarne i resti come quelli di un rettile arcosauro, basandosi sulle somiglianze con \"Hypselorhachis\" del Triassico medio della Tanzania. \n\"Ctenosauriscus\" \u00e8 stato ritrovato nella formazione Solling, risalente a circa 247 - 248 milioni di anni fa, nel tardo Olenekiano (Triassico inferiore). Generalmente, per\u00f2, \"Ctenosauriscus\" \u00e8 considerato del Triassico medio poich\u00e9 Krebs ritenne che la formazione risalisse a qualche milione di anni dopo (Anisico).\nUna ridescrizione dell'olotipo \u00e8 stata effettuata pi\u00f9 recentemente (Butler et al, 2011) e ha permesso di stabilire che \"Ctenosauriscus\" era un rappresentante di una linea arcaica di arcosauri (Ctenosauriscidae), comprendente forme dotate di vela dorsale come \"Hypselorhachis\" e \"Arizonasaurus\". Gli studiosi non hanno identificato alcuna autapomorfia per \"Ctenosauriscus\", ma i fossili di questo animale sono distinguibili da quelli degli altri ctenosauriscidi grazie a una combinazione di caratteri. \"Ctenosauriscus\" \u00e8 considerato uno degli arcosauri pi\u00f9 antichi, insieme al rauisuchide \"Vytshegdosuchus\" della Russia e a \"Xilousuchus\", uno ctenosauriscide della Cina.\nPaleobiologia.\nUno studio del 1998 ha proposto che \"Ctenosauriscus\" fosse un animale bipede, e che le sue spine neurali allungate servissero ad assorbire le forze esercitate dalla camminata a due zampe. Anche se le ossa delle zampe sono sconosciute, lo studio ha mostrato che le forze sulle sommit\u00e0 delle spine erano focalizzate su un punto al di sotto della colonna vertebrale, forse il ginocchio. Nella ridescrizione di \"Ctenosauriscus\" avvenuta nel 2011, gli autori hanno rifiutato questa idea poich\u00e9 i muscoli avrebbero dovuto formare una connessione diretta tra il ginocchio e il dorso. Le forze erano esercitate dalle zampe posteriori fino al bacino e le vertebre sacrali, e non alle vertebre dorsali. La vela di \"Ctenosauriscus\" avrebbe inoltre spostato il baricentro verso la parte anteriore del corpo, rendendo la locomozione bipede difficile o impossibile. "}
{"id": "1948056", "revid": "1254355", "url": "https://it.wikipedia.org/wiki?curid=1948056", "title": "Alfa Romeo Bertone B.A.T.", "text": "Le Alfa Romeo Bertone B.A.T. (Berlinetta Aerodinamica Tecnica) sono un gruppo di concept car realizzate dall'Alfa Romeo e dalla carrozzeria Bertone tra il 1953 e il 1955. La famiglia \u00e8 composta da B.A.T. 5 (1953), B.A.T. 7 (1954) e B.A.T. 9 (1955), tutte e tre disegnate da Franco Scaglione sull'autotelaio dell'Alfa Romeo 1900.\nNel 2008 se ne \u00e8 aggiunta una quarta, la B.A.T. 11, stavolta basata sull'Alfa Romeo 8C Competizione.\nIl contesto.\nNuccio Bertone incaric\u00f2 uno dei suoi designer, Franco Scaglione, di realizzare delle concept car basate sull'autotelaio dell'Alfa Romeo 1900C con carrozzerie capaci di stupire il pubblico con l'idea di realizzare le auto con il minor coefficiente aerodinamico possibile. \nLe tre auto disegnate da Franco Scaglione furono realizzate con l'aiuto di Ezio Cingolani, responsabile dello sviluppo e della produzione del progetto e sono caratterizzate da una ricerca stilistica e aerodinamica molto attenta e in particolare da parafanghi posteriori sormontati da pinne ricurve di grandi dimensioni, in special modo sulla B.A.T. 7. Per ognuna delle tre concept l'Alfa Romeo provvide a fornire l'autotelaio dell'Alfa Romeo 1900C con motore da 100 CV e un cambio manuale a 5 marce sufficienti per spingere le tre vetture a velocit\u00e0 di punta intorno ai 200 Km/h. \nPresentate al Salone dell'automobile di Torino del 1953, '54 e '55 le auto centrarono l'obiettivo preposto raggiungendo nel migliore dei casi un valore di coefficiente aerodinamico pari a 0.19 e stupendo il pubblico della rassegna torinese. I loro lanci di anno in anno hanno dato al mondo uno spaccato dello sviluppo del design, qualcosa che di solito viene lasciato a porte chiuse. \nAnche se nessuna delle tre auto venne mai prodotta in serie i prototipi non erano solo una pubblicit\u00e0 per la Bertone o per l'Alfa Romeo, ma presentavano anche delle innovazioni tecniche e di stile che avrebbero ispirato futuri modelli in Europa ma anche in America. \nDopo essere state esposte tutte insieme al Blackhawk Museum di Danville, California, le tre concept sono state vendute tutte insieme per 14,8 milioni di dollari.\nLa B.A.T. 5.\nLa prima auto a comparire fu la B.A.T. 5 lanciata al Salone dell'Automobile di Torino 1953. Il design del modello era il risultato di molti studi aerodinamici e conoscenze empiriche. La forma del frontale, infatti, mira ad annullare le turbolenze aerodinamiche alle alte velocit\u00e0. Il design si prefigge inoltre di eliminare qualsiasi resistenza supplementare generata dalle ruote, cos\u00ec come la realizzazione di una struttura che possa creare il minor numero possibile di turbolenze d'aria per garantire stabilit\u00e0 ad alta velocit\u00e0. \nIn pratica questi criteri rigorosi si traducono in un Cx di 0.23 che consentirebbe all'auto di raggiungere i 200 km/h con il motore montato di serie. Il risultato che Bertone ha raggiunto \u00e8 stato un'auto estremamente leggera (soli 1100 kg), con finestrini laterali inclinati a 45\u00b0 rispetto al corpo-vettura e un grande parabrezza che si integra perfettamente con un padiglione quasi piatto. \nLa parte pi\u00f9 appariscente \u00e8 certamente la coda che sfoggia un enorme lunotto diviso da una sottile striscia di lamiera, ripreso poi dalla Chevrolet Corvette Stingray, e due \"pinne\" lievemente affusolate verso l'interno, per un risultato estetico molto personale. La vettura fu un successo immediato che colp\u00ec il pubblico con la sua notevole aerodinamica e la \"presenza scenica\".\nLa B.A.T. 7.\nUn anno dopo la B.A.T. 5 al Salone dell'Automobile di Torino 1954 vide la luce la B.A.T. 7.\nIl design della B.A.T. 7 \u00e8 un chiaro richiamo agli stilemi del modello precedente portati al limite. Sul progetto del 1954, e sulla successiva B.A.T. 9, Bertone introdusse alcuni risultati delle proprie ricerche aerodinamiche\u02d0 ne risultarono due pinne estremamente vistose, molto ricurve ed altrettanto sottili.\nIl design \u00e8 un'evoluzione di quello presentato sulla B.A.T. 5 con forme pi\u00f9 \"estreme\", con frontale abbassato con i gruppi ottici situati vicino alla protuberanza centrale che, quando serve, si abbassano per illuminare la strada, con ruote meglio carenate, pinne molto ricurve verso l'interno e anche scarichi racchiusi nella carrozzeria. Anche Fiat speriment\u00f2 una soluzione simile sulla concept car Fiat Turbina, che debutt\u00f2 in contemporanea nello stesso salone. \nSu questa B.A.T. si raggiunse il valore di Cx pi\u00f9 basso, 0.19.\nLa B.A.T. 9.\nLa terza vettura frutto del progetto B.A.T., la B.A.T. 9, fu presentata nel 1955 sempre al Salone dell'Automobile di Torino. Il suo design \u00e8 una chiara intenzione di mostrare che gli sviluppi del progetto B.A.T. potevano trovare sfogo su una vettura adatta alla produzione su pi\u00f9 larga scala.\nLa B.A.T. 9, pur evolvendo gli stilemi dei modelli precedenti, sfoggia su una linea pi\u00f9 sobria anche se rimane presente il lunotto diviso in due parti, basti guardare le pinne posteriori: sulle B.A.T. 5 e B.A.T. 7 erano molto appariscenti e voluminose, qui si riducono a due bandelle di metallo, molto pi\u00f9 discrete, che ricordano molto da vicino quelle presenti sulle auto americane dell'epoca. \nBertone ha abbandonato i tratti pi\u00f9 estremi delle due precedenti auto, trasformandoli in altri pi\u00f9 consoni ad una vettura adatta all'uso stradale: infatti i fari anteriori sono ora posti sui parafanghi e sempre visibili e per la prima volta campeggia sul frontale il classico scudetto Alfa Romeo, la cui meccanica muove di tutti progetti.\nLa B.A.T. 11.\nDopo oltre 50 anni la carrozzeria Bertone su richiesta di Gary Kaberle, l'ex proprietario della B.A.T. 9, propose una nuova vettura con forti richiami alle tre sorelle degli anni '50. La Bertone B.A.T. 11 (o Alfa Romeo B.A.T. 11) realizzata sulla meccanica dell'Alfa Romeo 8C Competizione viene presentata in corrispondenza del Salone Internazionale dell'automobile di Ginevra nel 2008 ma all'esterno della manifestazione."}
{"id": "1948059", "revid": "290948", "url": "https://it.wikipedia.org/wiki?curid=1948059", "title": "Olio motore", "text": ""}
{"id": "1948061", "revid": "339392", "url": "https://it.wikipedia.org/wiki?curid=1948061", "title": "Oliop trasmissione", "text": ""}
{"id": "1948062", "revid": "14691", "url": "https://it.wikipedia.org/wiki?curid=1948062", "title": "Fronte della Libert\u00e0 Plus", "text": ""}
{"id": "1948064", "revid": "93556", "url": "https://it.wikipedia.org/wiki?curid=1948064", "title": "Gabriel Orozco", "text": "Biografia.\nDefinito \"uno dei pi\u00f9 autorevoli di questo decennio, e probabilmente anche del prossimo\" dal critico d'arte Francesco Bonami, in \"Parachute\", 1998. \u00c8 nato a Jalapa, Veracruz, in Messico e ha compiuto la sua formazione alla Escuela Nacional de Artes Plasticas tra il 1981 e il 1984. Poi ha continuato gli studi a Madrid al C\u00edrculo de Bellas Artes tra il 1986 e il 1987. Costanti viaggiatori del mondo dal 1991, Orozco e sua moglie Maria Gutierrez, insieme a loro figlio Sim\u00f3n, dividono il loro tempo tra Parigi, New York e Mexico City.\nVita.\nFiglio di Cristina F\u00e9lix Romand\u00eda e Mario Orozco Rivera, professore d'arte all'Universit\u00e0 di Veracruz. Il suo interesse per l'arte nasce grazie a suo padre, il quale lo portava sempre con s\u00e9 quando il lavoro lo portava nei musei o nelle esposizioni. Durante la sua formazione entr\u00f2 in contatto con diversi ambienti, in particolare il Circolo di Belle Arti di Madrid fu importante per lui poich\u00e9 gli permise di conoscere una serie di artisti del dopoguerra che lavoravano esprimendosi attraverso formati non tradizionali. Nel 1987 cre\u00f2 nella sua casa, insieme a un gruppo di artisti (Dami\u00e1n Ortega, Gabriel Kuri, Abraham Cruzvillegas e il Dr. Lakra), un luogo importante in cui presero forma una serie di progetti artistici e culturali. Il suo essere nomade lo port\u00f2 ad esplorare i luoghi pubblici in maniera diversa, cercando continuamente ispirazione negli oggetti e nelle cose pi\u00f9 semplici.\nIl suo principale obiettivo era quello di creare una rottura con la corrente precedente che includeva la presenza di studi artistici di grandi dimensioni, un numero abbastanza elevato di assistenti e tecniche elaborate di produzione e distribuzione, cosa che lui contrast\u00f2 in toto.\nLa caratteristica del suo lavoro gira intorno ai temi della ripetizione e include spesso degli oggetti utilizzati nella quotidianit\u00e0, questo con l'obiettivo di creare una relazione con il pubblico, spingendolo all'esplorazione e stimolando la sua immaginazione.\nI mezzi artistici che utilizza sono vari e includono: il disegno, le installazioni, la fotografia, la scultura e i video.\nOpere.\n1995. Until you find another yellow Schwalbe.\n1995. \"Until you find another yellow Schwalbe,\" \u00e8 un'immagine che mostra 40 fotografie molto simili tra loro, che hanno come protagonista la motocicletta Schwalbe di un colore giallo sgargiante. Trentanove di queste si compongono di due motociclette parcheggiate l'una accanto all'altra in diverse zone della citt\u00e0 di Berlino, una sola invece si compone di tre motociclette, tutte dello stesso giallo acceso.\nLe immagini seguono una sequenza prestabilita dall'autore (anche se non tutte le esposizioni mostrano la stessa sequenza predefinita), ovvero una linea orizzontale che ha come ultima foto quella con le tre moto una accanto all'altra davanti al muro della Neue National Galerie. L'ambiente intorno non \u00e8 fondamentale, i colori hanno dunque dei toni un po' pi\u00f9 cupi (sfumature del grigio, del marrone e di altri colori neutri). Le moto sono invece rappresentate nella parte centrale della fotografia in posizione frontale o di profilo.\nQuesto lavoro fu portato a termine da Orozco nel 1995 a Berlino, durante la sua permanenza nella citt\u00e0 grazie al \"DAAD artist-in-residence\". Compr\u00f2 lo scooter giallo della Schwalbe poco tempo dopo il suo trasferimento e inizi\u00f2, quasi come un gioco per sentirsi meno solo, a girare per le strade di Berlino fermandosi ogni qualvolta ne incontrasse un altro uguale e fotografandoli insieme. Era un modello tra i pi\u00f9 economici allora, era prodotto nella Germania dell'est ed era abbastanza semplice incontrarne di simili per strada. Era una sorta di simbolo che rappresentava la recente unificazione della citt\u00e0.\nA ogni scatto, l'artista lasciava poi un biglietto col quale invitava il motociclista proprietario della moto fotografata a un incontro alla Neue National Galerie di Berlino, nella quale si sarebbe svolto il sesto anniversario dell'unificazione della Germania.\nAlla fine di un periodo di tre mesi circa aveva raccolto 40 foto. Solo due di loro lo raggiunsero alla mostra (ultima foto della serie con le tre moto insieme).\nIl titolo mette in evidenza l'approccio sistematico utilizzato da Orozco nello svolgimento del lavoro, che include l'uso di azioni sottili intraprese in pubblico e che sono poi documentate attraverso fotografie o oggetti.\nLa ripetizione, che pu\u00f2 spesso apparire noiosa, risulta qua essere invece avvincente e affascinante, \u00e8 come se trasmettesse un senso di ottimismo nel vedere che gli scooter non si trovano e non si troveranno mai soli. La composizione fotografica \u00e8 sicuramente resa pi\u00f9 ricca dall'insieme delle immagini uguali e ripetute, che funzionano molto pi\u00f9 nella loro totalit\u00e0 piuttosto che come immagini individuali.\nNel 1996, lo storico dell'arte Benjamin Buchloh, not\u00f2 come tale lavoro fu fatto da Orozco nella parte della Germania est: il che suggerisce senz'altro come esso sia \"a reflection on the wasted opportunities of a socialist countermodel ... that had been once at hand\".\nMostre.\nGabriel Orozco \u00e8 rappresentato dalla galleria Marian Goodman di New York, dalla Galerie Chantal Crousel a Parigi, e dalla Galeria Kurimanzutto di Citt\u00e0 del Messico.\nHa avuto mostre personali nei seguenti musei:\n2010\n2009\n2006 \n2005\n2004\n2001\n1999\n1998\n1997\n1996\n1994\n1993"}
{"id": "1948068", "revid": "125067977", "url": "https://it.wikipedia.org/wiki?curid=1948068", "title": "Conquista islamica della Siria", "text": "La conquista islamica della Siria avvenne nella prima met\u00e0 del VII secolo.\nPer Siria si intende, in questo contesto, la regione nota come il \"Bil\u0101d al-Sh\u0101m\", il Levante, o Grande Siria. Gli Arabi avevano compiuto incursioni nella parte meridionale della Siria gi\u00e0 prima della morte del profeta musulmano Maometto (avvenuta nel 632) ma la vera invasione inizi\u00f2 nel 634 sotto i suoi successori, i califfi cosiddetti \"R\u0101shid\u016bn\" (Ortodossi) Ab\u016b Bakr e \u02bfUmar b. al-Kha\u1e6d\u1e6d\u0101b, con un esercito posto al comando del condottiero Ab\u016b \u02bfUbayda b. al-Jarr\u0101\u1e25 o (a seconda delle tradizioni) di Kh\u0101lid b. al-Wal\u012bd.\nLa Siria bizantina.\nLa Siria era rimasta sotto il dominio di Roma per sette secoli prima della conquista araba ed era stata invasa dai persiani Sasanidi in varie occasioni durante il III, VI e VII secolo. Era stata anche assoggettata alle incursioni degli alleati arabi dei Sasanidi: i Lakhmidi.\nLa regione era nota col nome di \"Provincia Iudaea\" nel corso del dominio bizantino ed era amministrata dalla dinastia araba alleata di Costantinopoli (il loro re fruiva del titolo onorifico di \"symmachos\") dei Ghassanidi. Durante l'ultima fase delle Guerre romano-persiane, iniziata nel 603, i Persiani comandati dal loro Shahanshah, Cosroe II, riuscirono a occupare la Siria, la Palestina e l'Egitto per oltre un decennio prima di essere costretti a ritirarsi a seguito delle vittorie di Eraclio che obblig\u00f2 i Sasanidi alla pace nel 628, che apr\u00ec un'incontrollabile crisi dinastica.\nCos\u00ec, alla vigilia delle conquiste musulmane, i Bizantini erano ancora impegnati nel gravoso e dispendioso compito di ricostituire la loro autorit\u00e0, che in alcune aree era mancata per quasi venti anni. Politicamente, la regione siriana consisteva di due province. La Siria propriamente detta, che si estendeva da Antiochia e Aleppo, a settentrione, fino al margine superiore del Mar Morto, mentre a ovest e a sud del Mar Morto si estendeva invece la provincia di Palestina, che includeva i Luoghi Santi dell'Ebraismo e del Cristianesimo, prima fra tutte Gerusalemme, che solo pi\u00f9 tardi sar\u00e0 annoverata come citt\u00e0 santa anche per l'Islam\nLa Siria era in parte una terra araba, specialmente per i suoi territori orientali e meridionali, in cui vivevano trib\u00f9 arabe provenienti dall'Arabia (ad. es. i Bali). Gli Arabi vi erano presenti tuttavia fin dai tempi romani (basterebbe ricordare i Nabatei e gli stessi Thamudeni che fornirono truppe alla cavalleria romana) ed avevano abbracciato col\u00e0 il Cristianesimo fin da quando l'imperatore Costantino I aveva autorizzato ci\u00f2 nel IV secolo. Gli arabi della Siria non ebbero alcun ruolo rilevante finch\u00e9 nella loro area non arriv\u00f2 dallo Yemen la potente trib\u00f9 dei Banu Ghassan, che dette vita a un'entit\u00e0 politica semiautonoma, dipendente dai Romani. La dinastia ghassanide, nella sua fase di maggiore sviluppo, regnava su tutto il territorio dell'attuale Giordania e della Siria meridionale da una delle sue capitali (quella di Bosra). L'ultimo dei re ghassanidi, che regn\u00f2 ai tempi dell'invasione musulmana, fu Jabala ibn al-Ayham.\nL'Imperatore bizantino Eraclio, dopo aver ripreso la Siria ai Sasanidi, istitu\u00ec nuove linee di difesa che si muovevano da Gaza fino al margine meridionale del mar Morto, al fine di proteggersi dalle incursioni dei nomadi, mentre il grosso delle difese bizantine era concentrato nel nord della Siria per fronteggiare gli avversari di sempre, cio\u00e8 i Persiani Sasanidi. Fu tale \"limes\" che gli Arabi musulmani dovettero attraversare nella loro campagna operata sotto il Califfato di \u02bfUmar b. al-Kha\u1e6d\u1e6d\u0101b.\nIl VII secolo fu un'epoca di rapidi cambiamenti militari nell'Impero bizantino. L'impero risentiva ancora dei lunghi confronti armati coi Sasanidi e versava in precarie condizioni economiche, tanto da non poter versare con regolarit\u00e0 il soldo ai suoi militari, specialmente quelli stanziati oltremare.\nNascita del Califfato.\nIl profeta musulmano Maometto mor\u00ec nel giugno 632 e suo suocero Ab\u016b Bakr venne nominato Califfo e successore politico a Medina. Subito dopo la sua ascesa alla suprema magistratura islamica, diverse trib\u00f9 arabe si rivoltarono e scoppi\u00f2 la guerra della cosiddetta Ridda (Guerre dell'Apostasia), combattuta nell'undicesimo anno dell'Egira. Il dodicesimo anno dell'Egira, cio\u00e8 il 18 marzo 633, inizi\u00f2 con l'Arabia unita sotto l'autorit\u00e0 centrale del Califfo a Medina.\n\u00c8 difficile dire se Ab\u016b Bakr avesse in mente o meno un completo piano di conquiste; comunque, con lui si mise in moto una macchina bellica che port\u00f2 nel giro di alcune decine di anni alla formazione di uno dei pi\u00f9 grandi imperi, ad iniziare dallo scontro con l'Impero Persiano sotto la guida del generale Khalid ibn al-Walid.\nSpedizione in Siria.\nLe prime operazioni in Siria furono progettate da Ab\u016b Bakr, probabilmente nell'intento di realizzare la vendetta contro il disastro di Mu\u02beta che Maometto aveva in animo di compiere con un esercito affidato a Usama ibn Zayd, figlio del suo figliolo adottivo, morto in quello scontro.\nI contingenti tribali armati furono arruolati, su base volontaria, in ogni parte della Penisola araba. Solo coloro che s'erano ribellati ad Ab\u016b Bakr furono scartati dall'arruolamento e rimasero esclusi dagli eserciti musulmani fino al 636, quando il califfo \u02bfUmar b. al-Kha\u1e6d\u1e6d\u0101b, in difficolt\u00e0 di reclutamento per combattere la decisiva Battaglia dello Yarmuk e la Battaglia di al-Qadisiyya, mise fine a quella misura discriminatoria, che impediva ai volontari di lucrare ricche quote-parti di bottino bellico.\nAb\u016b Bakr, dopo aver inizialmente nominato comandante supremo per la Siria Kh\u0101lid b. Sa\u02bf\u012bd b. \u02bf\u0100\u1e63 lo avrebbe esonerato quasi subito, vuoi per le proteste di \u02bfUmar b. al-Kha\u1e6d\u1e6d\u0101b vuoi per una sua sconfitta patita nell'agosto 634 (anno 13 dell'Egira) a Marj al-\u1e62uffar ad opera di un nutrito gruppo di arabi cristiani comandati dal greco B\u0101h\u0101n (che in fonti non arabe viene chiamato pi\u00f9 verosimilmente Teodoro, fratello del \"basileus\" Eraclio), in cui il comandante omayyade musulmano aveva perso il figlio Sa\u02bf\u012bd e dato prova di incapacit\u00e0 e addirittura di vilt\u00e0 in combattimento.\nVarr\u00e0 comunque la pena di sottolineare l'assoluta evanescenza delle tradizioni islamiche in merito, perch\u00e9 non mancano cronisti che parlano di Marj al-\u1e62uffar come di una vittoria musulmana e altri che descrivono la morte da prode in battaglia di Kh\u0101lid che, secondo altre fonti ancora, sarebbe stato comunque agli ordini di Shura\u1e25b\u012bl ibn \u1e24asana.\nIl Califfo divise allora il suo esercito in quattro corpi, ognuno dei quali con un suo comandante e un preciso obiettivo strategico e, malgrado tradizioni al solito discordi, il comando generale sarebbe stato assegnato da Ab\u016b \u02bfUbayda b. al-Jarr\u0101\u1e25 che, in effetti, era assai vicino al Califfo e a \u02bfUmar b. al-Kha\u1e6d\u1e6d\u0101b:\nAb\u016b \u02bfUbayda venne nominato comandante in capo dell'armata.\nNella prima settimana dell'aprile del 634, le forze musulmane iniziarono a muoversi dai loro campi fuori Medina. Le prime a lasciare i loro acquartieramenti furono le armate di Yaz\u012bd b. Ab\u012b Sufy\u0101n, seguite da quelle di Shura\u1e25b\u012bl b. \u1e24asana, di Ab\u016b \u02bfUbayda b. al-Jarr\u0101\u1e25 e di \u02bfAmr b. al-\u02bf\u0100\u1e63, ognuna a distante un giorno di marcia dalla precedente.\nIl califfo Ab\u016b Bakr marci\u00f2 per un certo tratto di strada a fianco di ciascun comandante, dando loro le ultime consegne e raccomandando ognuno di loro ad Allah. In particolare le sue parole di commiato furono le seguenti:\nConquista musulmana della Siria.\nL'esercito di Yaz\u012bd, mentre si stava dirigendo verso l'obiettivo ad esso assegnato presso Tabuk, si scontr\u00f2 con un esercito arabo-cristiano che si ritir\u00f2 dopo una scaramuccia con l'avanguardia dei Musulmani.\nPoich\u00e9 la principale linea difensiva bizantina iniziava dalle regioni costiere presso Ghaza, Yaz\u012bd arriv\u00f2 nel Wadi \u02bfAraba nello stesso momento in cui \u02bfAmr b. al-\u02bf\u0100\u1e63 raggiungeva Elat e si scontr\u00f2 con due stuoli bizantini che erano stati incaricati di contrastare l'entrata degli eserciti di Yaz\u012bd e di \u02bfAmr in Palestina. I soldati bizantini vennero per\u00f2 facilmente sconfitti anche se riuscirono a impedire alle forze musulmane di raggiungere i loro obiettivi. Ab\u016b \u02bfUbayda e Shura\u1e25b\u012bl tuttavia continuarono la loro marcia e all'inizio di maggio del 634 raggiunsero la regione tra Bosra e al-J\u0101biya. L'Imperatore bizantino Eraclio, avuta notizia dei movimenti delle truppe musulmane da parte dei suoi clienti Arabi, inizi\u00f2 a pianificare contromisure. Su ordine di Eraclio, le truppe bizantine provenienti da diversi presidi del Nord si radunarono ad Ajnadayn, da dove potevano scontrarsi con le truppe di \u02bfAmr e manovrare contro il fianco o la retroguardia del resto dei contingenti musulmani che si trovavano in Giordania e nel sud della Siria. Il numero di soldati bizantini, secondo alcune stime, sarebbe stato di circa 100.000. Ab\u016b \u02bfUbayda inform\u00f2 il Califfo dei preparativi bizantini nella terza settimana del maggio 634 e, alla luce della poca esperienza di Ab\u016b \u02bfUbayda nel comandare un esercito in grandi operazioni, specialmente contro il potente esercito bizantino, Ab\u016b Bakr decise di spedire Kh\u0101lid b. al-Wal\u012bd sul fronte siriano ad assumere il comando generale dell'esercito musulmano. Secondo i primi cronisti arabi Ab\u016b Bakr avrebbe detto:\nConquista della Siria sotto il califfo Ab\u016b Bakr.\nKh\u0101lid venne quindi immediatamente spedito sul fronte siriano. Il condottiero mosse da Hira, in Iraq, agli inizi di giugno 634, portando con s\u00e9 met\u00e0 del suo esercito, circa 8.000 soldati. Vi erano due strade che portavano alla Siria dall'Iraq; una era per D\u016bmat al-Jandal, l'altra attraversava la Mesopotamia passando per Raqqa. Le truppe musulmane in Siria necessitavano di urgenti rinforzi, perci\u00f2 Kh\u0101lid evit\u00f2 la via per D\u016bmat al-Jandal, troppo lunga per raggiungere la Siria. Egli evit\u00f2 anche di attraversare la Mesopotamia a causa della presenza di guarnigioni imperiali, che al momento non era il caso di impegnare in combattimento. Kh\u0101lid, invece, decise di raggiungere la Siria utilizzando la via meno prevedibile e meno lunga, attraverso il deserto siriano. Si dice che i suoi soldati marciassero per due giorni senza avere neanche una goccia d'acqua, prima di un programmato arrivo in un'oasi. Dopo aver attraversato il deserto, l'esercito di Kh\u0101lid giunse sul fronte siriano a Tadmur (Palmira), nella Siria centrale, agli inizi di giugno. Secondo i moderni storici, fu proprio questa ingegnosa manovra di Kh\u0101lid, la pericolosa attraversata del deserto e il comparire inaspettato sul fronte nord-orientale dei Bizantini, a scompaginare le linee difensive bizantine in Siria.\nConquista della Siria meridionale.\nKh\u0101lid dapprima conquist\u00f2 la citt\u00e0 di Sawa, quindi si diresse immediatamente sulla citt\u00e0 di Arak e poi su Tadmur, al-Sukhna e Qadma. Piomb\u00f2 quindi sulle citt\u00e0 di Qaryatayn e \u1e24uww\u0101r\u012bn e le conquist\u00f2 rapidamente nella battaglia di Qaryatayn e in quella di \u1e24uww\u0101r\u012bn. Si indirizz\u00f2 poi su Damasco e, dopo tre giorni, giunse a un passo montano a circa 35 chilometri dalla citt\u00e0, noto come Thaniyyat al-\u02bfUq\u0101b (Passo dell'aquila), detto cos\u00ec forse per il vessillo innalzato dall'esercito di Kh\u0101lid. Si allontan\u00f2 da Damasco, per l'impossibilit\u00e0 di superare la sua possente cinta muraria, e si spost\u00f2 verso il resto delle truppe che stazionavano ancora presso il confine arabo-siriano a Bo\u1e63ra. A Marj al-Rahab, Kh\u0101lid sconfisse un esercito ghassanide nella battaglia di Marj al-Rahit e giunse a Bosra 3 giorni dopo, unendosi alla forza di 4000 uomini di Shura\u1e25b\u012bl ibn \u1e24asana che, mentre cercava di porre sotto assedio la citt\u00e0, era stato accerchiato da forze superiori in numero dell'esercito bizantino.\nAll'arrivo della cavalleria di Kh\u0101lid, l'esercito imperiale si ritir\u00f2 e si trincer\u00f2 nel castello dal quale, alcuni giorni dopo, esso tent\u00f2 una sortita senza successo.\nBo\u1e63ra si arrese a met\u00e0 luglio del 634 e tutti i contingenti dell'armata musulmana si unirono a Kh\u0101lid ad Ajn\u0101dayn il 24 luglio 634. Qui i musulmani sconfissero i Bizantini il 30 luglio nella battaglia di Ajnadayn. Una settimana dopo Kh\u0101lid si volse nuovamente verso Damasco e, lungo il percorso, impegn\u00f2 in combattimento un piccolo contingente di soldati imperiali nella battaglia di Yakosa a met\u00e0 agosto. Questo contingente era presumibilmente un'avanguardia inviata per rallentare l'avanzata dei musulmani, s\u00ec da consentire di prendere le misure necessarie per la difesa di Damasco come anche di consentire ai superstiti bizantini della sconfitta ad Ajn\u0101dayn di ritirarsi a Damasco. Tomur, genero dell'imperatore Eraclio e comandante della guarnigione di Damasco, invi\u00f2 nuove truppe per fermare Kh\u0101lid ma anche queste vennero sconfitte nella battaglia di Marj al-Suffar il 19 agosto 634 e si ritirarono rapidamente a Damasco. La citt\u00e0 fu assediata per 30 giorni e conquistata il 18 settembre 634. Durante questo assedio Eraclio invi\u00f2 altri rinforzi da Antiochia per cercare di spezzare l'accerchiamento, ma anche questi vennero sconfitti nella battaglia di Thaniyyat al-\u02bfUq\u0101b, a 32\u00a0km da Damasco. Come concessione della resa, vennero concessi all'esercito imperiale tre giorni di marcia indisturbata per potersi allontanare il pi\u00f9 possibile con le famiglie dei soldati e i loro averi senza essere inseguiti.\nLa cavalleria musulmana, conoscendo una scorciatoia, raggiunse comunque queste truppe in fuga e le costrinse a combattere nella battaglia di Marj al-Dibaj.\nConquiste sotto il califfo \u02bfUmar.\nDestituzione di Kh\u0101lid dal comando.\nIl 22 agosto 634, il califfo Ab\u016b Bakr mor\u00ec lasciando come suo successore \u02bfUmar. Una volta insediatosi,\u02bfUmar - che non aveva mai avuto buone relazioni con Kh\u0101lid, lo sollev\u00f2 dal comando delle truppe islamiche in Siria e nomin\u00f2 nuovo comandante Ab\u016b \u02bfUbayda ibn al-Jarr\u0101\u1e25. La notizia della morte di Ab\u016b Bakr e la nomina a comandante raggiunsero Ab\u016b \u02bfUbayda durante l'assedio di Damasco, tuttavia egli non ne fece parola sino a dopo la presa della citt\u00e0. A seguito di questo nuovo cambiamento ai vertici del comando, le operazioni della campagna di Siria rallentarono poich\u00e9 Ab\u016b \u02bfUbayda, a differenza di Kh\u0101lid, preferiva muoversi con maggior cautela. Ab\u016b \u02bfUbayda continu\u00f2 ad utilizzare Kh\u0101lid quale comandante della cavalleria musulmana e fece grande affidamento sui suoi consigli.\nConquista della Siria centrale.\nSubito dopo la nomina a comandante in capo, Ab\u016b Ubayda invi\u00f2 un piccolo distaccamento alla fiera annuale che si teneva ad Ab\u016b al-Quds, odierna Abla, vicino Zahle circa 48 chilometri a sud di Beirut. A guardia di questa fiera vi era un presidio bizantino e arabo-cristiano. Infatti la guarnigione in breve tempo accerchi\u00f2 il piccolo distaccamento musulmano, ma, prima che questo venisse completamente annientato, Ab\u016b Ubayda, avendo ricevute nuove informazioni e invi\u00f2 Kh\u0101lid in soccorso al distaccamento in difficolt\u00e0. Kh\u0101lid sopraggiunse e sconfisse il presidio bizantino nella battaglia di Ab\u016b al-Quds il 15 ottobre 634 e ritorn\u00f2 con un ingente bottino e centinaia di prigionieri Romei. Con la Siria centrale nelle loro mani, i musulmani avevano inferto ai Bizantini un colpo decisivo. Le comunicazioni fra la Siria settentrionale e la Palestina erano ormai interrotte. Ab\u016b Ubayda decise di marciare verso Fahl, che si trovava a circa 150 metri sotto il livello del mare, qui vi era una forte guarnigione bizantina e si trovavano anche i sopravvissuti della battaglia di Ajnadayn. Questa regione era di cruciale importanza perch\u00e9 da qui i Bizantini potevano colpire verso est e tagliare le vie di comunicazione dei musulmani con l'Arabia. Inoltre, con questa guarnigione incombente alle loro spalle i musulmani non potevano invadere la Palestina. Perci\u00f2 l'esercito musulmano si diresse verso Fahl. Kh\u0101lid comandava l'avanguardia e giunse per primo in zona trovando la piana allagata dai Bizantini che avevano ostruito il fiume Giordano. L'esercito bizantino venne infine battuto nella battaglia di Fahl il 23 gennaio del 635.\nConquista della Palestina.\nGli eserciti musulmani consolidarono le loro conquiste allorch\u00e9 Shura\u1e25b\u012bl b. \u1e24asana e \u02bfAmr b. al-\u02bf\u0100\u1e63 avanzarono in profondit\u00e0 nella Palestina. Baysan si arrese dopo breve resistenza, seguita dalla resa di Tabariya nel febbraio del 635. Il califfo \u02bfUmar, dopo aver avuto informazioni circa la disposizione e la consistenza dell'esercito bizantino in Palestina, diede dettagliate istruzioni ai comandanti in Palestina e ordin\u00f2 a Yaz\u012bd di occupare la costa del Mediterraneo. Le forze di \u02bfAmr e Shura\u1e25b\u012bl, di conseguenza, marciarono contro la forte guarnigione bizantina di Ajn\u0101dayn, sconfiggendola nella seconda battaglia di Ajn\u0101dayn, quindi i due eserciti si separarono, con \u02bfAmr che andava a conquistare Nablus, Amwas (Emmaus), Gaza e Yavne in modo da completare la conquista di tutta la Palestina; Shura\u1e25b\u012bl invece attacc\u00f2 le citt\u00e0 costiere di Acri e Tiro. Yaz\u012bd, partendo da Damasco, si diresse verso i porti di Sidone, Arqa, Jubayl (Biblo) e Beirut. Nel 635, la Palestina, la Giordania e la Siria meridionale, fatta eccezione per Gerusalemme e Cesarea, erano tutte nelle mani dei musulmani. Per ordine del califfo \u02bfUmar, Yaz\u012bd pose Cesarea sotto assedio, che in un primo momento venne levato per essere ripreso dopo la battaglia dello Yarmuk, e proseguire fino alla caduta del porto nel 640.\nConquista della Siria settentrionale.\nMentre le armate musulmane agli ordini di Ab\u016b \u02bfUbayda e Kh\u0101lid avanzavano verso Emesa nella Siria settentrionale, Eraclio contrattacc\u00f2 inviando il generale Theodras a riconquistare Damasco che al momento era scarsamente difesa. Theodras impegn\u00f2 l'esercito musulmano a Marj al-R\u016bm, ma appena fece sera invi\u00f2 met\u00e0 delle sue forze verso Damasco mentre Ab\u016b \u02bfUbayda e Kh\u0101lid erano impegnati a combattere con l'altra met\u00e0 dei suoi soldati. Quando i musulmani si resero conto della manovra dei Bizantini, Ab\u016b \u02bfUbayda fece tornare Kh\u0101lid con la cavalleria verso Damasco, dove fuori le mura della citt\u00e0, raggiunti i Bizantini, li sconfisse, nello stesso tempo Ab\u016b \u02bfUbayda sconfisse le rimanenti truppe bizantine a Marj al-R\u016bm. Una settimana dopo, Ab\u016b \u02bfUbayda si spinse verso Balaq, un importante presidio della Siria centrale, che si arrese senza opporre alcuna resistenza, nel frattempo un altro distaccamento guidato da Kh\u0101lid fu inviato direttamente ad Emesa (oggi Homs). Le citt\u00e0 di Emesa e Qinnasr\u012bn firmarono un trattato di pace per un anno, che in realt\u00e0 non era altro che un \"escamotage\" per poter aspettare l'arrivo dei rinforzi dell'Imperatore. Nel novembre 635, Kh\u0101lid e Ab\u016b \u02bfUbayda si diressero verso Hama e in seguito Kh\u0101lid conquist\u00f2 Shayzar, Afamiya e Matar al-Hamz. Nel frattempo Qinnasr\u012bn ed Emesa non rispettarono il trattato di pace e, per tutta risposta, Ab\u016b \u02bfUbayda invi\u00f2 Kh\u0101lid ad Emesa. Questi sconfisse un'avanguardia della guarnigione fuori Emesa e quindi mise sotto assedio la citt\u00e0 aspettando l'arrivo di Ab\u016b \u02bfUbayda, con il grosso delle forze. Dopo due mesi di assedio Emesa venne conquistata nel mese di marzo del 636.\nBattaglia dello Yarmuk.\nMentre i musulmani erano impegnati a soggiogare la Siria settentrionale, l'imperatore bizantino Eraclio I (610-641) andava preparando un consistente contrattacco e metteva insieme in Siria un imponente esercito per contrastare la conquista araba. I preparativi iniziarono verso la fine del 635, e per il mese di maggio del 636 avvenne un massiccio arruolamento in Antiochia e nel nord della Siria. Questa massa di uomini venne organizzata in cinque compagini, Mahan venne nominato Comandante in capo dell'intera armata imperiale che si mosse a met\u00e0 di giugno del 636.\nA Shayzar, tramite prigionieri bizantini, i musulmani vennero a conoscenza dei preparativi in corso da parte di Eraclio. Allarmato per la possibilit\u00e0 di essere catturato, secondo i piani di Eraclio, dato che i suoi uomini e quelli di Kh\u0101lid erano separati, Ab\u016b \u02bfUbayda, seguendo il consiglio di Kh\u0101lid, decise di ritirarsi dal nord e dal centro della Siria e dalla Palestina in modo da concentrare l'intero esercito per affrontare la minaccia bizantina, e in caso di sconfitta, avere aperta la strada della ritirata verso il deserto arabico. Per questo le forze musulmane si ritirarono nella piana dello Yarmuk dove il comando dell'esercito venne parzialmente trasferito da Ab\u016b \u02bfUbayda a Kh\u0101lid b. al-Wal\u012bd. La battaglia dello Yarmuk ebbe luogo nella terza settimana del mese di agosto 636 e si concluse con la disfatta dell'esercito bizantino. Dopo questa battaglia l'esercito bizantino in pratica non oper\u00f2 pi\u00f9 in Siria, fatta eccezione per i presidi isolati come Aleppo e pertanto la conquista della Siria si poteva ritenere completata.\nConquista di Gerusalemme.\nDopo la battaglia dello Yarm\u016bk, la mossa successiva fu la conquista di Gerusalemme. L'assedio della citt\u00e0 dur\u00f2 quattro mesi dopodich\u00e9 la citt\u00e0 decise di arrendersi, ma solo nelle mani del califfo \u02bfUmar b. al-Khatt\u0101b in persona. Il califfo giunse e la citt\u00e0 si arrese nell'aprile del 637. Successivamente, Ab\u016b \u02bfUbayda invi\u00f2 i comandanti \u02bfAmr b. al-\u02bf\u0100\u1e63, Yaz\u012bd b. Ab\u012b Sufy\u0101n e Shurahb\u012bl alla riconquista di quelle parti della Palestina che erano state abbandonate prima della battaglia dello Yarm\u016bk. La maggior parte di questi territori si arrese senza opporre resistenza.\nConquista delle restanti fortezze.\nLo stesso Ab\u016b \u02bfUbayda b. al-Jarr\u0101h, insieme a Kh\u0101lid, ritorn\u00f2 nella Siria settentrionale con una forza di 17.000 uomini. Kh\u0101lid con la sua cavalleria venne inviato ad Hazir mentre Ab\u016b \u02bfUbayda si spost\u00f2 a Qinnasrin. La \"Spada dell'Islam\" sconfisse una consistente forza bizantina nella Battaglia di Hazir nei pressi della fortezza di Qinnasrin e quindi la citt\u00e0 di Hazir si arrese a Kh\u0101lid. Dopo un lungo assedio, nell'ottobre del 637, Aleppo si arrese, dato che non aveva pi\u00f9 speranze di un arrivo di rinforzi da Costantinopoli.\nDopo la cattura della fortezza di Azaz a met\u00e0 ottobre del 637, Antiochia venne conquista dopo la Battaglia del ponte di ferro il 30 ottobre 637. Quindi fu la volta delle restanti citt\u00e0 dominate dai Bizantini lungo la costa del Mediterraneo: Latakia, Jabla e Tartus, che erano protette dalla barriera naturale delle colline dell'Antilibano. Kh\u0101lid venne poi inviato alla conquista della Siria nord-orientale; tutte le zone fino a Manbij e l'Eufrate.\nUltima \"chance\" per Eraclio.\nNel 637, tre anni dopo l'invasione, l'intera area mediorientale era stata conquistata ad eccezione della citt\u00e0 costiera di Cesarea che si arrese solo nel 640.\nI vari comandanti musulmani si trasformarono in governatori delle province: \u02bfAmr b. al-\u02bf\u0100\u1e63 in Palestina, Shurahb\u012bl b. Hasana in Giordania, Yaz\u012bd a Damasco, Ab\u016b \u02bfUbayda a Emesa e Kh\u0101lid divenne responsabile della Guarnigione settentrionale di Qinnasrin, da dove poteva tenere sotto controllo i territori settentrionali.\nEraclio non fu pi\u00f9 in grado di tentare una rivincita in Siria. Infatti dopo che il suo esercito era stato distrutto sullo Yarmuk e ad Antiochia, l'impero era divenuto estremamente vulnerabile da parte dei musulmani. All'imperatore erano rimaste poche risorse militari sulle quali poteva contare per difendersi da \u02bfUmar b.al-Kha\u1e6d\u1e6d\u0101b. Per poter guadagnare tempo nella preparazione delle sue difese era essenziale tenere impegnate in Siria le truppe musulmane, a tale scopo spinse gli Arabi di religione cristiana della Jazira a prendere le armi contro i musulmani. Spinti dalla stessa fede religiosa, questi arabi si accinsero ad attraversare l'Eufrate e ad invadere la Siria settentrionale da est. Gli Arabi cristiani cinsero d'assedio Emesa ai primi del 638. La situazione venne affrontata in modo brillante dal califfo \u02bfUmar: mentre le forze musulmane agli ordini di Ab\u016b \u02bfUbayda e di Kh\u0101lid difendevano Emesa, egli diede ordini al comandante in capo delle forze musulmane in Iraq di inviare delle colonne verso la Jazira da tre punti differenti e in pi\u00f9 una colonna verso Emesa per dare man forte alle forze l\u00ec presenti. Ben presto gli Arabi cristiani si resero conto di essere in trappola perch\u00e9 il loro territorio stava per essere invaso e al contempo stavano giungendo rinforzi per i musulmani assediati in Emesa. Pertanto decisero di ritornare nella Jaz\u012bra.\nL'azione scaten\u00f2 feroci reazioni da parte del Califfato, e la Jaz\u012bra, ultima base dell'Impero romano d'Oriente nel Vicino Oriente, venne conquistata quello stesso anno. Su ordine del califfo \u02bfUmar, Sa\u02bfd b. Ab\u012b Waqq\u0101\u1e63, comandante delle truppe musulmane in Iraq, sped\u00ec un contingente agli ordini di \u02bfIy\u0101d b. Ghanm per occupare la regione compresa tra il Tigri e l'Eufrate e che si estendeva fino ad Urfa. Per mettere al sicuro la Siria da qualsiasi futura aggressione fu necessario sgomberare i territori confinanti da ogni presenza ostile. Per questi motivi nell'estate del 638 altre conquiste furono realizzate in Anatolia, spingendosi fino a Tarso e verso Nord fino a Marash e Malatya. Successivamente, Malatya venne rasa al suolo da Eraclio come punizione per gli abitanti che si erano sottomessi ai musulmani. Dopo la conquista di Marash nel 638, una volta completata la conquista della regione, il califfo \u02bfUmar rimosse Kh\u0101liid dal comando dell'esercito, presumibilmente a causa della sua crescente forza e popolarit\u00e0. Nel 638 gran parte dell'Anatolia era sotto il controllo del Califfato. Circa il 40% dell'Impero bizantino era stato conquistato e lo stesso esercito bizantino era ormai distrutto. Non avendo pi\u00f9 le risorse per poter riprendere i territori perduti, i Bizantini su ordine di Eraclio sgombrarono le fortificazioni presenti nell'Anatolia sud occidentale in modo da creare una terra di nessuno tra le loro fortezze nell'Anatolia occidentale e quelle del califfato dei R\u0101shid\u016bn. Ogni operazione militare in Anatolia venne sospesa a causa di una siccit\u00e0 nel 638 e della peste in Siria nel 639. \u02bfUmar fu impegnato nella creazione di una zona cuscinetto intorno a tutta la Penisola Arabica, la culla dell'Islam, e cos\u00ec mentre la Siria era conquista ad occidente, le forze musulmane erano impegnate contro l'Impero sasanide. Dopo la conquista islamica della Persia i musulmani ripresero le ostilit\u00e0 contro i Bizantini, spingendosi verso l'Egitto romano.\nSotto il regno del califfo \u02bfUthm\u0101n.\nDurante il regno del califfo \u02bfUthm\u0101n, Costantino III, decise di riprendersi i territori conquistati dai Musulmani durante il regno di \u02bfUmar. Venne programmata una invasione su vasta scala e approntata una imponente forza per riconquistare la Siria. Mu\u02bf\u0101wiya I, in quel tempo governatore della Siria, chiese rinforzi ed \u02bfUthm\u0101n ordin\u00f2 al governatore di Kufa di inviare un contingente che, unitamente alla guarnigione della Siria, sconfisse l'esercito bizantino nel nord della Siria.\n\u02bfUthm\u0101n concesse a Mu\u02bf\u0101wiya di costruire una flotta. Partendo dalle loro basi in Siria, i musulmani conquistarono nel 649 Cipro e Creta e poi Rodi; inoltre compiendo periodicamente delle incursioni nell'Anatolia occidentale impedirono ai Bizantini ogni ulteriore tentativo di riconquista della Siria. Nel periodo 654-655, \u02bfUthm\u0101n ordin\u00f2 di preparare una spedizione per conquistare la capitale dell'Impero Romano d'Oriente, Costantinopoli, ma a causa di disordini scoppiati nel califfato nel 655-656 e che portarono all'assassinio di \u02bfUthm\u0101n, la spedizione venne rinviata anno dopo anno, finch\u00e9 non venne tentata (senza successo) sotto la dinastia califfale degli Omayyadi.\nAmministrazione del Califfato dei R\u0101shid\u016bn.\nI nuovi governanti divisero la Siria in quattro distretti (\"jund\"): Damasco, Homs, Giordania, Palestina (un quinto distretto, Qinnasrin, venne aggiunto successivamente). Le guarnigioni arabe vennero acquartierate in campi, e la vita della popolazione locale pot\u00e9 riprendere come prima. I musulmani adottarono un atteggiamento tollerante nei confronti di altri credi religiosi, il che ebbe un effetto positivo nei popoli assoggettati, specialmente i Nestoriani, i cristiani giacobiti e gli Ebrei, che erano stati perseguitati durante la dominazione bizantina. La lealt\u00e0 dimostrata da parte dei nuovi sudditi fu di primaria importanza per il successo del governo musulmano nella regione, per questo vennero evitate tasse eccessive e forme di oppressione. Le tasse istituite erano il \"khar\u0101j\" - una tassa che i proprietari terrieri e i contadini pagavano in base alla produttivit\u00e0 dei loro terreni - e la \"jizya\" - tassa pagata dai non-musulmani per godere della protezione dallo Stato islamico. I funzionari civili bizantini vennero tenuti nei loro posti fintanto che non fosse stato attuato un nuovo sistema amministrativo; pertanto la lingua greca rest\u00f2 la lingua della pubblica amministrazione nei nuovi territori per oltre 50 anni dopo la conquista musulmana.\nL'ascesa degli Omayyadi.\nDopo lo scoppio della prima guerra civile nell'impero musulmano, a seguito dell'assassinio di Uthman e della nomina come Califfo di 'Ali, al Califfato Rashidun successe per il secolo successivo la nuova dinastia degli Omayyadi che si insedi\u00f2 a Damasco."}
{"id": "1948075", "revid": "1448629", "url": "https://it.wikipedia.org/wiki?curid=1948075", "title": "Customer Premise Equipment", "text": "In telecomunicazioni il Customer Premises Equipment (abbreviato in \"CPE\") \u00e8 un dispositivo elettronico utilizzato come terminale lato utente che pu\u00f2 cos\u00ec connettersi direttamente alla rete di trasmissione geografica.\nDescrizione.\nIl collegamento tra il CPE e la rete pu\u00f2 essere realizzato su portante fisica (fibra ottica, doppino telefonico) o su portante radio (wireless), mentre per la trasmissione dei dati possono essere usate diverse tecnologie: SDH (tipicamente su flussi STM-1 o STM-4), PDH (tipicamente su flussi a 34\u00a0Mbit/s oppure 140\u00a0Mbit/s) oppure Ethernet (tipicamente su flussi a 100\u00a0Mbit/s o 1000\u00a0Mb/s).\nLato utente, il CPE pu\u00f2 essere dotato di interfacce elettriche di tipo PDH a bassa capacit\u00e0 (tipicamente 2\u00a0Mbit/s oppure 34\u00a0Mbit/s) oppure di interfacce elettriche o ottiche per la trasmissione dati (di tipo Ethernet: Fast Ethernet, Gigabit Ethernet oppure di tipo Subscriber Line: ADSL, SDSL) o di una combinazione di entrambe, collegate alla rete privata dell'utente stesso."}
{"id": "1948077", "revid": "1305772", "url": "https://it.wikipedia.org/wiki?curid=1948077", "title": "Elio Massimo Palmizio", "text": "Biografia.\nDal 2 marzo 2011 annuncia la sua adesione al gruppo parlamentare a sostegno della maggioranza di governo e all'interno dell'area politica e culturale del centrodestra di Coesione Nazionale.\nIl 16 novembre 2013, con la sospensione delle attivit\u00e0 del Popolo della Libert\u00e0, aderisce a Forza Italia.\nL\u20198 agosto 2018, dopo quattro anni e mezzo, si dimette da coordinatore di FI per l\u2019Emilia Romagna per favorire il rinnovamento del movimento in vista delle elezioni comunali, europee e regionali dell\u2019anno seguente."}
{"id": "1948078", "revid": "114309162", "url": "https://it.wikipedia.org/wiki?curid=1948078", "title": "Cloridano", "text": "Cloridano \u00e8 un personaggio dell'Orlando Furioso di Ludovico Ariosto. La sua vicenda \u00e8 narrata nel diciottesimo e nel diciannovesimo libro del poema.\nIl personaggio.\nL'amicizia con Medoro e l'assalto al campo cristiano.\nCloridano \u00e8 un giovane soldato saraceno nel contingente del re Dardinello e amico fraterno del commilitone Medoro, che \u00e8 poco pi\u00f9 che un ragazzo. Alla morte di Dardinello, ucciso in combattimento, i due amici compiono un'incursione notturna nel campo cristiano per recuperare il corpo del loro sovrano. Essi non solo riescono nel loro intento, ma hanno anche modo di sopprimere con la spada alcuni nemici sorpresi nel sonno, tra cui l'illustre Alfeo, giovane cortigiano di Carlo Magno, colpito proprio da Cloridano.\nLa morte.\nUsciti con la salma di Dardinello dall'accampamento nemico, Cloridano e Medoro si imbattono in un gruppo di cavalieri cristiani guidati da Zerbino: Cloridano riesce a nascondersi in un bosco vicino. Medoro invece viene accerchiato e colpito: Cloridano esce quindi allo scoperto per morire a fianco dell'amico. In realt\u00e0 Medoro era rimasto solo ferito e verr\u00e0 salvato dalla bella Angelica dopo la partenza di Zerbino e dei suoi. Angelica si unir\u00e0 a Medoro dopo aver fatto seppellire i corpi di Cloridano e Dardinello.\nInterpretazione dell'episodio.\nL'amicizia eroica di Cloridano e Medoro riecheggia quella dei virgiliani Eurialo e Niso; anche se Ariosto fa perire solo Cloridano.\nFortuna dell'episodio.\nLa figura dell'eroe verr\u00e0 ripresa da Giovanni Dolfin nella sua tragedia \"Il Medoro\"."}
{"id": "1948080", "revid": "253269", "url": "https://it.wikipedia.org/wiki?curid=1948080", "title": "Piera Arico", "text": "Biografia.\nNata nel 1932, mosse i primi passi nel mondo dello spettacolo come modella. Cominci\u00f2 a recitare dapprima in teatro collezionando numerosi successi, per passare poi al cinema all'inizio degli anni '50.\nLavor\u00f2 accanto ad alcuni fra i pi\u00f9 noti comici del tempo, fra cui Tot\u00f2, Alberto Sordi e Vittorio Gassman. Fu presente in film come \"I tartassati\" (1959) di Steno e \"Il mattatore\" (1960) di Dino Risi.\nNegli anni settanta si diplom\u00f2 in pianoforte e cominci\u00f2 ad insegnare musica nelle scuole medie fino agli anni novanta."}
{"id": "1948081", "revid": "122857829", "url": "https://it.wikipedia.org/wiki?curid=1948081", "title": "Howard Deutch", "text": "\u00c8 sposato con l'attrice Lea Thompson. Hanno due figlie Madelyn Deutch, marzo 1991 e Zoey Deutch novembre 1994. Si \u00e8 diplomato alla George W. Hewlett High School e ha frequentato la Ohio State University.\nNel 2003 ha ricevuto la nomination al DGA Award per il fim TV \"Gleason\"."}
{"id": "1948088", "revid": "1632387", "url": "https://it.wikipedia.org/wiki?curid=1948088", "title": "Double (gruppo musicale)", "text": "Originariamente conosciuti con il nome di Ping Pong, i Double \u00e8 stato un duo svizzero, principalmente ricordato per il brano del 1986 \"The Captain of Her Heart\".\nI Double si formarono nel 1981 a Zurigo, da Felix Haug (batteria e tastiere) e Kurt Maloo (chitarra e voce). Il loro primo singolo \"Rhythm Walk\", favorito da numerose apparizioni in vari festival europei, ottenne un discreto successo.\nPrima del loro album di debutto, il duo pubblic\u00f2 numerosi singoli che contribuirono a renderli popolari, fra cui \"Nanningo\", \"Rangoon Moon\" e \"Woman of the World\".\nTuttavia il punto pi\u00f9 alto della loro carriera arriv\u00f2 negli ultimi periodi del 1985, quando, dopo l'uscita dell'album di debutto \"Blue\", venne pubblicato il singolo \"The Captain of Her Heart\", che ottenne un enorme successo in tutto il mondo.\nL'album seguente \"Dou3le\", pubblicato nel 1987, pur contenendo il singolo \"Devils Ball\" di discreto successo, non riusc\u00ec a raggiungere le vette dell'album precedente, ed il gruppo si sciolse subito dopo.\nKurt Maloo in seguito intraprese la carriera solista, pubblicando il suo primo album \"solo\" nel 1990, cui seguirono altri due album di discreto successo.\nFelix Haug invece mor\u00ec d'infarto il 1\u00ba maggio 2004."}
{"id": "1948092", "revid": "1573940", "url": "https://it.wikipedia.org/wiki?curid=1948092", "title": "Chiesa di San Biagio dei Caserti", "text": "La chiesa di San Biagio dei Caserti, a Napoli, \u00e8 una piccola chiesa ubicata in vicoletto dei Caserti (Angiporto dei Caserti), in prossimit\u00e0 di San Nicola dei Caserti.\nStoria e descrizione.\nL'edificio venne fondato nel XVIII secolo e oggi versa in grave stato di degrado.\nLa facciata \u00e8 in stile barocco ed \u00e8 costituita da lesene e da un timpano che inquadra una finestra settecentesca.\nInoltre \u00e8 presente un campanile a vela con timpano e volute laterali."}
{"id": "1948094", "revid": "326822", "url": "https://it.wikipedia.org/wiki?curid=1948094", "title": "Filosofia e religione", "text": ""}
{"id": "1948112", "revid": "2184720", "url": "https://it.wikipedia.org/wiki?curid=1948112", "title": "Quando (Pino Daniele)", "text": "Quando \u00e8 una canzone scritta da Pino Daniele e pubblicata dall'artista nell'album \"Sotto 'o sole\" del 1991.\nDescrizione.\nLa canzone fa parte della colonna sonora del film, uscito lo stesso anno, \"Pensavo fosse amore... invece era un calesse\", diretto e interpretato da Massimo Troisi. Inizialmente il brano riportava i versi \"e vivr\u00f2, s\u00ec vivr\u00f2,/ tutto il giorno per vederti ballare\", poi sostituiti, su suggerimento dello stesso Troisi, con \"e vivr\u00f2, s\u00ec vivr\u00f2/ tutto il giorno per vederti andar via\".\nVideo musicale.\nIl video ufficiale \u00e8 stato girato presso la Filanda di Forno.\nNel 2020 partecipa al concorso radiofonico \"I Love My Radio\", a cui hanno preso parte in totale 45 canzoni."}
{"id": "1948114", "revid": "712828", "url": "https://it.wikipedia.org/wiki?curid=1948114", "title": "Distruttore Stellare di classe Acclamator", "text": ""}
{"id": "1948119", "revid": "110157", "url": "https://it.wikipedia.org/wiki?curid=1948119", "title": "Chiesa di San Biagio (Bellinzona)", "text": "La chiesa parrocchiale di San Biagio \u00e8 un luogo di culto cattolico che si trova a Ravecchia, sobborgo di Bellinzona.\nStoria.\nLa chiesa viene citata per la prima volta in documenti storici risalenti al 1237. \nIntorno al 1360 vennero eseguiti una serie di affreschi in facciata attribuiti al cosiddetto \"Maestro di San Biagio\".\nNel 1433 fu dotata di un organo, il pi\u00f9 antico della regione.\nIl campanile fu ricostruito nel XV secolo.\nPer volere dell'arcivescovo Carlo Borromeo, nel 1583 la chiesa divenne di propriet\u00e0 dell'erigenda parrocchia di Ravecchia. \nRimaneggiata nel corso dei secoli, la chiesa fu riportata all'aspetto medievale attraverso alcune ristrutturazioni compiute tra il 1912 e il 1914.\nDivenne parrocchiale nel 1920. \nDescrizione.\nEsterno.\nLa chiesa si presenta con facciata a capanna in pietra a vista, abbellita da affreschi della fine del XIV secolo. Tra di essi, spicca un gigantesco \"San Cristoforo\".\nInterno.\nArte e architettura.\nLa chiesa ha una pianta a tre navate ricoperti da un soffitto a travi di legno; il coro e le cappelle laterali sono invece sormontati da una volta a crociera. \nL'interno \u00e8 ornato da numerosi affreschi trecenteschi, di scuola lombardo-senese, e quattrocenteschi.\nTra le pitture che ornano i pilastri delle navate spiccano le raffigurazioni dei santi Agata e Bartolomeo.\nSulla parete nord si trova un olio su tavola di una \"Madonna con Bambino fra i Santi Biagio e Gerolamo\" (1520), firmata da un tal \"Domenicus\" del Lago di Lugano. Sulla parete opposta, cos\u00ec come su quella orientata ad ovest, trovano posto alcune pietre tombali del XVI secolo.\nLa chiesa conserva inoltra un'acquasantiera in granito databile ai secoli XVI-XVII.\nOrgano a canne.\nNella chiesa si trova l'organo a canne Mascioni \"opus 1057\", costruito nel 1983. A trasmissione integralmente meccanica, ha due tastiere di 58 note ed una pedaliera concavo-radiale di 30. Dispone di 13 registri ed \u00e8 racchiuso entro una cassa lignea di fattura geometrica, con prospetto in cinque campate."}
{"id": "1948124", "revid": "108042778", "url": "https://it.wikipedia.org/wiki?curid=1948124", "title": "Partito del Congresso Nazionalista", "text": "Il Partito del Congresso Nazionalista (Nationalist Congress Party; Marathi: \u0930\u093e\u0937\u094d\u091f\u094d\u0930\u0935\u093e\u0926\u0940 \u0915\u0949\u0901\u0917\u094d\u0930\u0947\u0938 \u092a\u0915\u094d\u0937; NCP) \u00e8 un partito politico dell'India.\nNCP \u00e8 stato fondato nel 1999 da Sharad Pawar, P.A. Sangma e Tariq Anwar. Questi erano esponenti del Congresso Nazionale Indiano (CNI), socialdemocratici, che contestarono la segreteria di Sonia Gandhi. NCP inglob\u00f2 al proprio interno ci\u00f2 che rimaneva dell'Indian National Congress (Socialist) guidato da Sarat Chandra Sinha, scissosi a sua volta nel 1978 dal CNI e di fatto privo di peso politico nazionale dal 1984.\nP.A. Sangma, a sua volta, abbandon\u00f2 NCP nel 2004, aderendo ad \"All India Trinamul Congress\". Alle elezioni del 2004, NCP ottenne 9 deputati su 543 e l'1,8% dei consensi. NCP \u00e8 presente soprattutto nello stato del Maharashtra.\nNCP si pone come un partito centrista, laico, federalista, attento all'equit\u00e0 ed alla giustizia sociale; alternativo sia al Partito Popolare Indiano, nazionalisti ind\u00f9, che al CNI, anche se con questo \u00e8 parte dell'Alleanza Progressista Unita."}
{"id": "1948136", "revid": "536103", "url": "https://it.wikipedia.org/wiki?curid=1948136", "title": "Paiolo", "text": "Il paiolo o paiuolo \u00e8 un tipo di pentola usata tradizionalmente per la preparazione della polenta. Viene solitamente costruito in rame, ghisa, pietra ollare o alluminio.\nSe di dimensioni molto grandi veniva usato anche per la produzione del formaggio nelle casere di montagna, per la cottura dei ciccioli o per il bucato."}
{"id": "1948142", "revid": "767487", "url": "https://it.wikipedia.org/wiki?curid=1948142", "title": "Dr. Know", "text": "I Dr. Know o Doctor Know sono un gruppo hardcore punk appartenente alla scena nardcore e in seguito trasferitosi a Los Angeles.\nStoria.\nLa band fu fondata da Kyle Toucher, Ismael Hernandez, Robin Cartwright e Joey Pina all'inizio del 1981 a Oxnard. Dopo aver cambiato cantante per varie volte nell'arco di poche settimane, fu ingaggiato Brandon Cruz, allora frontman dei The Eddys che erano sul punto di sciogliersi.\nIn breve il complesso fu scosso da crescenti conflitti interni che culminarono nell'abbandono di Cruz nel 1983, e nell'abbandono di Toucher, che voleva essere la voce principale, proprio mentre la band stava registrando \"Plug In Jesus\" per la Mystic Records. Parecchi altri album seguenti, inclusi l'EP \"Burn\", \"This Island Earth\" e \"Wreckage in Flesh\" furono in seguito pubblicati con la Death Records/Metal Blade, cosa che segnala una spostamento nelle loro sonorit\u00e0 verso l'heavy metal. Per \"This Island Earth\" la formazione era composta dal fondatore Kyle Toucher (voce/chitarra), Rik Heller (batteria) e Ismael Hernandez (basso).\nPrima di un tour americano per \"This Island Earth\" con la band scozzese street punk The Exploited, Ismael Hern\u00e1ndez lasci\u00f2 la band e fu rimpiazzato da ex componenti degli St\u00e4l\u00e4g 13, il bassista Tony Black e il secondo chitarrista Tim Harkins.\nDopo un altro breve tour negli USA e un tentativo di scrivere un nuovo album, Rick Heller abbandon\u00f2 il gruppo, prima di andare in Scozia, dove si un\u00ec ai The Exploited. Il batterista Larry White termin\u00f2 la scrittura dei testi e inizi\u00f2 a registrare quello che sarebbe diventato \"Wreckage in Flesh\". Durante questo periodo Tony Black fu sostituito da Mike Purdy e l'album fu terminato nell'aprile del 1988. Seguirono due tour tour per pubblicizzare l'album, con band come Circle Jerks, D.R.I., Murphy's Law, 7 Seconds, Forbidden, Vio-lence, Holly Terror e Metal Church.\nI Dr. Know si sciolsero nel 1991 per seguire altri progetti. Pi\u00f9 tardi gli Slayer realizzarono una reinterpretazione del brano scritto da Toucher, \"Mr. Freeze\" nel loro album di cover \"Undisputed Attitude\".\nNel 1998 il gruppo si riun\u00ec con i due componenti originali Cruz e Hernandez e in quello stesso anno \"Piece of Meat\", scritta da Toucher and Cruz, apparve in un episodio di South Park intitolato \"Clubhouse,\" della seconda stagione del 1998. L'anno successivo la band firm\u00f2 con la Hello Records.\nNel settembre 2001 i Doctor Know partirono per un tour con i riuniti Dead Kennedys che dur\u00f2 fino all'aprile 2003. I Dr. Know riuscirono a registrare un LP, dal titolo \"Father, Son, and Holy Shit!\" e fecero un tour sulla costa occidentale degli USA con St\u00e4l\u00e4g 13 e Ill Repute.\nNel settembre 2005, I Dr. Know suonarono un benefit per il CBGB, e donarono la loro parte di profitto alla Croce Rossa per le vittime di Katrina. Suonarono anche un concerto gratis al Manhattan's Tompkins Square Park con Test Specimen, Rabia, Team Spider, Choking Victim e M.D.C. l'11 settembre 2005.\nNel 2009, dopo la pubblicazione dell'album \"Killing for God\", il gruppo part\u00ec per un tour che tocc\u00f2 sia gli USA sia l'Europa.\nFormazione.\nEx componenti.\nL'ex voce principale/compositore Kyle Toucher lavora adesso come tecnico di effetti speciali per gli Zoic Studios a Los Angeles. Ha lavorato in serie TV come Battlestar Galactica e Star Trek Voyager e in film come \"Serenity\" e \"Van Helsing\". Toucher ha anche vinto due Emmy.\nL'ex prima chitarra/compositore Tim Harkins vive a Los Angeles e registra e mixa vari artisti. Alcuni degli artisti con cui ha lavorato sono Korn, Jerry Cantrell degli Alice in Chains, Ozzy Osbourne, Black Sabbath, Enhancer, Rage Against the Machine, Lo-Pro, Outkast, MARZ, Good Charlotte, e Queens of the Stone Age."}
{"id": "1948144", "revid": "253269", "url": "https://it.wikipedia.org/wiki?curid=1948144", "title": "Ann Morgan Guilbert", "text": "Biografia.\nFiglia di Cornelia e Gerald Guilbert, ha studiato presso la Solomon Juneau High School a Milwaukee, dove si \u00e8 diplomata nel 1946 con il futuro astronauta Jim Lovell.\nLa Guilbert cominci\u00f2 la sua carriera come cantante nel \"Billy Barnes Revues\" negli anni cinquanta e sessanta.\nNota per i suoi ruoli televisivi nei panni di Millie Helper ne \"The Dick Van Dyke Show\" negli anni sessanta, successivamente al quale continu\u00f2 a fare apparizioni in televisione in ruoli minori, incluse numerose partecipazioni, e nelle vesti di vari personaggi, ne \"The Andy Griffith Show\" (anche questo, come il \"Dick Van Dyke Show\", prodotto dai Desilu Studios), in \"Squadra emergenza\" e \"La famiglia Brock\", oltre a due apparizioni nel ruolo di Evelyn nella terza e nella settima stagione di \"Seinfeld\".\nHa anche recitato nei film \"Una guida per l'uomo sposato\" (1967), \"Riprendiamoci Forte Alamo!\" (1969), e \"That's Amore - Due improbabili seduttori\" (1995), nel ruolo della madre di Sophia Loren.\nNegli anni novanta acquis\u00ec nuova popolarit\u00e0 grazie al ruolo di Yetta Rosenberg (l'anziana cognata di zia Assunta nella versione italiana; nonna della protagonista nell'originale) nella serie \"La tata\", con Fran Drescher.\nPi\u00f9 recentemente \u00e8 apparsa nel 2007 nella serie \"Law &amp; Order\" e, di nuovo accanto a Fran Drescher, in un episodio della sitcom \"Happily Divorced\" (2012).\nMadre dell'attrice Hallie Todd, \u00e8 morta il 14 giugno 2016 a causa di un cancro."}
{"id": "1948146", "revid": "287204", "url": "https://it.wikipedia.org/wiki?curid=1948146", "title": "Fard", "text": "Il fard, anche detto \"blush\" (dall'inglese arrossire), \u00e8 un cosmetico utilizzato per dare colore al viso, dando l'effetto di un aspetto pi\u00f9 giovane.\nStoricamente, si sa che il fard veniva utilizzato gi\u00e0 nell'antico Egitto. Esso veniva applicato anche sulle labbra, con lo stesso scopo con cui oggi si utilizza il rossetto, indifferentemente sia dalle donne che dagli uomini. Negli anni dell'Inghilterra vittoriana, colorarsi il viso era considerato sinonimo di bassa moralit\u00e0, ed \u00e8 riportato che le donne usassero pizzicarsi le guance (e mordersi le labbra) per farle apparire pi\u00f9 rosse.\nDiversi componenti vengono utilizzate nella creazione del fard. Nell'antica Grecia per esempio venivano usati ingredienti naturali, come i gelsi schiacciati, mentre altri elementi piuttosto comuni sono stati il succo delle barbabietole rosse e fragole schiacciate.\nAl giorno d'oggi, il fard generalmente consiste di polvere a base di talco colorata, che viene applicata con un pennello sulle guance. La colorazione del talco \u00e8 ottenuta o da sostanze vegetali, estratte dai petali dello zafferanone, o da una soluzione di carminio in idrossido di ammonio e acqua di rose, profumata con oli essenziali.\nUna variante del fard \u00e8 la \"schnouda\", che invece di essere polvere, \u00e8 una mousse.\nNegli ulitmi anni il prodotto \u00e8 inoltre disponibile nel mercato nella nuova formulazione liquida."}
{"id": "1948148", "revid": "1573940", "url": "https://it.wikipedia.org/wiki?curid=1948148", "title": "Antonio Paravia", "text": "Biografia.\nAssieme ad Angelo Maria Cicolani \u00e8 stato il relatore di un emendamento al disegno di legge 999 (cd. \u00abdecreto Alitalia\u00bb) dell'agosto 2008 che modifica l'articolo 7bis della legge 243/2004 (cd. \u00ablegge Marzano\u00bb) in misura tale da rendere non pi\u00f9 personalmente perseguibili i reati di bancarotta a meno del definitivo fallimento dell'azienda coinvolta. L'emendamento \u00e8 stato fortemente criticato da alcuni organi di informazione (Report, La Repubblica) in quanto \"cancellerebbe\" i reati legati a grandi dissesti finanziari come quello di Parmalat, Cirio e Capitalia e ha provocato la minaccia di dimissioni del ministro dell'economia Giulio Tremonti in caso di approvazione.\nIl 20 dicembre 2012 lascia il PdL insieme a Maria Alessandra Gallone, Pierfrancesco Gamba, Alessio Butti, Filippo Berselli, Achille Totaro, Fabrizio Di Stefano, Alfredo Mantica, Giuseppe Milone per dare vita al Senato al nuovo gruppo del partito del Centrodestra Nazionale formazione di cui \u00e8 vicecapogruppo che raccoglie gli ex AN fondata dal Coordinatore nazionale del PdL ed ex Reggente di AN Ignazio La Russa.\nRicandidato alle elezioni politiche del 2013 con Fratelli d'Italia, nella \"circoscrizione Campania 2\", risulta il primo dei non eletti."}
{"id": "1948150", "revid": "304380", "url": "https://it.wikipedia.org/wiki?curid=1948150", "title": "Parco Naturale", "text": ""}
{"id": "1948151", "revid": "767487", "url": "https://it.wikipedia.org/wiki?curid=1948151", "title": "Berek", "text": " Berek \u00e8 un comune della Croazia di 1.706 abitanti della regione di Bjelovar e della Bilogora."}
{"id": "1948152", "revid": "712828", "url": "https://it.wikipedia.org/wiki?curid=1948152", "title": "Distruttore Stellare di classe Interdictor", "text": ""}
{"id": "1948156", "revid": "18552457", "url": "https://it.wikipedia.org/wiki?curid=1948156", "title": "Vescovo di Belluno", "text": ""}
{"id": "1948157", "revid": "1546219", "url": "https://it.wikipedia.org/wiki?curid=1948157", "title": "Leonardo Mattioli", "text": "Noto anche con il nome di Leo Mattioli, \u00e8 stato un innovatore nel campo dell'illustrazione per l'infanzia ed uno dei pi\u00f9 importanti e prolifici graphic designer dell'editoria italiana.\nArtista che ha sempre privilegiato i contenuti e le emozioni rispetto agli aspetti formali, e che comunque, in mezzo secolo di carriera, ha saputo rinnovare il proprio stile.\nBiografia.\nLa formazione.\nLa formazione di Mattioli \u00e8 caratterizzata da \"studi irregolari\" nel campo dell'arte. Nel 1948 ottiene da privatista il diploma presso il Liceo Artistico di Firenze. Qualche anno prima aveva interrotto l'istituto tecnico per geometri (dalla quale era stato anche sospeso per attivit\u00e0 sindacale). Qualche anno pi\u00f9 tardi si iscriver\u00e0 alla facolt\u00e0 di Architettura, ma la abbandoner\u00e0 dopo poco.\nAmico e allievo di Ottone Rosai, avrebbe voluto anch'egli essere pittore ma preferisce dirigersi verso un mestiere, per quanto artistico, un po' pi\u00f9 pragmatico dal punto di vista della vita quotidiana. Si dedica quindi all'illustrazione pur rimanendo la pittura (da Pieter Br\u00fcgel il Vecchio fino a John Alcorn), assieme alla poesia (Rainer Maria Rilke e Federico Garc\u00eda Lorca) e alla storia (soprattutto contemporanea), la sua grande passione.\nL'attivit\u00e0 di illustratore.\nMattioli inizia a pubblicare i suoi primi lavori, sostanzialmente illustrazioni per l'infanzia, nei primi anni cinquanta. Allo stile dei grandi maestri che imperava all'epoca, ovvero Norman Rockwell e Walt Disney, caratterizzato da una riproduzione edulcorata della realt\u00e0, Mattioli (come Bruno Munari, Luigi Veronesi, Emanuele Luzzati o Hugo Pratt) contrappone uno stile che si rif\u00e0 invece direttamente alla storia dell'arte, in particolare a quella moderna e contemporanea. Opera una suddivisione geometrica dello spazio, fa un uso originale del colore, studia il rapporto tra luci e ombre, deforma i personaggi spesso rendendoli quasi caricature. Interpreta visivamente la letteratura rimanendo sempre a met\u00e0 strada tra dramma e ironia, realismo e surrealismo, romanzo d'appendice e favola. Fino ad esser stato considerato, talvolta e paradossalmente, come un illustratore \"per adulti\".\nLe prime esperienze risalgono quindi al dopoguerra: tra il 1950 e il 1951 cura le illustrazioni per un sillabario e alcuni libri di lettura delle elementari coordinati da Rita Domeniconi per l'editore Bulgarini, \"opere che per le loro posizioni d'avanguardia gli valgono la stima di pochi e la diffidenza degli editori\".\nE nello stesso periodo illustra \"La freccia nera\" di Stevenson per la Corticelli di Milano.\nMa \u00e8 gi\u00e0 in questi anni che Mattioli realizza quello che rester\u00e0 il suo lavoro pi\u00f9 celebre (e al quale egli dichiar\u00f2 di essere pi\u00f9 affezionato) ovvero la serie di tavole di \"Pinocchio\" creata a cavallo tra il 1953 e il 1954 e pubblicata per i tipi della Vallecchi nel 1955 in occasione delle onoranze a Carlo Lorenzini.\nIn teoria attingendo alla tradizione culturale e artistica toscana, e quindi rifiutando attributi nord-europei ai quali invece spesso si fa ricorso dovendo illustrare fiabe e favole, ma di fatto mescolando molti stili (da Ottone Rosai fino a Georges Braque e Fernand L\u00e9ger) Mattioli realizza nell'immediato dopoguerra qualcosa di particolarmente originale e moderno per l'epoca, e che a tratti ricorda il Futurismo russo .\nSempre negli anni cinquanta realizza per la casa editrice Vallecchi numerosi lavori:\nle illustrazioni per \"Vetrino\" di Michel Breitman (1954);\nle illustrazioni per \"Ciuk e Ghek\", novella russa di Arcadj Gajdar (1954, e per le quali vince il premio Collodi nel 1956);\nle illustrazioni dei libri per ragazzi per la collana \"I gabbiani\" diretta da Piero Pieroni (1957);\nle illustrazioni di fantascienza per la collana \"Avventura\" (1959-1960);\nle illustrazioni per \"Pierino in guerra\" di Elda Bossi (1960);\ne successivamente \"Mister Master\" di Donatella Ziliotto per la collana \"Il Martin Pescatore\".&lt;br&gt;\nPer la Bemporad-Marzocco realizza nel 1961 le illustrazioni per \"Il Novellino\" di Teresah. &lt;br&gt;\nPer le Edizioni Sportive Italiane nel 1963 cura la pubblicazione a fascicoli settimanali della \"Enciclopedia dello Sport\" diretta da Giordano Goggioli, nel 1971 cura la pubblicazione settimanale di \"K.O. Storia della Boxe e dei suoi campioni\", mentre nel 1972 la pubblicazione settimanale di \"Monaco '72 Storia delle Olimpiadi\".\nVerso la fine degli anni sessanta inizia a occuparsi di grafica editoriale.\nNel 1979-1980 realizza le illustrazioni per il volume \"La Cina\" di Enzo Biagi edito da Rizzoli nella collana \"La geografia\". Quest'opera \u00e8 fondamentale nella carriera di Mattioli da un lato perch\u00e9 segna il ritorno, dopo circa un decennio, all'illustrazione, dall'altro perch\u00e9 segna un cambiamento significativo di rotta: lo stile diventa molto pi\u00f9 morbido, rapido, fresco, diviene frequente l'impiego di disegni appena abbozzati, macchie di acquerello, soluzioni grafiche a partire da fotografie. Il risultato \u00e8 ancora una volta un qualcosa di particolarmente moderno e originale.\nFedele a questa nuova linea, tra il 1987 e il 1988 realizza le tavole per la \"Storia illustrata del ciclismo\" di Sandro Picchi.\nE tra il 1990 e il 1991 realizza gli acquerelli per \"Il bosco rosso\" delle sorelle Maria Luisa e Lina Fargion, edito da Giulio Giannini e Figlio Editori, ossia una raccolta di fiabe, filastrocche e novelle scritte da due sorelle ebree livornesi che vissero nascoste in un casolare a Colle Val d'Elsa durante il periodo delle deportazioni. Il poeta Renzo Gherardini riesce a far pubblicare il relativo manoscritto, rimasto inedito per quasi cinquant'anni, affidando a Mattioli le illustrazioni e il progetto grafico. Il volume vince la tredicesima edizione del premio europeo per la narrativa \"Pier Paolo Vergerio\".\nA partire dal 1993 inizia gli studi preparatori per un \"Nuovo Pinocchio\", o meglio per un \"Pinocchio Nuovo\" dato che, in questo caso, l'approccio \u00e8 praticamente opposto rispetto a quello di quarant'anni prima. Mattioli \u00e8 intento a rileggere un'opera cos\u00ec importante per la letteratura (e per la propria carriera) con occhi diversi. Il progetto, tuttavia, non vedr\u00e0 mai la luce. &lt;br&gt;\nNel 1996 partecipa al concorso nazionale per la reinterpretazione del \"Gianburrasca\" di Vamba, indetto dalla Giunti e svoltosi nel contesto della Fiera del libro per ragazzi di Bologna.\nL'attivit\u00e0 di graphic designer.\nVerso la fine degli anni sessanta Mattioli inizia a occuparsi di grafica editoriale.\nDal 1967 al 1971 \u00e8 Art Director della casa editrice Sansoni.\nNel 1969 diviene membro dell'Art Director's Club di Milano e vince il Premio Viareggio/Copertina per la grafica di un volume di psicologia.\nSuccessivamente lavora per Guaraldi, Le Monnier, Vallecchi, La Nuova Italia, Mondadori, Fabbri, Vallardi, Alinari\ncurando i progetti grafici per le collane editoriali e realizzandone le copertine.\nQui Mattioli utilizza l'idea della figura doppia (ad esempio sovrapponendo parzialmente due ritratti identici di uno stesso soggetto in modo da far coincidere l'occhio destro della figura di sinistra con l'occhio sinistro della figura di destra), il ritratto, la silhouette, l'astrazione lineare, l'optical e le macchie del test psicologico di Rorschach.\nSono da menzionare per l'eleganza le copertine per la collana de \"I Grandi Classici Stranieri\" di Sansoni.\nDurante gli anni settanta realizza numerosi manifesti pubblicitari di genere politico, sociale e istituzionale.\nEsemplificativo \u00e8 il manifesto-denuncia degli episodi di intolleranza nei confronti di alcuni lavoratori italiani in Svizzera, verificatisi tra il 1968 e il 1970, in cui Mattioli rappresenta un teschio con sopra appoggiata una mela intatta, a voler dimostrare che in tale occasione (purtroppo) Guglielmo Tell ha cambiato il bersaglio.\nSempre di questo periodo sono: il manifesto denuncia relativo agli incidenti sul lavoro (\"il pane che uccide\" - 1968); i manifesti relativi al rapporto sull'Italia del benessere (1971); il manifesto per la mostra documentaria promossa dal comitato antifascista dell'Istituto Statale d'Arte di Firenze e realizzata dalla sezione di Grafica Pubblicitaria con la collaborazione dell'Istituto Storico della Resistenza Toscana (1973); il manifesto per la mostra sugli Alinari al Forte Belvedere di Firenze (1977).\nParticolarmente significativo il rapporto di collaborazione con la Regione Toscana, di cui contribuisce a definire l'immagine grafica alla met\u00e0 degli anni '70. Per la Regione Toscana realizza numerosi manifesti, in particolare quelli commemorativi della Liberazione dal nazi-fascismo (1975); quelli celebrativi del 1\u00ba maggio (1976-1977); quelli di sensibilizzazione relativa al pericolo degli incendi boschivi.\nParticolarmente interessante \u00e8 quello del 1\u00ba maggio 1976 in cui una carta geografica del mondo \u00e8 messa in maniera tale da lasciare lo spazio per la sagoma di un garofano, suggerita dal gambo di un fiore. Il tutto semplicemente giocando sul rapporto positivo/negativo delle immagini (e sulla Gestalt).\nTutte queste opere sono caratterizzate da un tentativo di sintesi attraverso l'impiego di pochi colori essenziali e l'utilizzo di immagini emblematiche.\nMattioli pubblica i propri lavori su \"Pubblicit\u00e0 in Italia\", \"Annual Art Directors Club Milano\", \"Photography Italiana\", \"Rivista Pirelli\", \"Il Millimetro\", \"Graphicus\", \"Parete\", \"Due Dimensioni\" e \"Popular Photography\".\nTuttavia, a fronte di una significativa produzione di qualit\u00e0, sia a livello di grafica sia a livello di illustrazione, su Mattioli c'\u00e8 poca letteratura e pressoch\u00e9 alcun riconoscimento ufficiale, se non una breve voce sul \"Manuale del Grafico\" della Zanichelli o qualche tributo negli anni immediatamente successivi alla sua morte. \nL'attivit\u00e0 di insegnamento.\nAlla met\u00e0 degli anni settanta, quando gi\u00e0 era un professionista affermato, Mattioli viene chiamato ad insegnare all'Istituto d'Arte di Porta Romana, a Firenze.\nDal 1974 al 1996 insegna progettazione e disegno professionale nella sezione di Arti Grafiche, subito dopo un breve incarico nella sezione di Grafica Pubblicitaria.\nInoltre, a partire dal 1988 e per alcuni anni, dirige un corso di Grafica Editoriale e di Illustrazione del Libro presso il Centro Internazionale per lo Studio della Grafica \"Il Bisonte\" di Maria Luigia Guaita.\nInsofferente nei confronti degli aspetti meramente burocratici e formali del mestiere di insegnante, ma molto attento invece ai contenuti. Secondo Mattioli insegnare significava riuscire a far guadagnare ad un allievo innanzitutto una visione culturale ampia e una coscienza civile, attraverso il dialogo, attraverso il rispetto dei tempi di crescita, attraverso la libera sperimentazione, e solo in ultima istanza attraverso il \"disegnare bene\". \nQuesta sua concezione dell'insegnamento la si ritrova anche in altre iniziative.\nAd esempio Mattioli \u00e8 favorevole alla proposta di sperimentazione didattica che viene approvata dall'Istituto d'Arte all'inizio degli anni novanta, convinto che solo evolvendo progressivamente i metodi didattici \u00e8 possibile creare una scuola al passo con i tempi.\nOppure, sempre agli inizi degli anni novanta, Mattioli cura la pubblicazione di un (effimero) giornale scolastico, \"Ottagono\", volto principalmente a far recuperare una responsabilit\u00e0 collettiva, dissipata negli anni ottanta, per far fronte ad un periodo di crisi dovuto ad un'allora imminente (e poi contestata) ristrutturazione dell'Istituto Statale d'Arte di Firenze.\nGli ultimi anni, in parte per i problemi di salute, in parte per il grande dispiacere dovuto alla perdita della figlia Lidia, ma in parte anche a causa di una crescente difficolt\u00e0 ad entrare in sintonia con le nuove generazioni di studenti, Mattioli decide di lasciare l'insegnamento.\nMuore nel 1999, due giorni dopo il suo settantunesimo compleanno.\nL'altro figlio, Giovanni, segue a tutt'oggi le orme paterne."}
{"id": "1948158", "revid": "28592", "url": "https://it.wikipedia.org/wiki?curid=1948158", "title": "Lame del Sesia", "text": ""}
{"id": "1948159", "revid": "339392", "url": "https://it.wikipedia.org/wiki?curid=1948159", "title": "134\u00aa Divisione Corazzata M", "text": ""}
{"id": "1948167", "revid": "154893", "url": "https://it.wikipedia.org/wiki?curid=1948167", "title": "Opere di Gabriele d'Annunzio", "text": ""}
{"id": "1948170", "revid": "1543377", "url": "https://it.wikipedia.org/wiki?curid=1948170", "title": "St\u00e9phane Lannoy", "text": "Carriera.\nDiventato arbitro internazionale nel 2006, gi\u00e0 nel 2007 viene convocato in occasione degli Europei Under-21 in Olanda (dove dirige lo spareggio per la qualificazione alle Olimpiadi tra Italia e Portogallo) e nello stesso anno fa il debutto nella UEFA Champions League, arbitrando Barcellona-Stoccarda.\n\u00c8 stato selezionato come 4\u00ba ufficiale per Euro 2008 in Austria e Svizzera, e come direttore di gara per le Olimpiadi del 2008 di Pechino accompagnato dagli assistenti Fr\u00e9d\u00e9ric Dansault ed Eric Cano.\nNel 2008 ha ricevuto il trofeo UNFP di calcio come miglior arbitro del campionato 2007/08.\nDal 1\u00ba luglio 2009 entra a far parte della gruppo \u00e9lite degli arbitri UEFA (i top d'Europa).\nNell'ottobre 2009 giunge la convocazione per dirigere al Mondiale Under 17 in Nigeria.\nUfficialmente convocato, prende parte ai Mondiali di calcio 2010 in Sudafrica (era l'unico francese candidato, avendo prevalso nel ballottaggio finale sul pi\u00f9 anziano connazionale Bertrand Layec): in tale torneo dirige due partite, ovvero Olanda-Danimarca e Brasile-Costa d'Avorio.\nIl 29 giugno 2010 la FIFA esclude la terna dal prosieguo dei mondiali assieme a quelle capitanate da Busacca, Larrionda, Coulibaly e Rosetti.\nNel dicembre 2011 viene selezionato ufficialmente per gli Europei di calcio del 2012 in Polonia ed Ucraina.\nNell'aprile 2012 viene inserito dalla FIFA in una lista di 52 arbitri preselezionati per i Mondiali 2014.\nNel maggio 2012 \u00e8 designato come quarto ufficiale nella finale di Europa League, diretta dal tedesco Wolfgang Stark, disputatasi a Bucarest tra e Athletic Bilbao.\nAgli Europei in Polonia ed Ucraina, il fischietto francese dirige dapprima due partite della fase a gironi: Germania-Portogallo e Grecia-Repubblica Ceca, e successivamente una delle due semifinali, tra Germania e Italia finita 2-1 per gli italiani.\nNel giugno del 2013 \u00e8 selezionato dalla FIFA per prendere parte ai Mondiali Under 20 in Turchia. Qui dirige due partite della fase a gironi.\nNel gennaio 2014 non rientra nel novero degli arbitri selezionati per Brasile 2014, venendo cos\u00ec eliminato al taglio finale.\nIl 31 dicembre 2014 viene ritirato dalle liste FIFA per raggiunti limiti di et\u00e0, dopo una carriera internazionale durata 9 anni."}
{"id": "1948178", "revid": "767487", "url": "https://it.wikipedia.org/wiki?curid=1948178", "title": "Restituzione", "text": "Con restituzione o risarcimento in forma specifica si intende una tutela fornita da un ordinamento giuridico con la quale si ristabilisce uno \"status quo ante\" modificato illegittimamente o \"sine causa\". Affondando le radici dal diritto romano, \u00e8 una delle forme di tutela pi\u00f9 antiche del diritto civile europeo ed \u00e8 prevista anche dall'ordinamento italiano.\nSi distingue nettamente dal risarcimento in quanto quest'ultimo non ripristina uno status precedente bens\u00ec neutralizza economicamente un danno. La restituzione, invece, riguarda una situazione di fatto alterata.\nFondamenti.\nLa tutela restitutoria pu\u00f2 avere due tipi di fondamento a seconda di ci\u00f2 che si restituisce. Di fronte a un diritto soggettivo, quale la propriet\u00e0, sar\u00e0 molto facile attuare tale tutela in quanto trover\u00e0 fondamento direttamente nel diritto, il quale \u00e8 previsto direttamente dalla legge. \u00c8 ovviamente palese ritenere un proprietario legittimato a chiedere la restituzione di un proprio bene di cui \u00e8 stato spossessato.\nMa la restituzione \u00e8 importante anche per un'altra fattispecie molto differente, quella dell'ingiustificato arricchimento: in questo caso non c'\u00e8 un diritto violato ma uno spostamento patrimoniale che non ha alcuna giustificazione economica, non derivante cio\u00e8 da alcuna obbligazione o da alcun negozio. Il fondamento in questo caso poggia le sue basi sul regime della circolazione dei beni.\nA causa della diversit\u00e0 delle due situazioni fronteggiate dal rimedio, si discute in dottrina sulla possibilit\u00e0 che non esiste un'unitaria rimedio restitutorio. In effetti a ben vedere nel caso di diritto violato la tutela avr\u00e0 carattere reale, mentre nell'altro caso necessariamente personale; inoltre nel primo caso avr\u00e0 ad oggetto la restituzione di uno specifico bene, nel secondo non necessariamente, potendo anche essere uno spostamento di meri valori. Tuttavia per dottrina autorevole si tratta di un unico rimedio, in quanto agisce sempre e comunque contro una situazione di fatto che contrasta con quella di diritto, a prescindere poi dalla diversit\u00e0 intrinseca della fattispecie concretamente da tutelare, al quale la restituzione andr\u00e0 poi adattata.\nPi\u00f9 difficile \u00e8 collegare questa forma di tutela, sorta storicamente a ridosso dell'illecito e con forti connotazioni sanzionatorie, all'arricchimento ingiustificato che invece non richiede n\u00e9 un illecito, n\u00e9 una causa ingiusta, bens\u00ec la mancanza stessa della causa. \u00c8 con una clausola generale l' a fornire un divieto di arricchirsi senza causa, ma viene immediatamente ridimensionato dall'articolo successivo che lo relega ad azione sussidiaria, qualora possa essere utilizzata una tutela differente.\nObbligazione restitutoria.\nCome specificato sopra, i rimedi di tutela apprestati dall'ordinamento sono eterogenei a seconda della situazione concreta.\nPer una violazione della propriet\u00e0 \u00e8 prevista semplicemente un'azione esperibile dal proprietario, solitamente di rivendica o inibitoria.\nMolto pi\u00f9 articolata \u00e8 la questione relativa all'arricchimento ingiustificato. Il dato principale \u00e8 che sorge un'obbligazione restitutoria in campo all'arricchito nei confronti dell'impoverito, ma modalit\u00e0 e forme possono divergere significativamente. La restituzione pu\u00f2 essere infatti \"reale\" qualora si tenda a restituire la stessa cosa o il suo valore, oppure \"patrimoniale\" se si restituisce il solo arricchimento conseguito.\nNel nostro codice non c'\u00e8 una preferenza verso l'uno o l'altro metodo: se da varie disposizioni sembra essere quello patrimoniale (ad esempio dove si dispone che la misura dell'arricchimento deve essere valutata dal momento della domanda giudiziale), dottrina e giurisprudenza sembrano preferire la concezione reale temendo che quella patrimoniale renda troppo debole una tutela gi\u00e0 di per s\u00e9 residuale, specialmente in ambito probatorio.\nIn realt\u00e0 nel codice civile sembra sia in vigore un sistema misto tra reale e patrimoniale, da attuare a seconda dello stato soggettivo dell'\"accipiens\": si avr\u00e0 concezione reale in caso di malafede e patrimoniale viceversa."}
{"id": "1948184", "revid": "1456895", "url": "https://it.wikipedia.org/wiki?curid=1948184", "title": "George Cross", "text": "La George Cross (GC) \u00e8 la pi\u00f9 alta decorazione civile del Regno Unito e di altri stati del Commonwealth. La George Cross \u00e8 la controparte civile della Victoria Cross (VC).\nCreazione.\nLa George Cross venne istituita il 24 settembre 1940 da re Giorgio VI del Regno Unito. A quel tempo infatti si era manifestato in piena guerra il desiderio di ricompensare i civili che avessero manifestato coraggio negli atti bellici.\nIl decreto di creazione dell'onorificenza fu il seguente, tratto dalle parole del re: \"Di modo che essi siano ricompensati degnamente, ho predisposto di creare una nuova onorificenza per uomini e donne civili. Ho proposto di dare il mio nome a questa onorificenza come rango precedente alla gi\u00e0 esistente Victoria Cross.\"\nLa medaglia venne disegnata da Percy Metcalfe e il decreto di pubblicazione sul \"London Gazette\" venne datato al 24 gennaio 1941.\nLa George Cross venne intesa come rimpiazzo per la Empire Gallantry Medal (EGM); come tale tutti gli insigniti di quest'ultima onorificenza vennero insigniti anche della George Cross in sostituzione.\nConferimento.\nLa George Cross, che pu\u00f2 essere conferita anche postuma, \u00e8 garantita in riconoscimento di \"atti di grande eroismo e coraggio mostrato in circostanze di estremo pericolo\".\nLa croce era innanzitutto un'onorificenza civile, ma poteva essere conferita anche al personale militare per condotta coraggiosa. Gli insigniti potevano godere del postnominale GC.\nDalla sua istituzione nel 1940 la medaglia \u00e8 stata concessa 86 volte postuma e 73 a persone in vita.\nConferimenti collettivi.\nLa George Cross, su espressa istruzione del Sovrano, venne concessa tre volte su basi collettive, la prima volta all'isola di Malta (all'epoca protettorato inglese), la seconda al Royal Ulster Constabulary (RUC), e la terza al National Health Service (NHS).\nMalta.\nLa George Cross venne concessa all'isola di Malta con lettera patente del 15 aprile 1942 da re Giorgio VI del Regno Unito attraverso il Governatore Luogotenente-Generale Sir William Dobbie, con la seguente motivazione:\nLa croce e il messaggio si trovano oggi nel museo di Forte Sant'Elmo, alla Valletta. Questa particolare riconoscenza fu concessa essenzialmente per la forza dimostrata dalla popolazione maltese che pat\u00ec molti bombardamenti e raid aerei.\nLa George Cross si trova oggi anche nella Bandiera di Malta ed \u00e8 quindi parte ufficiale delle insegne statali.\nRoyal Ulster Constabulary.\nLa George Cross venne concessa al RUC nel 1999 dalla regina Elisabetta II del Regno Unito su suggerimento del suo Governo. Buckingham Palace annunci\u00f2:\nLa decorazione venne offerta ufficialmente dalla regina nel Castello di Hillsborough, nella contea di Down.\nNational Health Service.\nLa George Cross venne concessa al NHS con lettera patente del 5 luglio 2021 dalla regina Elisabetta II del Regno Unito, chi annunci\u00f2:"}
{"id": "1948191", "revid": "124682704", "url": "https://it.wikipedia.org/wiki?curid=1948191", "title": "Seven (azienda)", "text": "La Seven S.p.A. \u00e8 una azienda italiana produttrice di borse e zaini (marchi Seven, Invicta, Yub, Hoy), con sede a Leini appartenente alla citt\u00e0 metropolitana di Torino.\nStoria.\nNegli anni Sessanta, Pasquale Di Stasio, ciabattino di Montefalcone di Valfortore (BN), apre a Torino la sua prima bottega, la \"Casa della Borsa\" in cui cominciano a lavorare nel tempo anche i figli. La svolta avviene nel 1973: da bottega artigiana ad azienda con sede a Lein\u00ec, inizialmente con il nome di \"Euroborse dei Flli Di Stasio\". L'impresa si specializza nella realizzazione di borse sportive e per il tempo libero, producendo anche per altri marchi come Converse, Panatta, Tacchini.\nNel 1981 l\u2019azienda cambia il proprio nome e nasce \"Seven\" che in lingua inglese significa \"sette\", come il numero dei fratelli Di Stasio, dei quali per\u00f2 solo 5 proprietari dell'azienda guidata da Bruno Di Stasio. Dallo stesso anno viene affiancata alle borse sportive la produzione di zaini per la montagna e in seguito anche di zainetti per la scuola. Adottando una politica pubblicitaria aggressiva nel mondo scolastico, riesce rapidamente a crescere, passando da 500 milioni di lire di fatturato del 1987 ai 14 miliardi del 1993. Nel 1998 raggiunge la leadership nel settore con ricavi che superano i 50 miliardi di lire e toccano nel 2000 i 36 milioni di euro. In seguito vengono fondate filiali in Spagna, Romania e Hong Kong.\nNel 2006 la Seven acquista la sua principale concorrente Invicta da Diadora per circa trenta milioni di euro, rafforzando cos\u00ec la sua posizione nel mercato italiano e internazionale degli zaini. Inoltre investe una ventina di milioni per la nuova sede (67.000 metri quadrati) di Lein\u00ec e rafforza la leadership negli zainetti per la scuola con il 60% del mercato.\nIl 7 dicembre 2017 muore Pasquale Di Stasio, il fondatore dell'azienda, all'et\u00e0 di 89 anni.\nNel settembre 2018, con l'obiettivo di crescere sui mercati internazionali puntando sul lusso e raggiungere i 100 milioni di ricavi in 5 anni, i fratelli Di Stasio decidono di fare entrare nel capitale un socio finanziario, la Green Arrow Capital sgr, fondo di investimenti presieduto da Luisa Todini e guidato da Eugenio de Blasio. Nell'operazione, del valore di 70 milioni, il fondo avr\u00e0 il 55% della Seven, Bruno Di Stasio (a lui il ruolo di presidente con deleghe su amministrazione e finanza) e Roberto avranno il 10% ciascuno, Aldo Di Stasio (responsabile delle strategie di sviluppo del gruppo) avr\u00e0 il 25%. Dopo 45 anni di lavoro usciranno invece dall\u2019assetto societario gli altri due fratelli."}
{"id": "1948192", "revid": "125074248", "url": "https://it.wikipedia.org/wiki?curid=1948192", "title": "Taylor Momsen", "text": "In campo cinematografico \u00e8 conosciuta soprattutto per aver interpretato Cindy Lou nel film cult \"Il Grinch\" (2000) e in seguito per il ruolo di Jenny Humphrey nella serie televisiva \"Gossip Girl\".\nFa parte del famoso gruppo rock The Pretty Reckless (di cui \u00e8 cantante, nonch\u00e9 fondatrice), a cui si \u00e8 costantemente dedicata dopo il suo ritiro dalla recitazione nel 2010.\nBiografia.\n\u00c8 nata a Saint Louis e vive a Potomac, nel Maryland, dove ha studiato nella Herbert Hoover Middle School e nella Winston Churchill High School. Sua sorella minore Sloane Momsen \u00e8 anche lei attrice.\nHa debuttato all'et\u00e0 di tre anni in uno spot pubblicitario per la Kraft. Ha poi ottenuto un ruolo in \"The Prophet's Game\". Nel 2000 ha ottenuto il ruolo di Cindy ChiLou ne \"Il Grinch\". Due anni dopo ha recitato in \"Hansel &amp; Gretel\", in cui interpreta il ruolo di Gretel, \"We Were Soldiers\" e \"Spy Kids 2 - L'isola dei sogni perduti\", in cui interpreta Alexandra, la figlia del Presidente.\nNel 2006 appare in \"Shiloh e il mistero del bosco\" e \"Paranoid Park\", e nel 2007 nel film \"Underdog\".\nIl successo mondiale con \"Gossip Girl\".\nDal 2007 interpreta il personaggio di Jenny Humphrey, la \"piccola J\", nella serie televisiva \"Gossip Girl\", che \u00e8 basata sul libro della serie di \"Cecily von Ziegesar\". \nLa Momsen, grazie alla serie di fama internazionale, \u00e8 divenuta famosa in tutto il mondo. Dopo la quarta stagione di Gossip Girl, lascia definitivamente il cast dato che il personaggio di Jenny Humphrey era stato gi\u00e0 scoperto a fondo, in pi\u00f9 perch\u00e9 la Momsen voleva dedicarsi pi\u00f9 alla musica e alla sua band, The Pretty Reckless; torner\u00e0 comunque nel cast nel corso della sesta stagione.\nLa sua band, i The Pretty Reckless.\nNel 2010 esce il primo EP della rock band The Pretty Reckless, dove la Momsen \u00e8 la solista nonch\u00e9 leader del gruppo; pochi mesi dopo viene lanciato sul mercato l'album di debutto \"Light Me Up\". Vengono estratti tre singoli: il primo \u00e8 \"Make Me Wanna Die\", il secondo \"Miss Nothing\" e il terzo \"Just Tonight\" con i relativi video.\nNel 2011 viene distribuito anche il videoclip di \"My medicine\" e nel 2012 quello di \"You\". Al videoclip di My Medicine partecipa l'amica regista e attrice pornografica Jenna Haze.\nNello stesso anno esce anche il secondo EP dal titolo \"Hit Me Like a Man\", contenente 3 inediti e 2 versioni live di canzoni contenute in \"Light Me Up\" (precisamente \"Make Me Wanna Die\" e \"Since You're Gone\").\nNel 2012, il video per il brano \"Under The Water\" suscit\u00f2 molto scalpore: Taylor, infatti, appare nuda nell'ultimo fotogramma del video, mentre recita la canzone in poesia.\nDopo quasi 3 anni on the road, la band decise di prendersi un anno di pausa.\nNel 2013 i The Pretty Reckless annunciano che a marzo del 2014 uscir\u00e0 il secondo album in studio \"Going to Hell\", anticipato dal primo singolo omonimo uscito il 28 settembre con il relativo video. Il singolo \u00e8 entrato nella TOP 10 nella categorie Rock in molti Paesi tra cui anche l'Italia. Nel frattempo la band va in tour negli USA e Canada tra la fine di settembre e fine novembre per promuovere il loro nuovo \"Going To Hell Tour\", che ha riscosso un notevole successo sia dal punto di vista economico che critico. Il 19 novembre, dopo la fine della tourn\u00e9e statunitense e canadese, la band pubblica il secondo singolo estratto dal nuovo album \"Going To Hell\", \"Heaven Knows\". Il brano entra subito nella TOP 10 di iTunes USA e Canada al terzo posto. Il video uscir\u00e0 a gennaio.\nSuccessivamente, nell'ottobre del 2016, la band pubblica il loro terzo album \"Who You Selling For\" dal quale viene estratto il singolo \"Take Me Down.\" Verranno in seguito estratti \"Oh My God\" e \"Back To The River\". Durante il tour di promozione dell'album, il 17 maggio 2017, i The Pretty Reckless aprono il concerto dei Soundgarden, gruppo di grande ispirazione per tutti e quattro i componenti dei The Pretty Reckless, al Fox Theater di Detroit in Michigan. Fu l'ultimo concerto del cantante Chris Cornell, frontman dei Soundgarden e degli Audioslave, che la sera stessa si suicid\u00f2. I The Pretty Reckless hanno reso omaggio a Cornell, eseguendo una commovente cover di Like a Stone degli Audioslave il 20 maggio al BBT Pavilion, Camden, New Jersey. \nNel 2020 esce il singolo \"Death By Rock And Roll\", dal quale uscir\u00e0 presto l'omonimo nuovo album che vedr\u00e0 la partecipazione di Matt Cameron, Kim Thayil e Tom Morello. La copertina del singolo \u00e8 dedicata a Kato Khandwala, il loro ex produttore morto nel 2018 in un incidente in moto. La copertina mostra la leader dei The Pretty Reckless, Taylor Momsen, in sella alla sua moto.\nCarriera da modella.\nNel giugno 2008, a 15 anni, firma per l'agenzia di moda IMG Models, e nel settembre 2009 appare sulla rivista \"Teen Vogue\". Ha partecipato anche al provino per la serie \"Hannah Montana\" arrivando fra le prime tre candidate.\nNel 2010 \u00e8 la testimonial della nuova campagna pubblicitaria di vestiti per teen, denominata \"Material girl\" e creata da Lourdes, figlia di Madonna. Una settimana dopo, la Momsen \u00e8 stata annunciata come volto per la nuova fragranza femminile \"Parlez-Moi d'Amour\" di John Galliano, lanciata il seguente autunno.\nDoppiatrici italiane.\nNelle versioni in italiano dei suoi film, Taylor Momsen \u00e8 stata doppiata da: "}
{"id": "1948203", "revid": "1005847", "url": "https://it.wikipedia.org/wiki?curid=1948203", "title": "Ingiustificato arricchimento", "text": "L'ingiustificato arricchimento o arricchimento senza causa \u00e8 un vantaggio di natura patrimoniale conseguito da un soggetto a danno di un altro, senza che il primo abbia titolo ad ottenerlo a spese del secondo in virt\u00f9 di un negozio giuridico o altra fonte di obbligazioni. La fattispecie pu\u00f2 ricorrere anche senza attivit\u00e0 dell'arricchito, che potrebbe persino ignorare di trovarsi in una situazione del genere. Essa comporta l'obbligazione per l'arricchito di restituire al danneggiato quanto ottenuto senza causa.\nL'istituto giuridico dell'arricchimento senza causa \u00e8 presente nella generalit\u00e0 degli ordinamenti giuridici. Nell'ordinamento italiano l' contiene una clausola generale con il divieto di arricchirsi senza causa a spese altrui; la sua portata, per\u00f2, viene drasticamente ridimensionata dall'articolo successivo, che attribuisce all'azione carattere sussidiario, potendo essere utilizzata solo in mancanza di altra tutela.\nEvoluzione storica.\nIl principio che vieta di arricchirsi senza causa a spese di un altro risale al diritto romano; gi\u00e0 il giurista Sesto Pomponio lo aveva enunciato in termini generali con una massima riportata nel Digesto: \"Jure naturae aequum est neminem cum alterius detrimento et iniura fieri locupletiorem\" (\"Per diritto di natura \u00e8 equo che nessuno possa arricchirsi a danno di un altro e in difformit\u00e0 dal diritto\").\nIl diritto romano, per\u00f2, non arriv\u00f2 mai ad elaborare una figura generale di arricchimento senza causa, cos\u00ec come, del resto, non elabor\u00f2 mai una figura generale di contratto o d'illecito civile extracontrattuale, contemplando, invece, una pluralit\u00e0 di azioni, l'una diversa dall'altra per presupposti e conseguenze. La pi\u00f9 antica \u00e8, indubbiamente, quella di \"ripetizione dell'indebito\" (\"condictio indebiti\"), sorta per porre rimedio al fatto che, data l'astrattezza dei modi di trasferimento della propriet\u00e0 caratteristica del diritto romano, il trasferimento stesso si verificava anche in difetto dell'obbligazione a porlo in essere; furono, quindi, estesi alla fattispecie gli effetti tipici del contratto di mutuo, imponendo l'obbligo di restituzione a chi aveva ricevuto la prestazione non dovuta. In seguito si aggiunsero l'azione per \"gestione di affari altrui\" (\"negotiorum gestio\"), che consentiva l'estensione degli effetti del contratto di mandato a casi in cui una persona aveva svolto attivit\u00e0 nell'interesse di un'altra, in situazioni di emergenza, senza suo incarico, e l\"'actio de in rem verso\", concessa contro il paterfamilias che avesse tratto vantaggio della gestione di un affare compiuta da un figlio o uno schiavo senza per\u00f2 onorare gl'impegni assunti da costoro.\nCome si \u00e8 visto, le azioni di ripetizione dell'indebito e per gestione di affari altrui sono state costruite estendendo a fattispecie differenti, seppur in qualche modo assimilabili a quelle di partenza, le discipline di contratti tipici, quali il mutuo e il mandato; di qui la denominazione di \"quasi contratti\" sotto la quale, a partire dai tempi delle Istituzioni di Gaio, sono stati ricompresi gli istituti in argomento. Denominazione che avr\u00e0 molta fortuna, arrivando fino al \"Code Napol\u00e9on\" e ai codici civili che ad esso si ispireranno, tra i quali quello italiano del 1865, anche se non sar\u00e0 ripresa dal codice civile tedesco (BGB) e tender\u00e0 ad essere abbandonata dalla dottrina e dagli stessi legislatori (tra cui quello del codice civile italiano vigente) nel XX secolo. Anche negli ordinamenti di common law, pur per vie diverse, la denominazione \"quasi-contract\" avr\u00e0 notevole diffusione, almeno fino alla fine del XIX secolo, mentre oggi per riferirsi l'istituto si tende ad usare l'espressione \"law of restitution\" (la quale ha, poi, ispirato espressioni come \"rimedi restitutori\", che tendono a diffondersi nella pi\u00f9 recente dottrina di civil law).\nNel frattempo il principio generale enunciato da Pomponio era stato ripreso da Ugo Grozio, che lo aveva posto tra le premesse filosofiche al \"De iure belli ac pacis\", la sua fondamentale opera del 1625. Sulla scia di Grozio, la dottrina giusnaturalista fece del principio uno dei capisaldi del diritto privato, assieme al principio \"neminem laedere\", fondamento della responsabilit\u00e0 civile, e al principio \"pacta sunt servanda\", fondamento del diritto dei contratti. In seguito la dottrina ha ricondotto al principio le figure risalenti al diritto romano - ripetizione dell'indebito e gestione di affari altrui - che in quest'ottica divengono nulla pi\u00f9 di sue applicazioni particolari. Peraltro, se il legislatore austriaco dell'ABGB e quello francese del \"Code Napol\u00e9on\", imitato poi da altri, hanno disciplinato queste figure tradizionali, il cui impiego \u00e8 stato poi ampliato mediante l'interpretazione estensiva dei presupporti per esperire l'azione, altri legislatori, a partire da quello tedesco del BGB ispirato dalla dottrina pandettistica, hanno introdotto fin dall'inizio una norma generale (come quella del \u00a7 812 del BGB) che vieta l'arricchimento ingiustificato a spese altrui.\nIn Italia il codice civile del 1865, allineandosi al \"Code Napol\u00e9on\", aveva disciplinato solo la ripetizione dell'indebito e la gestione di affari altrui, anche se la prevalente dottrina dell'epoca sosteneva l'esistenza di un principio generale implicito che vietava l'arricchimento senza causa. Il codice civile vigente ha, invece, introdotto all'art. 2041 un'azione generale di arricchimento, seppur relegata ad un ruolo sussidiario, che si affianca alla tradizionale disciplina della ripetizione dell'indebito e della gestione d'affari altrui.\nOrdinamento italiano.\nPagamento dell'indebito.\nLa ripetizione dell'indebito \u00e8 la principale fattispecie di arricchimento ingiustificato ed ha un'autonoma disciplina all'. \nTrattasi della restituzione di una prestazione non dovuta, quindi in cui la causa negoziale manchi, sia venuta meno o non sia realizzabile. Pu\u00f2 distinguersi in una prestazione oggettivamente non dovuta oppure effettuata ad un soggetto al quale non si doveva.\nLa legge non pone limite alla restituzione nel caso di indebito oggettivo, ovvero di una prestazione oggettivamente non dovuta, tanto meno di carattere soggettivo: non \u00e8 richiesto l'errore del soggetto che ha effettuato la prestazione. Nel caso di indebito soggettivo invece \u00e8 necessario l'errore sul soggetto cui \u00e8 stato fatto il pagamento o la prestazione.\nAltre fattispecie.\nMeno evidenti sono altre tre fattispecie di arricchimento ingiustificato. La prima \u00e8 quando un soggetto consegue un'utilit\u00e0 altrui senza averne titolo, per propria attivit\u00e0 o anche cause naturali (ad esempio avulsione). Questa fattispecie non \u00e8 regolata da una singola disposizione o norma, ma da vari casi disciplinati singolarmente.\nAltro caso \u00e8 quando un soggetto tragga vantaggio grazie all'attivit\u00e0 dello stesso impoverito, evidente nel caso della restituzione di un bene migliorato o che presenti opere: tali regole sono radicate nel regime possessorio ad esempio. \nInfine c'\u00e8 il pagamento di debiti altrui ad opera di terzi che intervengano spontaneamente per un interesse pratico. In questo caso l'arricchimento ingiustificato risulta nel vantaggio conseguito dal debitore principale che non deve pi\u00f9 pagare il debito al creditore ma che comunque dovr\u00e0 restituire quanto pagato al terzo.\nIllecito e \"sine causa\".\nMolte perplessit\u00e0 sono sorte in dottrina riguardo ai rapporti tra arricchimento ingiustificato e fatto illecito, quindi tutela aquiliana. A ben vedere la \"diminuzione patrimoniale\" facilmente si avvicina al danno aquiliano. Ci\u00f2 che rende differenti le due situazioni \u00e8 il carattere soggettivo, in quanto chi impoverisce nel danno aquiliano deve avere colpa, dolo o comunque rispondere a criteri oggettivi determinati dalla legge, mentre nell'ingiustificato arricchimento questo non accade, essendo totalmente irrilevante lo status soggettivo del soggetto. Si pu\u00f2 subito dire che qualora la diminuzione patrimoniale \u00e8 arrecata con dolo o colpa, si pu\u00f2 richiedere il risarcimento, altrimenti la restituzione per ingiustificato arricchimento.\nTuttavia c'\u00e8 un'altra significativa differenza: nel caso di ingiustificato arricchimento tra diminuzione patrimoniale e arricchimento ci deve essere una necessaria corrispondenza, mentre nel caso del danno ingiusto i presupposti sono diversissimi. Non \u00e8 detto che il danneggiante raggiunga un arricchimento, innanzitutto, ed inoltre, fattore importante, basta che il danno sia \"contra jus\".\n\"L'arricchimento senza causa\" come \"fonte di obbligazione\".\nL'arricchimento senza causa, disciplinato dagli art. 2041 e 2042 c.c., \u00e8 da considerarsi a tutti gli effetti, una fonte di obbligazione.\nL'art. 1173 c.c., norma di apertura del Libro IV del c.c. (denominato delle obbligazioni), disciplina tre tipologie di fonti di obbligazioni: \n\u00c8 proprio in questa terza categoria di fonti (ogni atto o fatto...), che rientra l'arricchimento senza causa, che ne costituisce una delle figure principali, assieme a gestione d'affari, promessa al pubblico, pagamento d'indebito, titoli di credito, ecc.\n\u00c8 da precisare anche che tale categoria (detta anche categoria contenitore), \u00e8 caratterizzata dal principio dell'atipicit\u00e0, sicch\u00e9 l'elenco di cui sopra, deve considerarsi solo a scopi esemplificativi, in quanto la suddetta categoria, non \u00e8 composta da un numerus clausus di figure tipiche, ma \u00e8 bens\u00ec composta da una serie teoricamente infinita di fattispecie."}
{"id": "1948204", "revid": "2190549", "url": "https://it.wikipedia.org/wiki?curid=1948204", "title": "ChievoVerona Women FM", "text": "La Societ\u00e0 Sportiva Dilettantistica ChievoVerona Women FM, meglio nota come ChievoVerona Women, \u00e8 una societ\u00e0 di calcio femminile con sede a San Zeno di Mozzecane, frazione del comune di Mozzecane, in Provincia di Verona.\nIscritta al campionato di Serie B, secondo livello del campionato italiano di calcio femminile, con questa denominazione dalla stagione 2020-2021, risulta l'evoluzione della collaborazione con l'Associazione Calcio ChievoVerona avviata dall'estate 2019, rappresentandone il settore femminile.\nCon le varie denominazioni che si sono susseguite, dalla storica Fortitudo Mozzecane passando per il nome commerciale di Chievo Fortitudo Women della stagione 2019-2020, ha disputato un campionato di Serie A nella sola stagione 2012-2013.\nStoria.\nLa Fortitudo trae origine da un'iniziativa del Liceo Medi di Villafranca che nell'anno scolastico 1996-97 iscrisse una squadra al torneo di calcio femminile dei \u201cCampionati Studenteschi\u201d. In poco tempo venne assemblata una squadra competitiva che giunse alla finale Provinciale, a cui assistettero gli spettatori rimasti dopo la gara di calcio maschile tra Verona Hellas e allo stadio Bentegodi. Il \u201cMedi\u201d vinse sul liceo \u201cFracastoro\u201d di Verona e approd\u00f2 alla fase Regionale che super\u00f2 senza problemi. Alla fase Interregionale arriv\u00f2 la prima sconfitta e quindi l'eliminazione.\nL'anno successivo Rosetta Rizzini, Giuseppe Boni e Leonello Sandri diedero vita un club indipendente che inizi\u00f2 l'attivit\u00e0 ufficiale F.I.G.C. diventando la seconda squadra del Verona C.F. perch\u00e9 il club veronese aveva bisogno di una squadra giovanile da schierare nei campionati regionali. La squadra formata da 18 ragazze si classific\u00f2 al 5\u00ba posto in Serie D, ma contemporaneamente il Liceo \u201cMedi\u201d vinceva il titolo nazionale studentesco a Catania e l'accesso alla fase mondiale, nella quale le liceali riuscirono a ottenere il 6\u00ba posto. Nel 1998-1999, abbandonata la collaborazione col Verona, la Fortitudo entra a far parte della Polisportiva Fortitudo Mozzecane, grazie alla grande disponibilit\u00e0 del presidente Italo Martinelli. Il gruppo dirigente si allarg\u00f2, il numero di atlete anche e arriv\u00f2 immediatamente la promozione in Serie C. Nel frattempo il Liceo Medi rivinse il titolo nazionale a Viareggio.\nIl campionato 1999-2000 vide la Fortitudo Mozzecane debuttare nella categoria superiore e ottenere un quarto posto finale, mentre per la prima volta in tutto il Veneto una societ\u00e0 non costretta dalla Federazione (A o B) iscrisse una seconda squadra al campionato di Serie D (36 tesserate). Nella stagione 2000-2001 la squadra di Serie C diede conferma della costante crescita di livello tecnico e organizzativo giungendo terza, ma rimanendo in odore di promozione fino all'ultima giornata, mentre alla ormai consolidata squadra di Serie D si aggiunse una squadra di pulcine (campionato provinciale contro i maschi).\nL'anno 2002 sar\u00e0 particolarmente ricordato. Le ragazze capitanate da Antonella Bernante e dirette dal neotecnico Salvatore Zurzolo, grazie a un cammino esaltante (nessun pareggio, due sole sconfitte e 18 vittorie consecutive) raggiunsero la matematica certezza della promozione in Serie B con 5 turni di anticipo.\nLa stagione 2002-2003 ha visto la squadra di Mozzecane partecipare al primo campionato nazionale di Serie B. La Fortitudo \u00e8 diventata la terza forza calcistica provinciale dopo il Foroni e il Bardolino che militano in serie A. La squadra \u00e8 rimasta in lotta fino alla fine per il terzo posto, si \u00e8 dovuta accontentare del settimo.\nDurante l'estate del 2003 la societ\u00e0 ha fatto domanda di ripescaggio e per merito delle ottime credenziali presentate \u00e8 stata ammessa a partecipare al campionato di Serie A2, da cui \u00e8 retrocessa. Nuovamente in Serie B, la societ\u00e0 ha saputo rinnovarsi rimodellando la squadra che si \u00e8 classificata al settimo posto, mettendo in luce molte ragazze del promettente giovanile.\nLa stagione 2005-2006 ha visto la Fortitudo allestire una squadra finalmente competitiva sulla carta, ma sul campo la societ\u00e0 ha rischiato la retrocessione, evitata solo grazie allo spareggio salvezza vinto in quel di Porto Mantovano contro Il Cervo di Collecchio. La stagione successiva ha raggiunto la salvezza con largo anticipo.\nDopo alcuni anni di anonimato passati a coltivare il settore giovanile, la Fortitudo \u00e8 arrivata al successo nella stagione sportiva 2007-2008 con vittoria del campionato e promozione in Serie A2, classificandosi nei primi 8 posti del ranking italiano con la squadra Primavera ottenendo anche il primo posto nel campionato Veneto con la squadra Under-14.\nAlla prima esperienza nel 2\u00ba livello del calcio femminile italiano la Fortitudo 2008-2009 si salva con largo anticipo facendo leva sulle ottime capacit\u00e0 delle tante ragazzine provenienti dal settore giovanile e sul nucleo storico basato su ragazze del circondario, ma a completare un anno ancora da incorniciare arriva nuovamente la vittoria nel torneo Regionale Under-14 che vede anche la seconda squadra arrivare in semifinale e vincere la Coppa Disciplina veneta.\nNella stagione 2009-2010, nonostante l'allestimento di una squadra sulla carta competitiva, si rischia grosso e solo nel finale grazie all'aiuto delle ragazzine della primavera si riesce a superare la diretta avversaria del Trento e assicurarsi la salvezza con 1 turno d'anticipo. La Primavera vince per la prima volta il girone Veneto (e Coppa Disciplina) ma alle finali Nazionali non pu\u00f2 esprimere tutto il potenziale a causa delle calciatrici passate in prima squadra e infine le Under-14 sfiorano la 3\u00aa vittoria consecutiva al torneo regionale perdendo solo la finalissima.\nIl 2011 diventa l'anno di maggior rilievo nella storia della Fortitudo: la prima squadra riesce anche a salire al primo posto in classifica e fino alla terzultima giornata \u00e8 stata in lotta per raggiungere il massimo traguardo. Il 4\u00ba posto finale \u00e8 il massimo storico mai raggiunto con la squadra prima anche nella classifica delle reti fatte. La Primavera entra ancora nei primi otto posti d'Italia e viene eliminata dal Torino, poi campionale d'Italia. Finalmente in ripresa il settore Under-14 dopo qualche anno di crisi.\nLa Fortitudo continua a stupire e salire. Dopo un appassionante duello con la vince il campionato all'ultima giornata e acquisisce il diritto a partecipare al massimo campionato italiano, proprio in occasione del 15\u00ba compleanno. La Primavera vince il proprio girone, diventa campione del Triveneto, ma non supera nemmeno questa volta lo scoglio dei quarti. Il settore giovanile (3 squadre) mostra segnali di ripresa.\nLa prima stagione in Serie A non \u00e8 fortunata e la squadra retrocede in Serie A2 classificandosi al penultimo posto, \nNel luglio 2019 il club annuncia una collaborazione con l'Associazione Calcio ChievoVerona, che aveva da poco interrotto la collaborazione con il ChievoVerona Valpo, del quale deteneva la maggioranza. L'accordo di collaborazione prevede che la Fortitudo diventi la sezione femminile con il settore giovanile sotto la direzione del Chievo, mentre la prima squadra rester\u00e0 sotto la direzione del direttivo del club, partecipando al campionato di Serie B.\nSociet\u00e0.\nOrganigramma societario.\n\"Aggiornato al 7 agosto 2020\".\nAllenatori e presidenti.\n\"Dati tratti dai libri citati in bibliografia e pagine stagionali del sito football.it\".\nOrganico.\nRosa 2021-2022.\nRuoli e numeri di maglia tratti dal sito ufficiale"}
{"id": "1948210", "revid": "918161", "url": "https://it.wikipedia.org/wiki?curid=1948210", "title": "Antonio Cassese", "text": "Biografia.\nFiglio dello storico Leopoldo Cassese, Antonio Cassese si \u00e8 laureato all'Universit\u00e0 di Pisa, come il fratello Sabino, entrambi allievi del prestigioso Collegio medico-giuridico della Scuola normale superiore (attualmente confluito nella Scuola superiore di studi universitari e di perfezionamento Sant'Anna); suo mentore negli studi di diritto internazionale fu Giuseppe Sperduti.\nDocente presso l'Universit\u00e0 degli Studi di Firenze, fra i suoi incarichi pubblici vi sono stati quello di presidente del Comitato europeo per la prevenzione della tortura e delle pene o trattamenti inumani o degradanti e di primo presidente del Tribunale penale internazionale per l'ex-Jugoslavia.\nNel 2004 Cassese viene nominato da Kofi Annan alla presidenza della Commissione Internazionale d'inchiesta dell'ONU sui crimini del conflitto del Darfur. La Commissione, presentando i risultati del proprio lavoro al Consiglio di Sicurezza delle Nazioni Unite, ottiene nel 2005 il deferimento innanzi la Corte penale internazionale degli autori del crimini del Darfur.\nIl 24 marzo 2009 \u00e8 stato nominato presidente del Tribunale speciale per il Libano (TSL), l'organo di giurisdizione internazionale con il compito di perseguire i responsabili di attacchi terroristici in Libano, compreso l'omicidio del premier Raf\u012bq al-\u1e24ar\u012br\u012b, avvenuto nel 2005.\nNel 2009 \u00e8 stato insignito del Premio Erasmo. Nel 2010 l'Accademia dei Lincei gli ha assegnato il Premio Feltrinelli per le Scienze giuridiche.\nMuore il 22 ottobre 2011 all'et\u00e0 di 74 anni.\nArchivio privato.\nNel corso del 2015 la moglie di Antonio Cassese, Silvia Fano, ha depositato l'archivio privato del marito presso gli Archivi Storici dell'Unione Europea a Firenze, dov'\u00e8 attualmente consultabile senza restrizioni.\nAntonio Cassese \"Initiative for Peace, Justice and Humanity\".\nNel 2012, un gruppo di allievi e amici di Antonio Cassese ha lanciato la \"Antonio Cassese Initiative for Peace, Justice and Humanity\", che mira ad incoraggiare l'istruzione, la formazione professionale e la ricerca nei temi oggetto di studio da parte del professore, tra i quali il mantenimento e la costruzione della pace, la giustizia internazionale, la giustizia di transizione, i diritti umani e lo sviluppo."}
{"id": "1948225", "revid": "339392", "url": "https://it.wikipedia.org/wiki?curid=1948225", "title": "M5 Antitank Gun", "text": ""}
{"id": "1948226", "revid": "339392", "url": "https://it.wikipedia.org/wiki?curid=1948226", "title": "M3 37 mm (cannone controcarri)", "text": ""}
{"id": "1948231", "revid": "339392", "url": "https://it.wikipedia.org/wiki?curid=1948231", "title": "Ordnance Quick Firing 2 Pounder", "text": ""}
{"id": "1948234", "revid": "252548", "url": "https://it.wikipedia.org/wiki?curid=1948234", "title": "Leo Mattioli", "text": ""}
{"id": "1948238", "revid": "729019", "url": "https://it.wikipedia.org/wiki?curid=1948238", "title": "Sine causa", "text": "Sine causa \u00e8 una locuzione latina che significa \"senza causa\". \n\u00c8 molto utilizzata in ambito giuridico specialmente in materia contrattuale per indicare situazioni di fatto che non abbiano una giustificazione di diritto, come ad esempio l'arricchimento sine causa."}
{"id": "1948244", "revid": "161374", "url": "https://it.wikipedia.org/wiki?curid=1948244", "title": "L.40 (semovente)", "text": ""}
{"id": "1948245", "revid": "305524", "url": "https://it.wikipedia.org/wiki?curid=1948245", "title": "Autoblindo Centauro", "text": ""}
{"id": "1948249", "revid": "181699", "url": "https://it.wikipedia.org/wiki?curid=1948249", "title": "Edmund dell'Anglia orientale", "text": ""}
{"id": "1948254", "revid": "39224", "url": "https://it.wikipedia.org/wiki?curid=1948254", "title": "Autoblindo FIAT 6614", "text": ""}
{"id": "1948255", "revid": "599013", "url": "https://it.wikipedia.org/wiki?curid=1948255", "title": "Cornelia Pr\u00f6ll", "text": "\u00c8 sorella di Annemarie, a sua volta sciatrice alpina di alto livello.\nBiografia.\nSciatrice che in attivit\u00e0 si dedic\u00f2 quasi esclusivamente alla discesa libera, Cornelia Pr\u00f6ll in Coppa del Mondo colse il primo piazzamento il 4 febbraio 1979 a Pfronten, classificandosi 7\u00aa; sullo stesso traccio l'anno seguente ottenne il primo podio di carriera, giungendo 2\u00aa dietro alla svizzera Marie-Th\u00e9r\u00e8se Nadig per 19 centesimi di secondo. Ai XIII Giochi olimpici invernali di , sua unica presenza olimpica, si piazz\u00f2 al 22\u00ba posto. \nL'8 gennaio 1981 conquist\u00f2 la sua unica vittoria in Coppa del Mondo, ancora a Pfronten, e l'8 febbraio successivo giunse per l'ultima volta su podio sulle nevi di Haus, arrivando 3\u00aa alle spalle della canadese Gerry Sorensen e della tedesca occidentale Irene Epple; a fine stagione risult\u00f2 3\u00aa nella classifica della Coppa del Mondo di discesa libera e 16\u00aa in quella generale, suoi migliori risultati in carriera. L'ultimo piazzamento in Coppa del Mondo della Pr\u00f6ll fu il 14\u00ba posto ottenuto il 19 gennaio 1982 a Bad Gastein, mentre l'ultimo piazzamento in carriera fu il 15\u00ba colto ai Mondiali di Schladming 1982.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera"}
{"id": "1948256", "revid": "279725", "url": "https://it.wikipedia.org/wiki?curid=1948256", "title": "Stereogrammi", "text": ""}
{"id": "1948265", "revid": "237256", "url": "https://it.wikipedia.org/wiki?curid=1948265", "title": "Alexander Polyakov", "text": ""}
{"id": "1948272", "revid": "55186", "url": "https://it.wikipedia.org/wiki?curid=1948272", "title": "Unimore", "text": ""}
{"id": "1948273", "revid": "729019", "url": "https://it.wikipedia.org/wiki?curid=1948273", "title": "Killer Kowalski", "text": "In WWF ha vinto una volta lo United States Tag Team Championship (con Gorilla Monsoon) e una volta il World Tag Team Championship (con Big John Studd), oltre ad aver allenato molti wrestler che sarebbero poi diventati professionisti, tra cui Triple H. Nel 1996 \u00e8 stato inserito nella WWF Hall of Fame.\nCarriera.\nNumerose sono le storie circa le origini da wrestler di Spulnik. La pi\u00f9 ricorrente racconta che mentre frequentava la University of Detroit (altre fonti indicano invece l'Assumption College di Windsor, Ontario), gli arriv\u00f2 la voce che esisteva l'opportunit\u00e0 di guadagnare bene facendo del wrestling. Poich\u00e9 era dotato di un fisico imponente, decise di provare ed inizi\u00f2 a frequentare una scuola di lotta dove allenarsi. Il primo pseudonimo che utilizz\u00f2 sul ring fu Tarzan Kowalski, ma veniva spesso chiamato anche Hercules Kowalski, Killer Kowalski e persino The Polish Apollo, secondo quanto riportato nei giornali del periodo 1950\u201351. Durante il periodo della guerra fredda cambi\u00f2 il nome in Wladek Kowalski, in modo che sembrasse pi\u00f9 minaccioso. Dal 1947 al 1977 lott\u00f2 in varie federazioni, incluse National Wrestling Alliance (NWA) e American Wrestling Association (AWA) interpretando quasi sempre il ruolo del \"cattivo\".\nL'ascesa di Kowalski fu veloce. Il 29 novembre del 1948, affront\u00f2 per il titolo il campione mondiale NWA Orville Brown, anche se non riusc\u00ec a fare suo l'alloro. Ad impressionare il pubblico erano le sue dimensioni fisiche fuori dal normale per l'epoca (2 metri di altezza), e la sorprendente velocit\u00e0 sul ring per un uomo della sua stazza. Lottava prevalentemente come \"heel\", tranne che durante i suoi confronti con Buddy Rogers, che era anche pi\u00f9 \"odiato\" di lui. Nei suoi match con Rogers, Kowalski adott\u00f2 un approccio pi\u00f9 serio e meno scorretto. Fuori dal ring, tuttavia, Kowalski era considerato dagli addetti ai lavori una persona molto educata e gentile.\nNel dicembre 1972, Kowalski divenne il primo wrestler a riuscire a schienare Andr\u00e9 the Giant in Nord America, in quella che venne definita la \"Battle of the Giants\". Nel 1963, in Giappone, Kowalski aveva gi\u00e0 fatto lo stesso con Giant Baba.\nNegli anni sessanta e settanta, Killer Kowalski divenne il principale antagonista di Bruno Sammartino nella World Wide Wrestling Federation, senza per\u00f2 mai riuscire a strappare il titolo mondiale a \"The Italian Strongman\". In WWWF Kowalski form\u00f2 un tag team con Gorilla Monsoon e prese Red Berry come manager della coppia; Monsoon e Kowalski vinsero lo U.S. Tag Team Title sconfiggendo Skull Murphy &amp; Brute Bernard; cedendolo poi ai Tolos Brothers nel dicembre 1963. L'11 maggio 1976, Kowalski vinse il WWF World Tag Team Championship in coppia con Big John Studd. Entrambi gli uomini indossavano delle maschere nere e il loro tag team si chiamava The Executioners. Tuttavia, furono privati delle cinture, a seguito dell'interferenza di un terzo Executioner durante una difesa del titolo contro Chief Jay Strongbow &amp; Billy White Wolf, e non riuscirono pi\u00f9 a riconquistarle.\nKowalski si ritir\u00f2 nel 1977, poco dopo apr\u00ec una scuola di wrestling a Malden in Massachusetts. Molti wrestler che poi diventarono famosi si allenarono li, tra cui Perry Saturn, Chyna e Triple H. Inoltre Kowalski ha allenato anche A-Train, Kofi Kingston, e Kenny Dikstra.\nIncidenti.\nIl 15 ottobre 1952, nel corso di un match contro Yukon Eric svoltosi a Montr\u00e9al, Kowalski strapp\u00f2 via un orecchio all'avversario mentre eseguiva un knee drop. In realt\u00e0, l'orecchio di Eric era gi\u00e0 malandato dai tanti incontri combattuti nel corso degli anni, e l'episodio fu un incidente, ma tuttavia fortific\u00f2 l'immagine di crudele ed efferato \"monster heel\" di Kowalski. Egli si rec\u00f2 a trovare il suo avversario in ospedale, e i due si misero a ridere insieme del fatto. Quando per\u00f2 la notizia della sua visita fu riportata dai giornali, i giornalisti scrissero che Kowalski si era presentato all'ospedale per sbeffeggiare la sua vittima e non per ridere \"con\" lui ma \"di\" lui. L'incidente diede il via a numerosi violenti match tra i due.\nLa fama da cattivo di Kowalski guadagn\u00f2 ulteriore notoriet\u00e0 a seguito di un altro incidente accaduto a Boston nel giugno 1958 in un match contro Pat O'Connor. L'arbitro speciale della contesa era l'ex campione di boxe Jack Dempsey, che ricevette un calcio allo stomaco da Kowalski talmente forte che dovette essere portato all'ospedale. Dempsey non accus\u00f2 Kowalski, ed entrambi dissero che si era trattato di un incidente, ma la famigerata reputazione del wrestler si cementific\u00f2 sempre pi\u00f9. Nel 1967, nel corso di un talk show sulla televisione australiana, il conduttore Don Lane fece arrabbiare Kowalski durante un'intervista apparentemente amichevole e fu da lui colpito con la sua mossa \"Kowalski Claw\".\nVita privata.\nDa sempre scapolo impenitente, il 19 giugno 2006 si spos\u00f2 per la prima volta con Theresa Ferrioli. Kowalski, che aveva all'epoca 79 anni, scherz\u00f2 sul fatto che si era deciso a sposare la Ferrioli, 78 anni, solo dopo che lei gli aveva rivelato \"di essere incinta\".\nDivenne vegetariano alla fine degli anni sessanta e dichiar\u00f2 di essere l'unico in tutto il wrestling professionistico. Non beveva latte e alcolici, e non fumava. Si rifiutava persino di salire in macchina con chi fumava in auto, e detestava la puzza di fumo.\nMorte.\nL'8 agosto 2008 Killer Kowalski ebbe un attacco di cuore molto forte. Decise di non operarsi perch\u00e9 non ne valeva la pena ed era troppo tardi. \u00c8 morto il 30 agosto dello stesso anno."}
{"id": "1948276", "revid": "61051", "url": "https://it.wikipedia.org/wiki?curid=1948276", "title": "Warrior", "text": "Warrior o The Warrior (\"(il) guerriero\" in lingua inglese) pu\u00f2 riferirsi a:"}
{"id": "1948279", "revid": "287204", "url": "https://it.wikipedia.org/wiki?curid=1948279", "title": "Bertino di Sithiu", "text": "Biografia.\nDopo essere entrato nel monastero colombaniano di Luxeuil fondato da San Colombano, verso il 642, Bertino, con i monaci Mommolino ed Ebertanno, si trasfer\u00ec nella diocesi di Th\u00e9rouanne, retta dal vescovo Audomaro. Questi diede ai tre l'incarico di recarsi a Sithiu (l'odierna Saint-Omer) per costruirvi un monastero, alla cui guida fu scelto Mommolino.\nDopo il 660 gli succedette Bertino che, diventato abate, si prodig\u00f2 per l'evangelizzazione delle terre limitrofe e per la bonifica della campagna circostante.\nVenerato come santo dalla Chiesa cattolica, la sua memoria viene celebrata il 5 settembre."}
{"id": "1948282", "revid": "599013", "url": "https://it.wikipedia.org/wiki?curid=1948282", "title": "Giovanni Delfino (calciatore)", "text": "Carriera.\nHa militato per la sua intera carriera, fin dalle giovanili, con esclusione di due brevi periodi in prestito a Entella nelle file della , della quale diventer\u00e0 una bandiera per tutti gli anni sessanta.\nDopo l'esordio in massima serie nella stagione 1958-1959 (nell'incontro casalingo con la del 28 dicembre 1958), per alcuni anni\n\u00e8 utilizzato prevalentemente come rincalzo, per poi imporsi come titolare nella stagione 1962-1963, formando a lungo insieme a Garbarini, Morini e Dordoni la linea difensiva blucerchiata.\nResta titolare per 6 stagioni (5 di Serie A e una di serie B) per poi perdere progressivamente il posto a favore dell'emergente Pietro Sabatini. Chiude l'attivit\u00e0 agonistica nell'estate 1970.\nHa complessivamente totalizzato 203 presenze in Serie A, mettendo a segno 3 reti, e 33 presenze in Serie B"}
{"id": "1948288", "revid": "174925", "url": "https://it.wikipedia.org/wiki?curid=1948288", "title": "San Bertino di Sithieu", "text": ""}
{"id": "1948290", "revid": "110157", "url": "https://it.wikipedia.org/wiki?curid=1948290", "title": "Stadio Goffredo Bianchelli", "text": "Lo stadio Goffredo Bianchelli \u00e8 un impianto sportivo di Senigallia (AN) e ospita le partite interne delle due squadre di calcio cittadine, la Vigor Senigallia e il Senigallia Calcio.\nLo stadio fu eretto a 500 metri dall'ospedale di Senigallia e il centro storico in via Montenero 21.\n\u00c8 pi\u00f9 conosciuto come lo stadio centrale o il comunale, tale fu il nome fino alla decisione del consiglio cittadino di intitolare lo stadio al ex calciatore e dirigente della Vigor Senigallia e personaggio di spicco nel panorama sportivo nazionale, Goffredo Bianchelli il 16 settembre del 2006, dopo un anno e tre giorni dalla scomparsa, con una manifestazione avvenuta in tutta la citt\u00e0."}
{"id": "1948292", "revid": "1543377", "url": "https://it.wikipedia.org/wiki?curid=1948292", "title": "Ada Buffulini", "text": "Biografia.\nProveniva da una famiglia borghese triestina, nota per le sue attivit\u00e0 irredentiste. L'agiatezza della sua famiglia le permise di studiare medicina a Milano, dove entr\u00f2 in contatto col movimento antifascista.\nDurante gli anni della specializzazione in radiologia conobbe, infatti, Lelio Basso, segretario del PSI clandestino, divenendone una strettissima collaboratrice soprattutto dopo l'armistizio di Cassibile. Nel 1944 la sua attivit\u00e0 si fece sempre pi\u00f9 intensa (tra l'altro, organizz\u00f2 un giornale clandestino rivolto alle donne socialiste, \"La Compagna\"), nel tentativo di ampliare le file del movimento. E proprio durante un incontro con un gruppo di studenti, organizzato a casa dell'insegnante antifascista Maria Arata, fu arrestata il 4 luglio 1944.\nRimase rinchiusa per due mesi nel carcere di San Vittore, per essere poi trasferita nel campo di transito di Bolzano. Proprio durante il viaggio in autobus da Milano a Bolzano, la Buffulini conobbe Carlo Venegoni, dirigente comunista, che nell'immediato dopoguerra divenne suo marito.\nNel campo di Bolzano, grazie alla sua laurea in medicina, venne impiegata nell'infermeria. La cosa, unita alla sua ottima conoscenza del tedesco, le consent\u00ec una relativa libert\u00e0 di movimento, e fu, col nome di battaglia \"Maria\", tra i coordinatori del movimento di resistenza interno, che riusciva, oltre che a fornire assistenza ai prigionieri, a metterli in contatto con l'esterno, grazie ai contatti con il Comitato di Liberazione Nazionale di Bolzano e di Milano.\nQuando nel febbraio del 1945 le SS scoprirono la sua attivit\u00e0, la Buffulini venne rinchiusa nel \"blocco celle\", cio\u00e8 il carcere del campo, dove rimase fino all'abbandono del campo da parte dei nazisti, il 29 aprile 1945. Rimase tuttavia a Bolzano per altre tre settimane, col duplice compito di assistere gli ex-internati malati e per assistere la rinascita della sezione bolzanina del PSI.\nTorn\u00f2 dunque a Milano, dove entr\u00f2 a far parte della direzione nazionale del PSI e dove spos\u00f2 Carlo Venegoni il 4 luglio del 1946.\nNel 1947 usc\u00ec dal Partito Socialista per aderire al PCI. Nel dopoguerra e fino alla morte, avvenuta il 3 luglio 1991, fu molto attiva nell'ANED, l'Associazione Nazionale Ex Deportati nei campi nazisti, divenendo per lungo tempo vicepresidente della sezione milanese.\nIl 30 aprile 2008 il comune di Bolzano le ha intitolato, su proposta dell'ANPI, una strada."}
{"id": "1948298", "revid": "119982", "url": "https://it.wikipedia.org/wiki?curid=1948298", "title": "JR Kyushu", "text": ""}
{"id": "1948310", "revid": "287204", "url": "https://it.wikipedia.org/wiki?curid=1948310", "title": "Califfato dei Rashidun", "text": "L'espressione Califfato dei R\u0101shid\u016bn (), ossia \"Califfato degli Ortodossi\", identifica il trentennio circa di storia islamica (632-661) in cui la \"Umma\" fu retta dai quattro Califfi Ab\u016b Bakr, \u02bfUmar ibn al-Khatt\u0101b, \u02bfUthm\u0101n b. \u02bfAff\u0101n e \u02bfAl\u012b b. Abi T\u0101lib (\u0627\u064e\u0644\u0652\u062e\u064f\u0644\u064e\u0641\u064e\u0627\u0621\u064f \u0671\u0644\u0631\u064e\u0651\u0627\u0634\u0650\u062f\u064f\u0648\u0646\u064e al-Khulaf\u0101\u02be ar-R\u0101\u0161id\u016bn). L'essere stati tra i musulmani pi\u00f9 illustri per anzianit\u00e0 di fede (\"s\u0101biqa\") e per parentela o affinit\u00e0 col profeta Maometto (\"kar\u0101ba\"), e l'essere stati prescelti in base a criteri di efficienza e non di appartenenza familiare, li ha fatti definire dai musulmani come \"ortodossi\" (\"r\u0101shid\u016bn\").\nOrigini.\nDopo la morte di Maometto nel 632, i musulmani medinesi (An\u1e63\u0101r), proprio mentre si stavano celebrando i funerali del profeta, discussero di chi tra loro sarebbe succeduto al profeta Maometto come guida dei musulmani. I coreisciti \u02bfUmar e Ab\u016b \u02bfUbayda b. al-Jarr\u0101\u1e25 (due dei primi convertiti), con una decisione forse concordata precedentemente, giurarono fedelt\u00e0 ad Ab\u016b Bakr, inducendo ad allinearsi a loro sia gli \"An\u1e63\u0101r\", sia gli altri coreisciti emigrati. Per il fatto di aver fatto ricorso a una consultazione in una shura, i movimenti liberali nell'islam sostengono che il califfato dei Rashidun fosse un precursore della democrazia islamica.\nCaliffato di Ab\u016b Bakr.\nAb\u016b Bakr di conseguenza divenne il primo \"Khal\u012bfat Ras\u016bl All\u0101h\" (\"Vicario dell'Inviato di All\u0101h\"), e a lui venne attribuito l'intento di avviare le campagne militari, in modo da diffondere la nuova religione islamica e il messaggio divino.\nIn realt\u00e0 sembra che, con la sua organizzazione di una forza militare, egli intendesse semplicemente vendicare la cocente disfatta di Mu\u02beta, tanto da affidarne il comando a Usama ibn Zayd, figlio di Zayd b. \u1e24\u0101ritha (adottato a suo tempo dal Profeta), che in quello scontro era morto.\nPrima ancora di far partire il \"nipote adottivo\" del Profeta per quella sorta di \"spedizione punitiva\", Ab\u016b Bakr dovette per\u00f2 inopinatamente affrontare un problema pi\u00f9 grave e impellente. Un certo numero di trib\u00f9 arabe prese infatti a esternare il proprio deciso intento di riprendersi totalmente la propria libert\u00e0 d'azione, sciogliendosi dall'alleanza con Medina, vuoi per scopi puramente politico-economici, vuoi abiurando all'Islam che precedentemente qualche trib\u00f9 aveva abbracciato pur di poter concludere l'alleanza con Maometto. Ci\u00f2 fu svilito dal Califfo - a ragione o a torto - come un atto di inammissibile abiura e il conflitto che ne segu\u00ec fu definito per questo come \"Guerre della Ridda\", che comunque portarono di fatto al suo epilogo alla totale acquisizione da parte di Medina della Penisola Araba.\nIl primo grave episodio si ebbe in Yemen ed \u00e8 noto come l'\"avvenimento di Aswad al-Ansi\", che fu ucciso il 30 maggio 632 (equivalente al 6 Rab\u012b\u02bf I 11 dell'Egira) dal governatore musulmano d'origine persiana dello Yemen, Firoz.. La notizia della sua morte giunse poco dopo la morte di Maometto.\nLa causa principale dell'apostasia era la labilit\u00e0 della nuova fede su persone da secoli abituate a seguire diversi culti politeistici. Molte delle trib\u00f9 si erano convertite all'Islam per motivi essenzialmente politici nel nono e decimo anno dell'Egira ed \u00e8 lecito pensare che in alcuni casi l'imposta da essi pagata all'erario islamico di Medina fosse considerata nulla pi\u00f9 del tributo che abitualmente si pagava al contraente pi\u00f9 forte per il felice esito dell'alleanza contratta, anzich\u00e9 la \"zak\u0101t\" che ogni musulmano adulto \u00e8 tenuto a pagare annualmente.\nAlcune trib\u00f9 contrapposero a Maometto un loro profeta tribale, come fu il caso di Musaylima, di \u1e6culay\u1e25a o di Saj\u0101\u1e25. La replica di Ab\u016b Bakr, che insisteva sull'obbligatoriet\u00e0 di non rinnegare la conversione a suo tempo operata, port\u00f2 alla guerra della cosiddetta \"ridda\" (apostasia). Le operazioni militari contro Musaylima furono condotte da \u02bfIkrima b. Ab\u012b Jahl e, in modo decisivo, da Kh\u0101lid b. al-Wal\u012bd, che ebbe la meglio nella risolutiva battaglia di Aqraba' (o della Yamama, ma la guerra di conquista della Penisola araba coinvolse anche il Bahrain, l'Oman, il Mahra e lo Yemen).\nDopo aver sedato le rivolte, Ab\u016b Bakr inizi\u00f2 una guerra di conquista dell'Iraq, la provincia pi\u00f9 ricca dell'Impero persiano sasanide. Mand\u00f2 quindi il suo pi\u00f9 valoroso generale Kh\u0101lid b. al-Wal\u012bd a invadere l'Impero sasanide nel 633. Sped\u00ec anche 4 eserciti a invadere la Siria romana, ma non ottenne grossi risultati fino a quando Kh\u0101lid, dopo aver completato la conquista dell'Iraq, venne trasferito al fronte siriano nel 634.\nRegno di \u02bfUmar.\nAbu Bakr design\u00f2 \u02bfUmar b. al-Kha\u1e6d\u1e6d\u0101b come suo successore, dopo essersi fatto promettere dai pi\u00f9 influenti Compagni che la sua volont\u00e0 sarebbe stata rispettata.\nCon \u02bfUmar, l'idea (gi\u00e0 avuta da Ab\u016b Bakr) di raccogliere le tradizioni orali del Corano in un testo scritto unico fu ripresa, anche se l'esito positivo finale fu merito del suo successore \u02bfUthm\u0101n b. \u02bfAff\u0101n. Un'altra importante riforma di cui \u02bfUmar porta l'intero merito, certamente imposta da esigenze burocratiche, fu quella calendariale che fiss\u00f2 come anno 1 del nuovo computo temporale l'Egira (vale a dire il 622) del Profeta e dei suoi seguaci \"Muh\u0101jir\u016bn\" a Yathrib (poi Medina). L'anno islamico continu\u00f2 a rispettare quello lunare, basato cio\u00e8 sulle lunazioni, e costitu\u00ec una pietra miliare per la redazione di pi\u00f9 precise cronache e cronologie: fondamento primo della successiva redazione di cronache annalistiche e di libri di valenza storica.\n\u02bfUmar - che si fece chiamare \"Am\u012br al-mu\u02bemin\u012bn\", cio\u00e8 \"Comandante dei credenti\" - continu\u00f2 la guerra iniziata da Ab\u016b Bakr. Continu\u00f2 la guerra contro l'Impero sasanide, infliggendo ai Persiani grosse sconfitte, ma continu\u00f2 anche la guerra contro i Romani d'Oriente (anche detti Bizantini, da Bisanzio loro capitale) attaccando a nord la Siria e a ovest l'Egitto. Nel 640 erano gi\u00e0 in mano islamica la Mesopotamia, la Siria e la Palestina. L'Egitto venne conquistato nel 642 e l'Impero sasanide nel 643. Queste erano fra le pi\u00f9 ricche regioni del mondo, difese da potenti forze militari, e tuttavia caddero per vari motivi di debolezza strutturale nelle mani dei guerrieri musulmani in un batter d'occhio. \u02bfUmar fu comunque uno dei pi\u00f9 grandi geni politici della storia. Mentre l'impero si stava espandendo a vista d'occhio sotto la sua guida, inizi\u00f2 anche a costruire la struttura politica che avrebbe tenuto insieme il vasto impero che si stava formando. \u02bfUmar non costrinse i popoli non musulmani a convertirsi all'Islam, n\u00e9 istitu\u00ec uno stato centralizzato, come avevano fatto i Persiani. Al contrario, permise alle popolazioni sottomesse di conservare, praticamente senza limiti, la loro religione, la loro lingua, le loro usanze e la loro giurisdizione per quanto riguardava lo statuto personale, il diritto di famiglia, il diritto matrimoniale e il diritto ereditario. L'unica intrusione nella loro vita fu l'obbligo di ubbidire a un governatore (\"Am\u012br\") e di versare le imposte (maggiori di quelle dovute dai musulmani, ma comunque non esose) a un esattore governativo (\"\u02bf\u0101mil\"). Proprio per quest'ultima necessit\u00e0 \u02bfUmar elabor\u00f2 una serie di provvedimenti che si riveleranno la sua innovazione pi\u00f9 efficace. Cap\u00ec infatti che la base pi\u00f9 solida per amministrare una struttura statale ampia e potente era una stabile struttura finanziaria. A tal fine edific\u00f2 un efficiente sistema di tassazione e pose l'apparato militare sotto il diretto controllo dell'autorit\u00e0 califfale. Fond\u00f2 pertanto un \"d\u012bw\u0101n\", in cui operarono persone capaci sotto il profilo contabile-amministrativo, non necessariamente musulmane, in cui si teneva puntuale memoria delle entrate e delle uscite pubbliche: il soldo dei militari, le spese pubbliche, le pensioni elargite a personalit\u00e0 di spicco del primissimo Islam e alle vedove dei guerrieri caduti in guerra e ai loro orfani ed eredi (tale pratica fin\u00ec solo con il califfo abbaside al-Mu\u02bfta\u1e63im), come pure degli introiti delle tasse.\n\u02bfUmar fu ferito a morte dallo schiavo (persiano o cristiano) Ab\u016b L\u016b\u02bel\u016b\u02be, durante le preghiere mattutine, nel 644. Prima di morire, \u02bfUmar decret\u00f2 l'istituzione di un consiglio (\"sh\u016bra\" ) di sei persone, incaricato di decidere chi sarebbe stato al suo interno il prossimo califfo.\nAscesa di \u02bfUthm\u0101n.\nAncora una volta gli Ansar vennero gradualmente esclusi dal potere da parte dell'\u00e9lite coreiscita dei \"Muh\u0101jir\u016bn\". A indicare quale successore dovesse avere 'Umar fu un ristretto comitato di \"Muh\u0101jir\u016bn\": \u02bfAbd al-Rahm\u0101n b. \u02bfAwf, \u1e6cal\u1e25a b. \u02bfUbayd All\u0101h, al-Zubayr b. al-\u02bfAw\u0101mm, Sa\u02bfd b. Ab\u012b Waqq\u0101\u1e63, \u02bfAl\u012b b. Ab\u012b \u1e6c\u0101lib e \u02bfUthm\u0101n b. \u02bfAff\u0101n.\nNon \u00e8 ben chiaro se a mediare tra i candidati al Califfato sia stato il figlio di \u02bfUmar, \u02bfAbd All\u0101h (cui il padre impose la non candidatura per poter mediare in modo credibile) o, come dice la maggior parte delle tradizioni, \u02bfAbd al-Rahm\u0101n b. \u02bfAwf. Le candidature che sembrano pi\u00f9 autorevoli furono infine due: quella di \u02bfUthm\u0101n e quella di \u02bfAl\u012b.&lt;br&gt;\nQuest'ultimo era cugino di Mu\u1e25ammad, musulmano della primissima ora, suo genero per averne sposato la figlia F\u0101\u1e6dima e fratello \"elettivo\" al momento del cosiddetto \"affratellamento\", imposto dal Profeta ai suoi seguaci meccani e medinesi subito dopo il trasferimento (Egira) a Medina (allora chiamata ancora Yathrib).&lt;br&gt;\n\u02bfUthm\u0101n apparteneva all'importante e ricco clan omayyade dei Quraysh, ed era anch'egli genero di Mu\u1e25ammad per averne sposato le figlie Ruqayya e Umm Kulth\u016bm. Uomo pratico, intelligente, di fascino personale, moderato, non era particolarmente valoroso negli scontri militari come \u02bfAl\u012b, n\u00e9 era uno zelante musulmano come il cugino del Profeta, ma si era convertito in momenti in cui era indubbiamente rischioso proclamarsi musulmano, mettendo a disposizione di Muhammad la sua indubbia cultura e intelligenza politica.\n\u02bfAl\u012b interpretava gli ideali universalistici dell'Islam e per questo godeva di grande popolarit\u00e0 tra gli Ansar, proponendosi come un elemento di rottura sociale col vecchio mondo preislamico, mentre le origini omayyadi di \u02bfUthm\u0101n sembravano indicarlo come l'uomo politico della continuit\u00e0.\nFu decisiva la risposta al quesito di \u02bfAbd al-Rahm\u0101n b. \u02bfAwf (o \u02bfAbd All\u0101h b. \u02bfUmar) sul come avrebbero voluto governare qualora fossero diventati califfi. \u02bfAl\u012b rispose che avrebbe governato basandosi sul Corano e la consuetudine di vita del Profeta. \u02bfUthm\u0101n invece afferm\u00f2 di voler proseguire lungo la vita indicata dai suoi due predecessori, Ab\u016b Bakr e \u02bfUmar b. al-Kha\u1e6d\u1e6d\u0101b. Dunque il primo affermava i valori assoluti del messaggio divino e dell'esempio profetico, senza compromessi, l'altro si richiamava alla sapienza amministrativa dei due primi califfi, capaci di armonizzare ideali islamici e realt\u00e0 contingente. Il primo sembrava additare un esempio sovrumano, il secondo un esempio umano. Prevalse il consenso per \u02bfUthm\u0101n, che tra l'altro era pi\u00f9 anziano di \u02bfAl\u012b, in un contesto culturale in cui l'esperienza garantita dall'et\u00e0 era un valore di altissimo profilo.\n\u02bfUthm\u0101n regn\u00f2 per dodici anni come califfo, nella cui prima met\u00e0 fru\u00ec di grande popolarit\u00e0 e di consenso, mentre nella seconda met\u00e0 dovette fronteggiare una crescente opposizione, favorita forse dal suo processo d'invecchiamento.\nL'opposizione era impersonata dai seguaci di \u02bfAli ma anche da \u1e6cal\u1e25a, Zubayr e dalla stessa vedova del Profeta, \u02bf\u0100\u02beisha.\nMalgrado il peggioramento della situazione interna, \u02bfUthm\u0101n prosegu\u00ec nell'azione di conquista militare, tanto brillantemente inaugurata dai suoi due predecessori. L'esercito califfale conquist\u00f2 il Nordafrica, strappandolo ai Bizantini e comp\u00ec le prime incursioni nella Spagna visigotica, aggredendo anche le isole di Rodi, della Sicilia e di Cipro, pur senza realizzare una stabile occupazione di quei territori. L'esercito del califfo prosegu\u00ec la sua penetrazione del territorio metropolitano iranico-sasanide e le sue teoriche frontiere orientali giunsero fino al basso corso del fiume Indo, malgrado non vi fosse alcuna possibilit\u00e0 di mantenere a lungo le guarnigioni in quei territori, sommerse non appena il grosso dell'esercito califfale tornava a occidente.\nLa maggiore opera di \u02bfUthm\u0101n fu la formale trascrizione del testo coranico, fino ad allora memorizzato dai fedeli musulmani.\nLe guerre di conquista fatalmente fecero diminuire il numero dei \"\u1e25uff\u0101\u1e93\" (coloro che conoscevano a memoria il Corano) e l'islamizzazione di buona parte delle popolazioni i cui territori erano stati conquistati richiedeva un sostegno scritto che potesse raggiungere le contrade pi\u00f9 lontane dei domini della \"Umma\".\nCi\u00f2 non bast\u00f2 peraltro a calmare gli animi di quanti rimproveravano al Califfo una politica troppo nepotistica e disattenta dell'interesse pubblico in generale e di quello delle regioni meno ricche in particolare.\nFu cos\u00ec che ribelli egiziani e kufani posero l'assedio alla residenza califfale (\"d\u0101r al-im\u0101ra\") a Medina.\nAssedio della residenza di \u02bfUthm\u0101n.\n\u02bfUthm\u0101n, a fronte della contestazione, replic\u00f2 di non meritare la morte, non avendo mai ucciso alcun musulmano ingiustamente, di non aver mai abiurato e di non aver mai commesso adulterio: soli crimini per i quali il Corano si ritiene abbia comminato la pena di morte (cosiddette \"pene \"\u1e25add\"\"). Dichiar\u00f2 inoltre anche di non voler alcuna guerra civile tra musulmani, preferendo decisamente negoziati.\nIn base ad essi il califfo autorizz\u00f2 i violenti contestatori egiziani e kufani a rimuovere dalla loro carica i loro governatori ma, mentre costoro, soddisfatti, avevano ripreso la via del ritorno in patria, fu da essi stessi intercettato un messo califfale che portava una lettera diretta ai governatori di Fus\u1e6d\u0101\u1e6d e K\u016bfa in cui si autorizzava la messa a morte dei loro avversari.\nLa doppiezza califfale fece tornare infuriati ed esasperati a Medina gli Egiziani e i Kufani, che posero il definitivo assedio alla residenza califfale. Esso si concluse di l\u00ec a poco con un'irruzione di un gruppo di facinorosi (tra cui il figlio del primo califfo, Muhammad ibn Abi Bakr) all'interno della \"d\u0101r al-im\u0101ra\" e con la violenta uccisione del vecchio califfo che, si disse, stava leggendo una copia del Corano da lui fatto mettere per iscritto e che avrebbe macchiato col suo sangue le pagine pergamenacee del sacro testo.\nCrisi e frammentazione.\nDopo l'assassinio del terzo califfo, \u02bfUthm\u0101n ibn \u02bfAff\u0101n, i Compagni di Maometto rimasti a Medina - di fatto \u1e6cal\u1e25a e Zubayr - scelsero \u02bfAl\u012b come nuovo califfo, a ci\u00f2 spinti dalla coercitiva azione del suo principale sostenitore, il kufano Malik al-Ashtar, e dal consenso che su di lui convergeva anche da parte dei facinorosi ribelli.\nSubito dopo \u02bfAl\u012b dimise numerosi governatori, molti dei quali parenti del califfo assassinato, e li rimpiazz\u00f2 con suoi fedeli. \u02bfAl\u012b trasfer\u00ec poi la capitale califfale a Kufa, la citt\u00e0-guarnigione nell'attuale Iraq, in cui poteva contare sull'incondizionato sostegno degli abitanti. Tra i governatori deposti figurava anche Mu\u02bf\u0101wiya, parente anch'egli di \u02bfUthm\u0101n, che da 20 anni governava egregiamente la Siria da Damasco e che era stato nominato in quella carica dal secondo califfo, \u02bfOmar ibn al-Kha\u1e6d\u1e6d\u0101b.\nSar\u00e0 Mu\u02bf\u0101wiya a muoversi per chiedere, armi alla mano, giustizia per il parente califfo ucciso, in ci\u00f2 applicando un diritto alla vendetta (presente sia prima dell'Islam che nel Corano nella cultura araba) ma anche configurandosi come un ribelle alla suprema dignit\u00e0 califfale.\nDa ci\u00f2 scatur\u00ec la guerra civile, chiamata dagli storici musulmani \"Prima Fitna\" (prova).\n\u02bfAl\u012b dovette dapprima affrontare due suoi antichi amici e Compagni: al-Zubayr b. al-\u02bfAww\u0101m e \u1e6cal\u1e25a b. \u02bfUbayd All\u0101h, sostenuti dalla vedova di Muhammad, \u02bf\u0100\u02beisha. Lo scontro con costoro avvenne nei pressi di Ba\u1e63ra, nella cosiddetta \"Giornata del Cammello\" e si risolse in una totale vittoria del califfo e nella morte dei due Compagni e nell'imprigionamento di fatto di \u02bf\u0100\u02beisha, costretta a vivere il resto della sua vita a Medina, negli appartamenti che aveva condiviso col Profeta.\nLo scontro pi\u00f9 importante e gravido di conseguenze che non saranno mai pi\u00f9 sanate, vide contrapporsi l'esercito del califfo \u02bfAl\u012b e quello dei musulmani che pretendevano vendetta per quanto accaduto a \u02bfUthm\u0101n, sobillati e guidati dal cugino del terzo califfo: Mu\u02bf\u0101wiya b. Ab\u012b Sufy\u0101n, che non intendeva rinunciare al governatorato di Siria e che nutriva ambizioni di poter diventare quando possibile il califfo dei musulmani.\nLa battaglia avvenne a \u1e62iff\u012bn e si concluse con un nulla di fatto militare ma con una vittoria politica del \"w\u0101l\u012b\" siriano che riusc\u00ec ad accreditarsi come legittimo antagonista di \u02bfAl\u012b, del quale veniva contestata l'irrituale elezione e la inerte condotta nell'identificare e perseguire tutti i responsabili dell'omicidio di \u02bfUthm\u0101n.\nMentre stava preparando un nuovo esercito per sconfiggere definitivamente il governatore ribelle, \u02bfAl\u012b cadde vittima di un attentato di un kharigita che volle cos\u00ec vendicare l'eccidio dei suoi correligionari, perpetrato poco prima dal califfo a Nahraw\u0101n.\nUn breve interregno del figlio primogenito del califfo ucciso, al-\u1e24asan b. \u02bfAl\u012b, concluse il califfato dei R\u0101shid\u016bn. Mu\u02bf\u0101wiya tacit\u00f2 infatti con una generosa elargizione e un altrettanto generoso appannaggio gli eventuali diritti all'imamato di al-\u1e24asan e nel 661 pot\u00e9 quindi inaugurare il califfato omayyade, con sede a Damasco\nEspansione militare.\nL'impero dei R\u0101shid\u016bn si estese gradualmente e in 24 anni di conquista venne occupato un vasto territorio comprendente il Nord Africa, il Vicino Oriente, la Transoxiana, il Caucaso, la maggior parte dell'Anatolia, l'intero impero persiano sasanide, il Grande Khorasan, le isole di Cipro, Rodi e Sicilia; venne invasa la penisola iberica, e venne conquistato il Balucistan; al termine delle conquiste confinava a oriente con il fiume Indo nel subcontinente indiano e a occidente con l'oceano Atlantico. L'invasione islamica della Persia sasanide caus\u00f2 la conquista dell'intero Impero persiano, anche se i Persiani rifiutarono di sottomettersi all'invasore e continuarono a combattere nel vano tentativo di riconquistare i loro territori perduti. A differenza dei Sasanidi, i Bizantini dopo aver perso la Siria si ritirarono nell'Anatolia e di conseguenza persero l'Egitto, il Nord Africa, la Sicilia, Cipro, Rodi che vennero conquistate dagli invasori arabi ma salvarono il cuore del loro Impero e, grazie alle guerre civili tra i musulmani che fermarono l'avanzata araba per molti anni, ebbero il tempo di riprendersi e di tornare ad essere il pi\u00f9 grande impero e la pi\u00f9 grande forza militare cristiana per molti secoli ancora.\nConquista dell'Impero sasanide.\nLa prima invasione islamica dell'Impero dei Sasanidi venne lanciata dal Califfo Ab\u016b Bakr nel 633; la guerra dur\u00f2 solo 4 mesi. Ab\u016b Bakr mand\u00f2 il suo generale pi\u00f9 forte e valoroso, Kh\u0101lid b. al-Wal\u012bd, a conquistare la Mesopotamia dopo la felice conclusione delle guerre della cosiddetta \"Ridda\". Dopo essere entrato in Iraq con il suo esercito di 18.000 uomini, Kh\u0101lid vinse quattro battaglie consecutive: la Battaglia di Dh\u0101t al-Sal\u0101sil (delle \"catene\"), combattuta nell'aprile 633; la Battaglia di al-Madh\u0101r (chiamata genericamente dagli Arabi \"della confluenza dei fiumi\", o \"dei due canali\"), combattuta tra met\u00e0 aprile e met\u00e0 maggio (mese lunare di safar) del 633 e che caus\u00f2 la morte di 3.000 guerrieri persiani; la Battaglia di al-Walaja, combattuta nel maggio 633 (in cui egli applic\u00f2 con successo la tattica del \"doppio avvolgimento\" del nemico), e la Battaglia di Ullays, combattuta a met\u00e0 maggio 633. Nell'ultima settimana di maggio 633, la capitale dell'antico regno dei Lakhmidi (ridotto a satrapia persiana, con un suo \"marzban\", ossia governatore) cadde in mano musulmana dopo una vana resistenza nella Battaglia di al-Hira. Dopo aver fatto riposare le sue truppe, Kh\u0101lid si diresse nel giugno 633 verso al-Anbar, e dopo aver vinto la Battaglia di al-Anbar, assedi\u00f2 la citt\u00e0 per alcune settimane, riuscendo a prenderla nel luglio 633. Khalid poi si diresse a sud, e conquist\u00f2 la citt\u00e0 di 'Ayn al-Tamr dopo aver vinto la Battaglia di 'Ayn al-Tamr nell'ultima settimana di luglio 633. Da quel momento in poi, quasi l'intera Mesopotamia era in mano islamica. Kh\u0101lid si spost\u00f2 poi verso Dumat al-Jandal, nel settentrione arabo, per soccorrere il comandante arabo musulmano 'Iyad ibn Ghanm, rimasto intrappolato da alcune trib\u00f9 ribelli. Kh\u0101lid giunse a Dumat al-Jandal e sconfisse i rivoltosi nella Battaglia di Dumat al-Jandal nell'ultima settimana di agosto del 633. Tornando dall'Arabia, ebbe notizia del raduno di un numeroso esercito persiano. Nel giro di poche settimane decise di affrontarlo e sconfisse lo stuolo in una geniale serie di battaglie separate, evitando cos\u00ec di restare in inferiorit\u00e0 numerica. Quattro formazioni di Persiani e di truppe ausiliare cristiane, gi\u00e0 lakhmidi, furono presenti a Hanafiz, Zumayl, Sanni e Muzieh. Kh\u0101lid divise il suo esercito in tre unit\u00e0 e decise di aggredire nel novembre 633 questi ausiliari, uno a uno, da tre differenti direzioni e di notte, dapprima nella Battaglia di Muzieh, poi in quella di Sanni e infine in quella di Zumayl. Tali sconfitte devastanti persiane misero fine al controllo sasanide della Mesopotamia. Nel dicembre 633, Khalid raggiunse la citt\u00e0 frontaliera di Firaz, in cui sbaragli\u00f2 le forze combinate dei persiani Sasanidi, Bizantini e dei loro ausiliari Arabi cristiani nella Battaglia di Sasan Firaz. Questa fu la sua ultima battaglia nella Campagna di conquista dell'Iraq. Dopo tali conquiste, Kh\u0101lid lasci\u00f2 la Mesopotamia per guidare le forze islamiche nella Campagna di Siria contro i Bizantini, lasciando a presidiare le conquiste mesopotamiche il comandante beduino dei B. Bakr b. W\u0101\u02beil, al-Muthann\u0101 b. \u1e24\u0101ritha. I Persiani qui concentrarono ancora una volta le loro forze armate per riconquistare la Mesopotamia. al-Muthanna si rifugi\u00f2 dall'Iraq centrale nelle aree contigue al deserto arabo per prender tempo al fine di ricevere i necessari rinforzi da Medina. Il Califfo \u02bfUmar invi\u00f2 truppe sotto il comando di Ab\u016b \u02bfUbayd b. Mas\u02bf\u016bd al-Thaqaf\u012b e, dopo una serie di successi sasanidi, i musulmani sgominarono le forze persiane nella cruenta Battaglia del Ponte in cui lo stesso Ab\u016b \u02bfUbayd b. Mas\u02bf\u016bd cadde ucciso."}
{"id": "1948311", "revid": "11959", "url": "https://it.wikipedia.org/wiki?curid=1948311", "title": "Impero dei Rashidun", "text": ""}
{"id": "1948313", "revid": "486946", "url": "https://it.wikipedia.org/wiki?curid=1948313", "title": "Elem Klimov", "text": ""}
{"id": "1948314", "revid": "125473231", "url": "https://it.wikipedia.org/wiki?curid=1948314", "title": "Mila Sch\u00f6n", "text": "Biografia.\nNata da una famiglia agiata (il padre era farmacista e la madre apparteneva alla famiglia degli industriali zaratini Luxardo), venne alla luce il 28 settembre 1916 in Dalmazia durante la prima guerra mondiale. L'impero austro-ungarico si sarebbe presto dissolto e la citt\u00e0 di Tra\u00f9, assieme a gran parte della regione dalmata, fu assegnata al neocostituito Regno dei Serbi, dei Croati e degli Sloveni (la futura Jugoslavia) pochi anni dopo la sua nascita. Fu cos\u00ec che nel 1920 Maria si trasfer\u00ec a Trieste con i genitori e il fratello Stefano, destinato a diventare uno tra i pi\u00f9 conosciuti giornalisti del dopoguerra.\nCompiuti gli studi a Trieste, nell'immediato secondo dopoguerra si trasfer\u00ec poi a Milano con il marito, il commerciante magnate Aurelio Sch\u00f6n. Si godettero la ricchezza per qualche anno, fino a che il marito cadde in disgrazia e lei chiese il divorzio. Di nuovo povera ma ancora terribilmente appassionata di quei capi che non poteva pi\u00f9 permettersi Maria inizi\u00f2 a copiare i modelli dei grandi stilisti, come Dior, Balenciaga e Chanel ed affidarli a delle sarte. Cominci\u00f2 disegnando per le sue amiche appartenenti alla ricca borghesia milanese, con il tempo per\u00f2 i capi che disegnava per\u00f2 avevano un grande successo, tanto da fomentare una richiesta sempre in aumento. Nel 1958 fond\u00f2 il suo primo \"atelier\" e sette anni pi\u00f9 tardi, nella celebre cornice delle sfilate di Palazzo Pitti, lanci\u00f2 la sua prima collezione di abiti femminili che le permise di fare il gran salto nel mondo dell'alta moda. La sua prima collezione, piena di sfumature viola, venne apprezzata addirittura dal New York Times. Negli anni settanta cominci\u00f2 a creare collezioni di moda pronta sia femminile che maschile.\nNel 1966 Mila Sch\u00f6n viene premiata con il Neimann Marcus Award, l'oscar del mondo della moda. Il suo successo negli Stati Uniti d'America esplose, tanto che vest\u00ec le donne pi\u00f9 belle e importanti dell'epoca, tra cui Marella Agnelli e Lee Radzwill, sorella di Jackie Kennedy.\nNel 1981 Mila Sch\u00f6n ampli\u00f2 il business del marchio per esplorare nuove frontiere oltre a quella dell'abbigliamento, la maison produsse cos\u00ec il suo primo profumo, chiamato \"Haute Couture\". Alla produzione si aggiunsero anche abiti, accessori, pelletteria, piastrelle.\nNegli anni '90 il brand entr\u00f2 in un periodo di forte crisi, che si risolvette con la cessione del marchio al colosso giapponese Itochu. Maria Carmen rimase comunque alla guida artistica di Mila Sch\u00f6n. L'accordo con Itochu prevedeva che la licenza del marchio venisse poi ceduta al Gruppo Mariella Burani, accordo che si concluse prematuramente nel 2008.\nNel 1985 ricevette a Venezia uno speciale leone d'oro per la moda in occasione della Mostra del cinema. Due anni dopo le fu consegnata la medaglia d'oro dal Comune di Milano. Nel 1990 le \u00e8 stato conferito il premio San Giusto d'Oro dai cronisti del Friuli Venezia Giulia. \nAncora oggi, il marchio Mila Sch\u00f6n \u00e8 rimasto un punto di riferimento della moda sobria ed elegante. \nLa scomparsa della stilista \u00e8 avvenuta un paio di settimane prima della mostra antologica organizzata in suo onore a Milano nelle sale di Palazzo Reale.\nRapporto con l'arte.\nMila Sch\u00f6n \u00e8 sempre stata un'appassionata di arti figurative del '900 (come Fontana e Schifano, tra gli artisti pi\u00f9 presenti nella sua collezione personale), e proprio questa passione hafortemente influenzato il suo stile. La moda Mila Sch\u00f6n \u00e8 sempre stata caratterizzata da una ricerca artistica curata ma allo stesso tempo senza fronzoli. Le forme (onde, cerchi concentrici...) e l'uso dei colori ricorda le opere di artisti moderni come Pollock, Klimt, Calder. Nel 1969 dedic\u00f2 una sua collezione ai Tagli di Lucio Fontana, e sempre questo artista ispira l'invenzione del double che porter\u00e0 Mila Sch\u00f6n alla fama mondiale.\nNel 1990 invece dedic\u00f2 la collezione della primavera/estate a Calder, prendendo spunto dalle sue sculture mobili, destinate ad essere spostate dall'aria: i Mobiles. Mila Sch\u00f6n replic\u00f2 i Mobiles in forma bidimensionale e policroma, in attesa che questi vengano modificati dal movimento di chi indosser\u00e0 l'abito, che in questo caso \u00e8 un'opera d'arte vera e propria. Il tema della dinamicit\u00e0 dell'arte \u00e8 molto caro a Mila Sch\u00f6n, che lo svilupp\u00f2 anche nella collezione Pr\u00e8t \u00e0 porter autunno/inverno 1998/99. \nNel 1998/99 uno degli abiti Mila Sch\u00f6n di collezione privata \u00e8 stato protagonista della mostra \u201cCubism and Fashion\u201d al Metropolitan Museum di New York, adesso l'abito \u00e8 parte della collezione permanente del museo."}
{"id": "1948319", "revid": "287204", "url": "https://it.wikipedia.org/wiki?curid=1948319", "title": "Francesco Mattioli", "text": "Carriera.\nInizi\u00f2 la sua carriera nel 1993-94, lanciato subito in serie A1. Milit\u00f2 in squadre della Toscana fino alla Serie B1 1996-1997 (pallavolo maschile), per poi passare al . Dal 2000 al 2003 difese i colori del BluVolley Verona, passando in sole tre stagioni dalla serie B1 alla serie A1.\nDal 2003 al 2005 milit\u00f2 nella Trentino Volley, vincendo nella sua prima stagione la regular season, con compagni come Paolo Tofoli, Lorenzo Bernardi e Andrea Sartoretti. Nel Latina Volley, fino al 2007, milit\u00f2 nella massima serie, mentre per le successive quattro stagioni gioc\u00f2 a Santa Croce sull'Arno, in A2. Nella stagione 2011-2012, con la Pallavolo Molfetta, raggiunse la finale dei play-off promozione. Nel 2012 ritorn\u00f2 in serie A1 nelle file dell'Altotevere Volley.\nNella stagione 2013-14 \u00e8 passato al GS Arno Castelfranco, in Serie B1 in cui copre il ruolo di allenatore e giocatore."}
{"id": "1948323", "revid": "205250", "url": "https://it.wikipedia.org/wiki?curid=1948323", "title": "Juan Carlos Arce (scrittore)", "text": "\u00c8 anche giurista a Madrid (ex avvocato del consiglio generale giudiziario).\nHa effettuato delle conferenze sulle sue opere molte volte ad Albacete e in altri luoghi.\n per \"Los colores de la guerra\" (\"I colori della guerra\") e il premio universitario per le opere teatrali per \"Para continuar quemando preguntas\" (\"Per continuare brucianti domande\")."}
{"id": "1948325", "revid": "123072354", "url": "https://it.wikipedia.org/wiki?curid=1948325", "title": "Masnago", "text": "Masnago (\"Masn\u00e0gh\" in dialetto varesotto) \u00e8 un rione della citt\u00e0 di Varese situato nella parte settentrionale. Fu comune autonomo fino al 1927, poi accorpato a Varese. Si stima che \"Masnago\" ospiti circa 8000 persone, dette masnaghesi.\nPalio.\nIl \"Palio di Masnago\" istituito nel 1979, venne creato per richiamare i masnaghesi alla tradizione paesana che, con l'espandersi della citt\u00e0 di Varese, si stava perdendo. Infatti, nel rione, vi era l'usanza nella prima settimana di settembre, di portare in chiesa come offerta i prodotti della terra e della fatica dell'uomo, come ringraziamento a Dio.\nLa prima idea del Palio fu presentata al consiglio pastorale nel febbraio del 1977. Solo due anni pi\u00f9 tardi, con la creazione di comitato organizzatore, si disput\u00f2 la prima edizione.\nIl comitato organizzatore decise di dividere il rione in sei contrade, che rappresentavano in effetti sei agglomerati che gi\u00e0 portavano da tradizione secolare un proprio nome.\nStoria.\nRegistrato agli atti del 1751 come un borgo di 500 abitanti, nel 1786 Masnago entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 597 abitanti. Nel 1809 il comune si allarg\u00f2 per l'annessione di Lissago e Casciago, ma nel 1812 si registr\u00f2 la prima esperienza di unione con Varese su risultanza di un regio decreto di Napoleone, ma il Comune di Masnago fu poi ripristinato con il ritorno degli austriaci. L'abitato crebbe poi discretamente, tanto che nel 1853 risult\u00f2 essere popolato da 896 anime, salite a 976 nel 1871. Una sensibile crescita demografica nella seconda met\u00e0 del XIX secolo port\u00f2 poi ai 1575 residenti del 1921. Fu quindi il fascismo a riproporre nel 1927 l'antico modello napoleonico, stabilendo la definitiva annessione a Varese.\nSport.\n\u00c8 il quartiere della citt\u00e0 di Varese in cui sorgono lo Stadio Franco Ossola, sede delle partite interne del ; e il Palasport Lino Oldrini, che ospita le partite casalinghe della Pallacanestro Varese.\nNel rione di Masnago ha sede, e svolge la propria attivit\u00e0 sportiva dal 1968, la A.S.D. OR.MA. (ORatorio MAsnago). La societ\u00e0 sportiva disputa campionati di calcio, pallavolo e pallacanestro. Le partite interne vengono disputate sul campo di calcio dell'Oratorio e nella palestra della scuola elementare \"Locatelli\", posti entrambi nel centro del rione.\nScuole.\nA Masnago sono presenti inoltre tre tra le pi\u00f9 importanti scuole della citt\u00e0 giardino: la scuola media Angelo Vidoletti, il Liceo scientifico Galileo Ferraris e il Liceo artistico Angelo Frattini.\nInfrastrutture e trasporti.\nFra il 1914 e il 1940 Masnago ospit\u00f2 una fermata della tranvia Varese-Angera, gestita dalla Societ\u00e0 Anonima Tramvie Orientali del Verbano (SATOV) e un capolinea della rete tranviaria di Varese, attivo fra il 1905 e il 1950."}
{"id": "1948331", "revid": "599013", "url": "https://it.wikipedia.org/wiki?curid=1948331", "title": "Rune Lange", "text": "Carriera.\nLange inizi\u00f2 a giocare a calcio all'et\u00e0 di cinque anni per la squadra I.F. Fl\u00f8ya, e vi rimase fino all'et\u00e0 di diciassette anni. Nella sua ultima stagione nel I.F. Fl\u00f8ya divenne capocannoniere della terza divisione (quarto livello norvegese) con 33 gol in 22 partite giocate, e in seguito si trasfer\u00ec al Tromsdalen, un altro team della zona che militava in 1. divisjon (secondo livello norvegese). Lange rimase l\u00ec per tre stagioni, ottenendo la retrocessione in 2. divisjon (terzo livello norvegese).\nNell'estate 1997 venne venduto al Troms\u00f8 I.L., squadra che militava nella Premier League (massimo livello norvegese). Segn\u00f2 7 reti in 11 partite durante la sua prima stagione, che vide il team lottare per la salvezza raggiunta a fine stagione. Lange inoltre debutt\u00f2 nella Nazionale norvegese Under-20 in questa stagione.\nNel 1998 segn\u00f2 20 gol in 26 partite. Nel 1999 divenne il capocannoniere della Premier League norvegese con 23 reti. Lange inoltre debutt\u00f2 nella Nazionale norvegese Under-21 quest'anno.\nNell'estate 2000 Lange fu ceduto dal Troms\u00f8 alla squadra turca del Trabzonspor. Lange solo 7 gol in 14 partite in Turchia, prima di essere ceduto, nell'aprile 2001, al , squadra in cui gioc\u00f2 fino al 2006.\nNel 2004 debutt\u00f2 nella Nazionale maggiore, giocando la partita contro il Galles."}
{"id": "1948332", "revid": "2208340", "url": "https://it.wikipedia.org/wiki?curid=1948332", "title": "Distretto di Hikawa", "text": "Il era uno dei distretti della prefettura di Shimane, in Giappone.\nPrima della soppressione, ne faceva parte solo la cittadina di Hikawa. Il 1\u00ba ottobre 2011, Hikawa \u00e8 stata assorbita dalla municipalit\u00e0 di Izumo e, a partire da tale data, il distretto di Hikawa ha cessato di esistere."}
{"id": "1948337", "revid": "1573940", "url": "https://it.wikipedia.org/wiki?curid=1948337", "title": "K\u0101tib", "text": "Il k\u0101tib (, plur. letteralmente \"scriba, scrittore\") era l'amministratore musulmano che aveva il compito di compilare gli atti amministrativi, durante il periodo classico.\nPoteva essere uno scriba, un segretario o qualsiasi amministratore che avesse ricevuto l'incarico di vergare per iscritto sui registri (\"daf\u0101tir\") gli atti amministrativi di una entit\u00e0 istituzionale musulmana nel periodo classico, che poi si conservavano nel \"d\u012bw\u0101n\" (gli archivi in cui si raccoglievano in et\u00e0 classica islamica gli atti burocratici). I \"kutt\u0101b\" che misero per iscritto le rivelazioni coraniche esplicitate da Maometto furono diversi: tra essi si possono ricordare, a puro titolo esemplificativo, Zayd b. Thabit, \u02bfAbd All\u0101h b. Sa\u02bfd b. Ab\u012b Sar\u1e25 o Mu\u02bf\u0101wiya b. Ab\u012b Sufy\u0101n.\nIl termine non va confuso con \"kha\u1e6d\u012bb\", che identifica invece l'incaricato di pronunciare nella moschea la \"khu\u1e6dba\" nel corso della preghiera della \"\u1e63al\u0101t al-\u1e93uhr\", la preghiera quotidiana obbligatoria di mezzogiorno."}
{"id": "1948339", "revid": "123586786", "url": "https://it.wikipedia.org/wiki?curid=1948339", "title": "No More Tears (Enough Is Enough)", "text": "No More Tears (Enough Is Enough) \u00e8 un brano musicale del 1979, interpretato in duetto da Donna Summer e Barbra Streisand. Bench\u00e9 la Summer fosse famosa per le sue canzoni di genere disco mentre la Streisand per i suoi lavori nelle colonne sonore e le sue canzoni easy listening, questo lavoro fuse entrambe le loro sonorit\u00e0, con un intro lento (di oltre due minuti) che si evolveva in una canzone dance. Il brano \u00e8 uno dei primi esempi di girl power, in cui due donne prendono posizione contro i propri uomini.\nProduzione.\nLa canzone fu registrata per l'album della Streisand \"Wet\" ed inserita anche nel greatest hits di Donna Summer \"\". La canzone nella sua intera lunghezza, presente sull'album \"Wet\", dura oltre 8 minuti. Invece, la versione inclusa nel vinile singolo aveva una durata di poco meno di cinque minuti, oltre ad avere un arrangiamento leggermente differente.\nAccoglienza.\nIl singolo rimase per due settimane in vetta alla classifica dei singoli pi\u00f9 venduti negli Stati Uniti (l'ultima volta per Donna Summer) e fu certificato disco d'oro. Ebbe inoltre notevole successo nel Regno Unito ed in Scandinavia.\nCover.\nNumerose cover sono state registrate, o soltanto eseguite dal vivo, nel corso degli anni. Si ricorda per esempio, una esibizione live di \"No More tears (Enough Is Enough)\" di Donna Summer insieme a Tina Arena. La Summer nel 2004 esegu\u00ec, sempre dal vivo, il brano anche con la boy band Westlife.\nAnche Liza Minnelli si ciment\u00f2 nel brano durante il concerto del 1993 \"Liza Minnelli: Live from Radio City Music Hall\". Nello stesso anno, K.D. Lang e Andy Bell degli Erasure registrarono una cover del brano per la colonna sonora del film \"Teste di cono\".\nNel 2008, la cantante Amber e Zelma Davis collaborarono per una cover del brano. Nello stesso anno anche la cantante folk serba Jelena Karleu\u0161a ha usato il celebre verso \"enough is enough\" nel suo album \"JK Revolution\". Amy Charles nel 1992.\nNel 2013, a The Voice of Italy, si \u00e8 assistito ad una cover di Elhaida Dani e Francesca Bellenis."}
{"id": "1948346", "revid": "1573940", "url": "https://it.wikipedia.org/wiki?curid=1948346", "title": "Distretto di Iishi", "text": "Il \u00e8 uno dei distretti della prefettura di Shimane, in Giappone.\nAttualmente fa parte del distretto solo il comune di Iinan."}
{"id": "1948348", "revid": "1272592", "url": "https://it.wikipedia.org/wiki?curid=1948348", "title": "Festa della Sensa", "text": "La festa della Sensa era una festivit\u00e0 cristiana celebrata nella Repubblica di Venezia in memoria dell'ascesa di Cristo al cielo (\"Ascensione\", in lingua veneta: \"S\u00e8nsa\"), cadeva il gioved\u00ec dopo la quinta domenica di Pasqua.\nOltre al significato religioso la festa aveva anche un grande valore civico, siccome commemorava due eventi importanti per la Repubblica. Il primo si verific\u00f2 il 9 maggio dell'anno 1000, quando il doge Pietro II Orseolo salv\u00f2 le popolazioni della Dalmazia minacciate dagli Slavi: la data segn\u00f2 l'inizio dell'espansione veneta nell'Adriatico.\nIl secondo evento, \u00e8 collegato all'anno 1177, quando, sotto il doge Sebastiano Ziani, Papa Alessandro III e l'imperatore Federico Barbarossa stipularono la pace di Venezia, un trattato che pose fine alla diatriba secolare tra Papato e Impero.\nIn occasione di questa festa si svolgeva il rito dello sposalizio del Mare in cui simbolicamente si ribadiva il predominio di Venezia sul mare.\nStoria.\nSecondo una tradizione esistente almeno dal XIII secolo, la cerimonia dello sposalizio del mare veniva fatta risalire alla pace di Venezia, durante la quale papa Alessandro III concesse al doge Sebastiano Ziani e ai suoi successori, di sposare il mare per confermare il predominio veneziano su di esso. In realt\u00e0 gi\u00e0 nel 1177 a Venezia esisteva una cerimonia simile in ricordo della vittoria in Dalmazia contro i pirati narentani conseguita dal doge Pietro II Orseolo nell'anno 1000. La cerimonia, probabilmente di origine bizantina, era costituita dalla benedizione del mare da parte del vescovo di Olivolo alla presenza del doge, assumendo la forma dello sposalizio della mare solo dopo la quarta crociata, con l'accentuarsi dell'immagine \"imperiale\" di Venezia.\nCerimoniale.\nLa vigilia.\nAlla viglia del giorno dell'Ascensione il bucintoro usciva dai cantieri dell'Arsenale per essere condotto fino in citt\u00e0 dove veniva messo in bella mostra sulla riva degli Schiavoni che veniva decorata per l'occasione. Oltre al bucintoro si preparavano anche tutte le altre imbarcazioni (anche di tipo militare e mercantile) che avessero dovuto prendere parte dalla sfilata e si conducevano nel braccio di mare che separa Venezia dal Lido, si addobbavano gli edifici e alla sera tutte le campane delle chiese di Venezia suonavano in contemporanea per annunciare l'inizio della solennit\u00e0 religiosa celebrata nella basilica di San Marco.\nIl viaggio del bucintoro verso il Lido.\nLa mattina seguente le campane annunciavano l'uscita del doge e della sua folta corte da palazzo ducale. Il doge era preceduto da una banda musicale, dal Sopragastaldo, dal Missier grande (il capo della polizia), dal porta stocco e dalla sedia curule, simbolo della giustizia, era poi seguito da una corte composta dalla Serenissima Signoria, dal cancelliere grande, dalle maggiori magistrature, dal nunzio apostolico e dagli altri ambasciatori esteri. Il doge e la sua corte allora si dirigevano verso la riva per poi imbarcarsi sul bucintoro, che in seguito a uno sparo di cannone dirimpetto alla piazza (e da un concerto di cannonate esplose dalle navi militari), prendeva poi il largo nel bacino di San Marco dirigendosi verso il Lido.\nInsieme al bucintoro solcavano le acque del bacino marciano anche i \"peatoni\", tre barche dorate che seguivano sempre il bucintoro durante le sue uscite, vi erano poi le gondole dorate del nunzio pontificio quelle degli altri ambasciatori e quella del patriarca di Venezia. Oltre alle barche di rappresentanza c'erano anche sei grosse galee addobbate con panni di seta e bandiere sulle quali suonava la banda ed era presente un piccolo esercito di soldati dalmati vestiti da parata, c'erano poi altre dodici navi tra brigantini, galeazze, sciabecchi e feluche anch'esse riccamente decorate ed equipaggiate di bande musicali e soldati dalmati. C'erano poi anche le peote in rappresentanza delle varie comunit\u00e0 del \"dogado\" ognuna con il proprio stendardo identificativo infine c'erano numerosissime gondole e barche private di vario tipo che seguivano il corteo.\nLo sposalizio del Mare.\nUna volta giunto nei pressi del Lido il bucintoro si fermava e mentre i cannoni delle galeazze continuavano a sparare a salve si svolgeva il rito dello sposalizio del mare. Dal bucintoro il doge, affiancato dal patriarca di Venezia, svuotava nel mare un'ampolla di acqua santa e un anello benedetto dal patriarca pronunciando le parole:\nLa visita a San Nicol\u00f2 e il banchetto.\nUna volta terminato lo sposalizio del Mare il doge sbarcava al Lido di Venezia e da qui si dirigeva verso la chiesa di San Nicol\u00f2 dove ricevuto dalla folla e dai monaci benedettini assisteva alla messa pontificale. Mentre il doge e la sua corte assistevano alla messa, i gondolieri si dilettavano in gare di velocit\u00e0 nel canale della Giudecca e nei giardini delle isole circostanti si svolgevano grandi pranzi. Analogamente al carnevale durante la festa della Sensa era consentito portare maschere e vestirsi in modo sfarzoso.\nUna volta tornato a San Marco il doge visitava la fiera della Sensa e poi all'ora di pranzo offriva al palazzo Ducale uno sfarzoso banchetto a cui erano invitati cento arsenalotti disposti su dieci tavoli, membri illustri del patriziato e gli ambasciatori, inoltre alla prima portata era ammesso un pubblico di spettatori in rappresentanza della cittadinanza. Il banchetto si apriva con diversi antipasti, solitamente confetture e torte ripiene carne, frutta e verdura e talvolta contenevano monete d'argento in regalo agli ospiti. La tavola abbondava di vino greco (di qualit\u00e0 migliore rispetto a quello locale) e aveva tra le portate principali la cacciagione, che a volte veniva presentata ancora coperta di pelli e piume, a questa erano annessi anche svariati arrosti e lessi. Il banchetto terminava con dolci a base di mandorle, pistacchi e pinoli, in particolare il marzapane veniva modellato al fine di creare figure celebrative di vario tipo. Una volta terminato il banchetto agli invitati era concesso prendere le posate, i tovaglioli e gli altri oggetti presenti sulla tavola da conservare in ricordo della festa.\nFiera della Sensa.\nStabilitasi nel XIV secolo la fiera della Sensa nacque dal fatto che sul finire della primavera Venezia era affollata da pellegrini diretti Terra santa che di solito rimanevano in citt\u00e0 fino alla festa del Corpus Domini, e da numerosi fedeli che si recavano alla basilica di San Marco per ottenere l'indulgenza concessa da papa Alessandro III.\nLa fiera della Sensa veniva allestita in piazza San Marco otto giorni prima del giorno dell'Ascensione per poi proseguire per i quindici giorni successivi ed era regolarmente visitata dal doge e dai suoi ospiti stranieri. I venditori si disponevano in una struttura di legno ellittica che occupava l'intera piazza, mentre sull'anello esterno erano vendute le merci pi\u00f9 comuni, in quello interno erano esposti oggetti grande valore economico e di notevole pregio artistico. La fiera proseguiva anche nelle ore serali e attirava un gran numero di turisti e commercianti."}
{"id": "1948349", "revid": "1573940", "url": "https://it.wikipedia.org/wiki?curid=1948349", "title": "Distretto di Kanoashi", "text": "Il \u00e8 uno dei distretti della prefettura di Shimane, in Giappone.\nAttualmente fanno parte del distretto i comuni di Tsuwano e Yoshika."}
{"id": "1948351", "revid": "202144", "url": "https://it.wikipedia.org/wiki?curid=1948351", "title": "Animetta", "text": ""}
{"id": "1948353", "revid": "161374", "url": "https://it.wikipedia.org/wiki?curid=1948353", "title": "Asciugatorio", "text": ""}
{"id": "1948355", "revid": "1573940", "url": "https://it.wikipedia.org/wiki?curid=1948355", "title": "Distretto di Nita", "text": "Il \u00e8 uno dei distretti della prefettura di Shimane, in Giappone.\nAttualmente fa parte del distretto solo il comune di Okuizumo."}
{"id": "1948358", "revid": "1305772", "url": "https://it.wikipedia.org/wiki?curid=1948358", "title": "Manutergio", "text": "Il manutergio o anche asciugatoio (in latino \"manutergium\" o \"estersorium\") \u00e8 un oggetto liturgico in uso nelle chiese cattolica e ortodossa. \nDescrizione.\nConsiste in un asciugamani bianco di forma rettangolare, generalmente realizzato in lino.\nLe dimensioni possono variare: in sacrestia o nei locali attigui viene usato un manutergio di grandi dimensioni, in modo da permettere al sacerdote l'abluzione delle mani prima di vestirsi per la celebrazione della Messa; per l'offertorio \u00e8 invece raccomandato un manutergio di dimensioni minori, che non deve essere portato sul calice nel percorso di andata e ritorno dall'altare. Un manutergio pi\u00f9 grande si utilizza invece per l'offerta dei pani consacrati dal vescovo.\nUtilizzo.\nIl manutergio viene utilizzato dal celebrante principale della Messa cattolica per asciugare le mani dopo l'abluzione rituale (\"Lavanda delle mani\") all'Offertorio, nonch\u00e9 prima dell'inizio della liturgia eucaristica. Non va confuso con il purificatorio."}
{"id": "1948362", "revid": "1573940", "url": "https://it.wikipedia.org/wiki?curid=1948362", "title": "Distretto di \u014cchi", "text": "Il \u00e8 uno dei distretti della prefettura di Shimane, in Giappone.\nAttualmente fanno parte del distretto i comuni di Kawamoto, Misato e \u014cnan."}
{"id": "1948363", "revid": "172", "url": "https://it.wikipedia.org/wiki?curid=1948363", "title": "Gruppi sporadici", "text": ""}
{"id": "1948366", "revid": "712828", "url": "https://it.wikipedia.org/wiki?curid=1948366", "title": "Galley Company", "text": ""}
{"id": "1948370", "revid": "56588", "url": "https://it.wikipedia.org/wiki?curid=1948370", "title": "Lidia (regione storica)", "text": ""}
{"id": "1948371", "revid": "287204", "url": "https://it.wikipedia.org/wiki?curid=1948371", "title": "Brocca", "text": "La brocca \u00e8 un recipiente usato per contenere alimenti liquidi, generalmente acqua.\nTradizionalmente caratterizzata da una forma tondeggiante e panciuta, con un beccuccio per versare e sul lato opposto un manico ad ansa per reggerla, pu\u00f2 essere realizzata in terracotta, porcellana, vetro, metallo e plastica; se \u00e8 fatta in argento rientra nella categoria dell'argenteria.\nHa capacit\u00e0 standard, un quarto, mezzo e un litro, raramente maggiori perch\u00e9 se superiore al litro il peso, contenuto pi\u00f9 brocca, diventa difficile da maneggiare. Vi sono brocche con forme tipiche di tradizione, come quelle usate nelle osterie per versare il vino. Le brocche graduate, realizzate in materiale trasparente, riportano una serie di tacche che permettono una misurazione approssimativa del contenuto.\nNel rito latino \u00e8 il vaso metallico (di solito argento) contenente l'acqua per l'abluzione sacerdotale.\nNella ceramica italiana, dal XV secolo al XVII secolo, si produssero vari tipi di brocche, come le \"parure\" policrome faentine e le brocche savonesi del XVIII secolo, le brocche con catino di met\u00e0 Settecento a Capodimonte rappresentanti il naturalismo rococ\u00f2 italico e le celebri brocche fuoriuscite dalle vetrerie di Murano."}
{"id": "1948373", "revid": "1745361", "url": "https://it.wikipedia.org/wiki?curid=1948373", "title": "Libia (regione storica)", "text": ""}
{"id": "1948375", "revid": "7336", "url": "https://it.wikipedia.org/wiki?curid=1948375", "title": "Asperges", "text": ""}
{"id": "1948376", "revid": "109743530", "url": "https://it.wikipedia.org/wiki?curid=1948376", "title": "Distretto di Oki", "text": "Il \u00e8 uno dei distretti della prefettura di Shimane, in Giappone.\nGeografia.\nAttualmente fanno parte del distretto i comuni di Ama, Chibu, Nishinoshima e Okinoshima (formata dalla fusione di Fuse, Goka, Saigo e Tsuma, avvenuta nel 2004).\nIl distretto comprende le isole Oki, storicamente chiamate provincia Oki."}
{"id": "1948378", "revid": "287204", "url": "https://it.wikipedia.org/wiki?curid=1948378", "title": "Wali l-ahd", "text": ""}
{"id": "1948382", "revid": "1573940", "url": "https://it.wikipedia.org/wiki?curid=1948382", "title": "Distretto di Yatsuka", "text": "Il era uno dei distretti della prefettura di Shimane, in Giappone.\nPrima della soppressione, ne faceva parte solo la cittadina di Higashiizumo. Il 1\u00ba agosto 2011, Higashiizumo \u00e8 stata assorbita dalla municipalit\u00e0 di Matsue e, a partire da tale data, il distretto di Yatsuka ha cessato di esistere."}
{"id": "1948383", "revid": "712828", "url": "https://it.wikipedia.org/wiki?curid=1948383", "title": "Guerrieri del Nord", "text": ""}
{"id": "1948384", "revid": "599013", "url": "https://it.wikipedia.org/wiki?curid=1948384", "title": "Mohammed Fellah", "text": "Biografia.\n\u00c8 nato e cresciuto nel quartiere di Oslo Holmlia. I genitori sono di origine marocchina.\nCaratteristiche tecniche.\nFellah \u00e8 un centrocampista brevilineo, mancino, che pu\u00f2 essere schierato anche da trequartista.\nCarriera.\nClub.\nFellah ha debuttato nell'Eliteserien con la maglia del V\u00e5lerenga. Il 10 settembre 2006 ha sostituito infatti Jan-Derek S\u00f8rensen ed ha segnato la rete del definitivo 5-1 sul Fredrikstad. Un infortunio al perone rimediato con la gli ha fatto saltare buona parte del campionato 2007. Una cattiva rimarginazione dello stesso, poi, lo ha tenuto ai margini della squadra anche nella stagione successiva.\nSi \u00e8 ristabilito completamente nel 2009, collezionando 23 presenze e 2 reti in campionato (seppure la maggior parte con ingressi a partita in corso). Il campionato 2010 \u00e8 stato quello in cui s'\u00e8 imposto. Ha giocato infatti 29 delle 30 partite disputate dal V\u00e5lerenga, siglando 4 reti. A gennaio 2013 ha subito un altro infortunio al perone che lo ha costretto a saltare l'inizio della stagione. Il 25 agosto 2013 ha manifestato l'intenzione di lasciare il V\u00e5lerenga, alla ricerca di nuovi stimoli.\nIl 30 agosto 2013, i danesi dell'Esbjerg hanno annunciato l'ingaggio del calciatore, che si \u00e8 legato al nuovo club con un contratto dalla durata triennale. Il 1\u00ba settembre ha debuttato nella Superligaen, sostituendo Mick van Buren nel pareggio casalingo per 1-1 contro il Midtjylland. Nella partita Kairat Almaty-Esbjerg, valida per il secondo turno preliminare dell'UEFA Europa League 2014-2015, ha segnato al 90' la rete dell'1-1.\nIl 31 maggio 2016, il Nordsj\u00e6lland ha comunicato sul proprio sito internet d'aver ingaggiato Fellah, che si sarebbe aggregato al club in vista della stagione successiva.\nIl 30 gennaio 2018 \u00e8 passato all'Odense con la formula del prestito.\nLibero da vincoli contrattuali, in data 31 agosto 2018 \u00e8 stato tesserato dal Sandefjord, tornando pertanto in Norvegia: si \u00e8 legato al nuovo club con un accordo valido sino al termine dell'annata in corso.\nFermo da mesi per un infortunio e libero da vincoli contrattuali, in data 11 settembre 2019 ha fatto ritorno al V\u00e5lerenga, accordandosi fino al termine della stagione in corso.\nNazionale.\nFellah ha giocato per tutte le rappresentative giovanili della Norvegia. \u00d8yvind Nilsen, allenatore della Norvegia Under-17, ha dichiarato che Fellah fosse tra i quattro calciatori pi\u00f9 forte della sua generazione, assieme a Kim Andr\u00e9 Madsen, Per-Egil Flo e Tommy H\u00f8iland.\nHa giocato 5 incontri per la , segnando 4 reti. L'esordio \u00e8 stato datato 3 marzo 2010, quando ha sostituito Magnus Lekven nella sconfitta per 2-1 contro la Svizzera. Il 2 giugno dello stesso anno ha segnato la prima rete, nel successo per 2-1 sulla Finlandia realizzando il provvisorio 2-0. Il 7 settembre ha segnato una doppietta nel successo per 4-1 sulla Slovacchia.\nL'8 gennaio 2013 ha effettuato il suo esordio nella Nazionale maggiore, subentrando a Bj\u00f8rn Helge Riise nella vittoria per 0-1 contro il .\nStatistiche.\nPresenze e reti nei club.\n\"Statistiche aggiornate al 1\u00ba gennaio 2020.\""}
{"id": "1948391", "revid": "125673276", "url": "https://it.wikipedia.org/wiki?curid=1948391", "title": "Pitchshifter", "text": "I Pitchshifter, originariamente conosciuti come Pitch Shifter, sono un gruppo musicale industrial metal britannico proveniente da Nottingham.\nStoria del gruppo.\nLa storia della band pu\u00f2 essere analizzata attraverso due epoche, riflettendo la transizione della band dal nome \"Pitch Shifter\" a \"Pitchshifter\". La band \u00e8 stata formata nel 1989 da Johnny A. Carter (chitarra solista, programming) e Mark Clayden (basso, cori), con Stuart Toolin (chitarra ritmica) e JS Clayden (cori). JS Clayden occup\u00f2 subito il posto di cantante e co-programmatore con l'EP \"Submit\" nel 1992.\n'Pitch Shifter' (1991-1996).\nNel loro primo periodo, hanno contribuito ad espandere i confini dell'industrial metal britannico, con la riproduzione di uno stile fortemente influenzato dalla musica dei Godflesh (anche se pi\u00f9 lineare e con meno dinamica), che hanno definito \"Death Industrial\"; fondendo riff di chitarra molto pesanti (con accordature ribassate) con drum machine, campionamenti e uno stile vocale \"death\". I loro lavori, di questo periodo sono stati riconosciuti da parte dei membri dei Fear Factory, Neurosis e Killing Joke per la sua pura intensit\u00e0 .\nIl loro secondo album, a met\u00e0 tra Ministry e Scorn, era uno spaccato industriale di Birmingham.\nPi\u00f9 tardi sperimentarono varie tecniche innovative della musica elettronica, con campionamenti ed elementi di hip hop, contribuendo alla creazione di un industrial metal molto influente con i loro album \"Desensitized\" e \"Infotainment ?\", che li istituiscono come una delle pi\u00f9 rispettate band nell'underground britannico. Il suono di questo periodo pu\u00f2 essere visto come il ponte tra le loro precedenti album come \"Industrial\" e \"Submit\", e il successivo cambio dell'epoca 'Pitchshifter'.\n'Pitchshifter' (1998-oggi).\nNella seconda era, la band ha cambiato in maniera significativa il proprio sound, suonando una fusione di rock, metal e musica dance, con JS Clayden che cambia il proprio stile vocale da quello pi\u00f9 'rumoroso' della prima era in uno che \u00e8 ora considerato come 'Voce Pitchshifter'. Questo loro nuovo sound, che fonde elementi di rock, metal, drum and bass, trip hop, techno e altro, \u00e8 chiaramente udibile nell'album \"www.pitchshifter.com\", che \u00e8 generalmente considerato come il loro sforzo di conquista. Le tracce selezionate da questo album sono state inserite nelle colonne sonore per i videogame Test Drive 5 e Twisted Metal 3.\nIl loro nuovo stile musicale, che \u00e8 diventato ormai il marchio di fabbrica della band, \u00e8 stato ulteriormente sviluppato e perfezionato negli album in studio come \"Deviant\" e \"PSI\", guadagnando un pubblico vasto e fedele (che ancora li segue attraverso la loro 'pausa indeterminata') e influenzando band come ad esempio Lostprophets e Hundred Reasons, che hanno anche supportato la band in numerosi tour.\nI fan del loro primo periodo sono stati pi\u00f9 polarizzati dal cambiamento della direzione musicale dei Pitchshifter; alcuni hanno accettato il 'nuovo stile' come logica progressione del sound della band, altri, i cosiddetti detrattori, hanno ritenuto essere il nuovo stile troppo 'radio friendly' e/o musicalmente superficiale, carente delle atmosfere profonde, biliari ed esoteriche presenti invece nei vecchi album. Va rilevato, tuttavia, che il frontman JS Clayden ha pi\u00f9 volte dichiarato che non adora i vecchi album e che ritiene di aver fatto tutto quello che potevano con stile, per cui \u00e8 improbabile che non avrebbero mai pi\u00f9 pubblicato materiale tipico del suono dell'epoca \"Pitch Shifter\" in ogni caso.\nI Pitchshifter si sono amichevolmente sciolti dopo il tour nei club \"Farewell for now\" nel Regno Unito nel 2003, ma sono riuniti di volta in volta per casuali apparizioni nel Regno Unito ai festival (Bulldog Bash) e presso sedi di grandi dimensioni come il London Astoria E il Nottingham Rock City. Gli ultimi concerti della reunion durante il tour \"Back From the Dead\" nel 2006 hanno visto la band distribuire gratuitamente a tutti i partecipanti copie del CD di \"None for All and All for One\", contenente due nuove canzoni dal vivo, alimentando le voci che i Pitchshifter continuassero a scrivere segretamente nuovo materiale in studio durante la loro auto-imposta pausa (anche se queste voci non sono mai state confermate dal frontman JS Clayden).\nAttraverso vari cambiamenti di formazione e due incarnazioni, la band ha pubblicato otto album in studio e numerosi singoli ed EP. Hanno collaborato in studio con: Jello Biafra (cantante di Dead Kennedys), John Stanier (batterista degli Helmet), Dave Jerden (produttore degli Alice in Chains, The Offspring) e Machine (produttore/remixer di White Zombie, Lostprophets). I Pitchshifter hanno anche remixato altre band, ad esempio Stereophonics e Pigface, e hanno commissionato il remix di Therapy?, Biohazard, Luke Vibert e Fuzz Townshend tra l'altro.\nNel corso della loro carriera, i Pitchshifter hanno suonato live in venticinque paesi, con band del calibro di Metallica, Black Sabbath, Iggy Pop, Fear Factory, The Offspring, Bad Religion, Deftones, Quicksand, Junkie XL, Fugazi, Incubus, Ministry, Staind, Pantera e molti altri. La band ha anche partecipato a numerosi festival in tutto il mondo, come ad esempio Ozzfest, Warped Tour, Reading Festival, Livid, Big Day Out, Dynamo Open Air e Phoenix Festival.\nAltri progetti.\nMark JS Clayden entrambi gestiscono ora la propria etichetta, la PSI Records, che ha visto l'erogazione del primo DVD dei Pitchshifter e pi\u00f9 di recente, l'album di debutto dei \"This Is Menace\" formato dai membri dei Pitchshifter e da una serie di altri musicisti, tra cui Casey Chaos da Amen, Matt Davies dei Funeral for a Friend e Jeffrey Walker dei Carcass.\nL'ex chitarrista dei Pitchshifter, Jim Davies, ha continuato a suonare con il gruppo hard dance britannico The Prodigy prima di annunciare recentemente la sua decisione di lasciare la band. Ha anche lavorato con la band di Keith Flint Flint, la band di DJ Hyper Hyper, e ora leader della band Victory Pill, con il batterista live dei Prodigy Kieron Pepper e con contributi da parte del batterista dei Pitchshifter Jason Bowld."}
{"id": "1948400", "revid": "1106276", "url": "https://it.wikipedia.org/wiki?curid=1948400", "title": "Secchiello", "text": ""}
{"id": "1948402", "revid": "2208340", "url": "https://it.wikipedia.org/wiki?curid=1948402", "title": "Torcia", "text": "La torcia \u00e8 uno strumento usato per illuminare, composta da funi ritorte o da un bastone con un ammasso di fibre avvolte ad un'estremit\u00e0, impregnate di materiale infiammabile come resina, bitume o cera.\nUtilizzo del termine.\nPossono essere chiamate torce anche le candele di grandi dimensioni utilizzate dai ministranti durante le processioni, oppure le grandi torri che gli impianti petrolchimici o le industrie che manipolano prodotti chimici possiedono frequentemente per l'invio di materiale che costituisce un pericolo immediato e viene sottoposto a combustione ad alta quota. Queste torce non hanno finalit\u00e0 di illuminazione ed, al contrario, quest'ultimo \u00e8 un effetto indesiderato.\nEvoluzione.\nL'evoluzione della torcia finora descritta \u00e8 rappresentata dalla torcia elettrica. Si pu\u00f2 definire un'evoluzione della torcia elettrica anche l'utilizzo attuale sugli smartphone del flash."}
{"id": "1948411", "revid": "104265", "url": "https://it.wikipedia.org/wiki?curid=1948411", "title": "Veletta", "text": "La veletta \u00e8 un accessorio di abbigliamento femminile che correda un cappello. Consiste in una striscia di rete leggera, molto trasparente (con i rombi larghi 3\u20136\u00a0mm) che viene fissata provvisoriamente su un cappellino, con un nodo o uno spillone, in modo che ricada davanti al volto.\nFece la sua apparizione nel corso del XIX secolo, ebbe la maggior diffusione sul termine del secolo fino agli anni '20, per scomparire dopo la seconda guerra mondiale (anche se, in nord Europa, ha ancora una qualche diffusione). Indossata dalle signore eleganti durante la \"Belle \u00e9poque\", pass\u00f2 ad essere segno di lutto nella versione nera, forse l'unico contesto in cui, in Italia, la si pu\u00f2 ancora vedere oggi."}
{"id": "1948418", "revid": "6923", "url": "https://it.wikipedia.org/wiki?curid=1948418", "title": "Casa de les Punxes", "text": "La Casa de les Punxes, o Casa Terrades, \u00e8 un edificio progettato dall'architetto modernista Josep Puig i Cadafalch, che si trova sull'Avinguda Diagonal di Barcellona.\nLa casa fu costruita nel 1905 su incarico delle sorelle Terrades, che desideravano unire tre immobili di propriet\u00e0. Puig i Cadafalch progett\u00f2 un edificio d'aspetto medievale, con elementi che rimandano al gotico europeo. Una delle caratteristiche dell'edificio sono le sei torri, sormontate da guglie di forma conica, da cui il nome catalano di \"Casa de les punxes\" (Casa delle punte).\nNel 1975 fu dichiarata Monumento Storico Nazionale e nel 1980 si realizz\u00f2 un completo restauro dell'edificio.\n\u00c8 di propriet\u00e0 privata.\nIl palazzo \u00e8 visitabile dal 2016.\nCollegamenti esterni.\ndal 2016 \u00e8 aperto"}
{"id": "1948424", "revid": "1603714", "url": "https://it.wikipedia.org/wiki?curid=1948424", "title": "Pietro Antonio Zaguri", "text": "Biografia.\nFiglio di Pietro Angelo Zaguri e di Caterina Corner, patrizi veneziani, nacque nel palazzo di famiglia in campo San Maurizio. Nel 1761 spos\u00f2 Lodovica Grimani che gli diede un solo figlio, Pietro, premortogli nel 1795.\n\u00c8 noto anche come autore di un epistolario, fonte cospicua d'informazione su personaggi e fatti della seconda met\u00e0 del '700.\nFu, come molti rappresentanti dell'\u00e9lite culturale veneziana suoi coevi, appassionato di architettura. A lui si deve l'inizio della ricostruzione della Chiesa di San Maurizio nel sestiere di San Marco, ma presto gli subentrarono Giannantonio Selva e Antonio Diedo.\nRestaur\u00f2 una villa cinquecentesca ad Altichiero, alla periferia di Padova, che \u00e8 pervenuta intatta ai giorni nostri.\nNel 1772 ricopr\u00ec la carica di \"avogador de comun\".\nFu uno dei maggiori protettori dell'avventuriero Giacomo Casanova con cui intrattenne una fittissima corrispondenza."}
{"id": "1948429", "revid": "320578", "url": "https://it.wikipedia.org/wiki?curid=1948429", "title": "Cimitero Ebraico (Pisa)", "text": ""}
{"id": "1948437", "revid": "767487", "url": "https://it.wikipedia.org/wiki?curid=1948437", "title": "Kai Havaii", "text": "Biografia.\nKai Havaii ha avuto grande successo negli anni ottanta coi suoi Extrabreit, in particolare grazie alle canzoni \"Hurra, Hurra, die Schule Brennt\" e \"Duo Infernal\", quest'ultima eseguita insieme a Marianne Rosenberg. Successivamente gli Extrabreit hanno duettato con Hildegard Knef e con Harald Juhnke.\nArtista a tutto tondo, Kai Havaii ha svolto anche attivit\u00e0 cinematografica: insieme ai membri della sua band, ha affiancato i colleghi Markus e Nena nel film \"Gib Gas - Ich Will Spass!\", divenuto un manifesto della Neue Deutsche Welle. Inoltre ha convinto critica e lettori come autore di fumetti (avendo a modello Gary Larson) e del romanzo \"Hart Wie Marmelade\" .\nVita privata.\nKai Havaii \u00e8 stato sposato nel lustro 1988-1993 con la fotografa statunitense Stefani Kong (autrice di alcuni scatti raffiguranti la band): per tutto il tempo del matrimonio ha fatto la spola tra Los Angeles e Colonia. A quel tempo era un eroinomane ed \u00e8 stato per questo pi\u00f9 volte arrestato, fino alla disintossicazione totale nel 1991. Nel 1993, subito dopo aver divorziato, si \u00e8 trasferito a Berlino; dal 2000 vive ad Amburgo. Nel 2016 \u00e8 convolato a nuove nozze, questa volta con una connazionale, Maren Grossmann, sua compagna gi\u00e0 da molti anni: la cerimonia \u00e8 stata officiata a Edimburgo. Non ha figli."}
{"id": "1948448", "revid": "1958029", "url": "https://it.wikipedia.org/wiki?curid=1948448", "title": "Terza Divisione 1928-1929", "text": "La Terza Divisione 1928-1929 fu l'insieme dei tornei regionali di quell'edizione del campionato italiano di calcio, l\u2019unico in capo ai Direttori Regionali. Le finali per la promozione in Seconda Divisione erano invece gestite dal Direttorio Divisioni Inferiori Nord, per le sole squadre del Centro-Nord. Il suo fine era quello di permettere a tutte quante le societ\u00e0 affiliate alla FIGC e non ammesse a partecipare alle divisioni superiori, di poter competere per la promozione in Seconda Divisione 1929-1930.\nIn ciascuna regione potevano essere presenti uno o pi\u00f9 gironi a seconda della numerosit\u00e0 delle squadre iscritte, in Abruzzo e in Sicilia addirittura fu deciso di non sostenere un campionato, poich\u00e9 delle poche squadre affiliate la maggior parte risultavano gi\u00e0 iscritte a divisioni superiori.\nL'instabilit\u00e0 delle societ\u00e0, che facilmente si scioglievano o per scelte economiche rinunciavano a sostenere un intero campionato, dette luogo a numerose rinunce e ritiri gi\u00e0 durante la stagione e alla fine di questo ad una revisione delle promozioni. Numerose squadre furono inoltre elevate d'ufficio dal presidente federale Leandro Arpinati, sulla base di considerazioni economiche e geografiche.\nCampionati.\nQuesti campionati erano tutti coordinati nel sistema del Direttorio Divisioni Inferiori Nord. Al Sud vi erano invece una serie di campionati indipendenti fra loro.\nVeneto.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nLiguria.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone finale.\nLegenda:\nRegolamento:\nTrentino.\nGirone A.\nClassifica finale.\nLegenda:\nRegolamento:\nNote:\nGirone B.\nClassifica finale.\nLegenda:\nRegolamento:\nVenezia Giulia.\nNota: complice la provvisoria creazione di un settimo girone in Seconda, a vantaggio delle terre redente la Venezia Giulia poteva portare un club direttamente alla promozione senza passare dalle finali DDIN. Complice la generale rinuncia, questa possibilit\u00e0 passer\u00e0 alla Venezia Tridentina.\nClassifica finale.\nLegenda:\nRegolamento:\nEmilia.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nNote:\nToscana.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone finale.\nLegenda:\nRegolamento:\nFinali del Direttorio Divisioni Inferiori Nord.\nCome negli anni precedenti, nonostante il regolamento prevedesse la promozione dei vincitori dei gironi finali, gli allargamenti delle categorie superiori comportarono l\u2019annullamento del tutto con l\u2019ascesa offerta a chiunque.\nGirone A.\nLegenda:\nRegolamento:\nGirone B.\nLegenda:\nRegolamento:\nGirone C.\nLegenda:\nRegolamento:\nGirone D.\nLegenda:\nRegolamento:\nGirone E.\nLegenda:\nRegolamento:\nGirone F.\nLegenda:\nRegolamento:\nMarche.\nClassifica finale.\nLegenda:\nRegolamento:\nLazio.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone finale.\nLegenda:\nRegolamento:\nCampania.\nClassifica finale.\nLegenda:\nRegolamento:\nPuglia.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone finale.\nLegenda:\nRegolamento:\nCalabria.\nGirone cosentino.\nClassifica finale.\nLegenda:\nRegolamento:\nGirone catanzarese.\nClassifica finale.\nLegenda:\nRegolamento:\nGirone reggino.\nClassifica finale.\nLegenda:\nRegolamento:\nSardegna.\nClassifica finale.\nLegenda:\nRegolamento:\nCirenaica.\nClassifica finale.\nLegenda:\nRegolamento:\nNote.\nImportante: sull'\"Annuario Italiano del Giuoco del Calcio\", da cui sono state tratte queste classifiche, non erano evidenziati in nessuna classifica i punti di penalizzazione. Ed \u00e8 per questo motivo che i totali dei punti di molte classifiche sono incongruenti con il numero delle partite disputate. Sono pochi i punti di penalizzazione che troverete evidenziati in questa pagina e che sono desumibili solo dalle cronache pubblicate su giornali sportivi e locali."}
{"id": "1948449", "revid": "113369721", "url": "https://it.wikipedia.org/wiki?curid=1948449", "title": "Sala al Barro", "text": "Sala al Barro (\"S\u00e0la al B\u00e0rr\" in dialetto brianzolo, e semplicemente Sala fino al 1863) \u00e8 una frazione del comune di Galbiate in provincia di Lecco.\nGeografia fisica.\nPosta sulle pendici occidentali del monte Barro, sulla riva del lago di Annone, mediamente a 242 metri s.l.m., i nuovi quartieri del Selvetto e Mar\u00e9 sono a 310 metri. \u00c8 attraversata dal torrente Cologna che scende dal monte Barro, totalmente coperto nel centro del paese, e sfocia nel lago di Annone. \u00c8 separata dal lago dalla Strada Provinciale 342b.\nA Sala al Barro vi \u00e8 una stazione ferroviaria servita dalle linee Como-Lecco e Monza-Molteno-Lecco.\nStoria.\nIl suo nome viene dal longobardo (Sala) a cui fu aggiunto il nome della montagna ai cui piedi il paese \u00e8 ubicato, (monte Barro), per distinguerla dalla vicina Sala, frazione di Calolziocorte.\nNel medioevo fu un villaggio alle dipendenze di Civate, per poi divenire comune autonomo nel territorio di Monte di Brianza. Appartenente alle pieve di Garlate era retto da un Sindaco e da un Deputato eletti ogni tre anni (fino alla riforma asburgica del 1753). Antico comune del Milanese, nel 1751 fu registrato come un villaggio di 304 abitanti, e nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798. Portato definitivamente sotto Como nel 1801, alla proclamazione del Regno d'Italia nel 1805 risultava avere 359 abitanti. Nel 1809 il municipio fu soppresso su risultanza di un regio decreto di Napoleone che lo annesse per la prima volta a Galbiate, ma il Comune di Sala fu tuttavia ripristinato con il ritorno degli austriaci. Nel 1853 risult\u00f2 essere popolato da 439 anime, salite a 443 nel 1871. Nel 1921 si registrarono 683 residenti. Fu il regime fascista a decidere nel 1927 di sopprimere definitivamente il comune, unendolo nuovamente a Galbiate seguendo il precedente modello napoleonico il 29 dicembre con la legge n\u00b02676."}
{"id": "1948451", "revid": "436907", "url": "https://it.wikipedia.org/wiki?curid=1948451", "title": "Beautiful (Snoop Dogg)", "text": "Beautiful \u00e8 un singolo del 2003 di Snoop Dogg, estratto dall'album \"Paid tha Cost to Be da Bo$$\". La canzone figura la collaborazione di Pharrell, ed \u00e8 stata prodotta dai The Neptunes. Il singolo ha ottenuto un notevole successo negli Stati Uniti (posizione numero sei della \"Billboard Hot 100\"), in Australia e Nuova Zelanda ed in diversi paesi in Europa.\nIl singolo ha vinto un grammy award come \"migliore produzione dell'anno\" (premio andato ai Neptunes), oltre ad essere stato nominato anche nelle categorie \"migliore collaborazione rap\" e \"miglior compositore rap\".\nIl video.\nDiretto da Chris Robinson e prodotto da Renata Chuquer, il video di \"Beautiful\" \u00e8 stato girato a Rio de Janeiro. Pi\u00f9 precisamente la prima parte del video \u00e8 ambientata a Escadaria Selar\u00f3n, la seconda a Parque Lage, e la terza a Copacabana. Al video partecipa la modella Luciana Malavasi, nel ruolo dell'interesse sentimentale di Snoop Dogg"}
{"id": "1948467", "revid": "773636", "url": "https://it.wikipedia.org/wiki?curid=1948467", "title": "Sar-e Pol", "text": ""}
{"id": "1948477", "revid": "121033522", "url": "https://it.wikipedia.org/wiki?curid=1948477", "title": "N.W.A. and the Posse", "text": "N.W.A. and the Posse \u00e8 una raccolta degli N.W.A, pubblicata il 6 novembre 1987."}
{"id": "1948485", "revid": "18555966", "url": "https://it.wikipedia.org/wiki?curid=1948485", "title": "Neretum", "text": ""}
{"id": "1948488", "revid": "18555981", "url": "https://it.wikipedia.org/wiki?curid=1948488", "title": "Idruntum", "text": ""}
{"id": "1948490", "revid": "339392", "url": "https://it.wikipedia.org/wiki?curid=1948490", "title": "Condor APC", "text": ""}
{"id": "1948491", "revid": "339392", "url": "https://it.wikipedia.org/wiki?curid=1948491", "title": "Castra Minervae", "text": ""}
{"id": "1948499", "revid": "289247", "url": "https://it.wikipedia.org/wiki?curid=1948499", "title": "Saxon (APC)", "text": ""}
{"id": "1948500", "revid": "267099", "url": "https://it.wikipedia.org/wiki?curid=1948500", "title": "Saxon (trasporto fanteria)", "text": ""}
{"id": "1948514", "revid": "158286", "url": "https://it.wikipedia.org/wiki?curid=1948514", "title": "Morbo di Gehrig", "text": ""}
{"id": "1948516", "revid": "729019", "url": "https://it.wikipedia.org/wiki?curid=1948516", "title": "Guerra anglo-spagnola (1727-1729)", "text": "La Guerra anglo-spagnola dal 1727 al 1729 fu l'acme di una crisi dell'intera Europa. Si giunse solo a un relativamente ristretto teatro di guerra fra Inghilterra e Spagna, mentre una guerra europea generalizzata pot\u00e9 essere evitata. Il conflitto rappresent\u00f2 un importante esempio, anche se poco notato, di come guerra e diplomazia potevano integrarsi nel XVIII secolo.\nAntefatti.\nLa Spagna, nella guerra di successione spagnola (1701\u20131714) e in quella successiva della Quadruplice Alleanza (1718\u20131720), aveva perso tutti i suoi possedimenti in Italia a favore dell'Austria, cos\u00ec come la rocca di Gibilterra e l'isola di Minorca a favore dell'Inghilterra. Alla fine dell'ultimo conflitto il paese era piuttosto isolato in politica estera e l'inimicizia contro questi due paesi impront\u00f2 la politica di Filippo V di Spagna. Emersero ancora contrasti politici con l'Inghilterra nella zona caraibica.\nL'imperatore Carlo VI aveva utilizzato l'occupazione dei Paesi Bassi austriaci per istituire una Compagnia commerciale d'oltremare. Questa Compagnia di Ostenda operava dal 1719 in concorrenza con le grandi potenze navali che per questo vedevano pregiudicati i loro interessi economici. Gi\u00e0 nel 1724 si giunse a un congresso europeo a Cambrai per chiedere, senza successo, lo scioglimento della Compagnia di Ostenda. In quell'occasione fu rimesso in discussione l'esito del trattato dell'Aia che assegnava al figlio pi\u00f9 anziano di Filippo V il Granducato di Toscana e il Ducato di Parma e Piacenza. Su questo sia l'Austria sia la Spagna si trovarono in disaccordo con le potenze marinare.\nIl 30 aprile 1725 fu firmata la pace di Vienna fra Spagna e Austria con la quale entrambi gli stati ricomposero le loro liti e si confermarono il reciproco appoggio. La Spagna riconobbe, prima grande nazione in Europa, la Prammatica Sanzione del 1713 e la Compagnia di Ostenda. In un accordo supplementare segreto al trattato di pace l'imperatore Carlo VI promise in cambio l'appoggio alla Spagna nei suoi sforzi di rioccupare Gibilterra e Minorca e in caso di guerra, di inviargli 30.000 soldati.\nQuest'accordo, che secondo il punto di vista dei contemporanei minacciava l'equilibrio dei poteri in Europa, suscit\u00f2 forti reazioni contrarie. Il 3 settembre 1725 l'Inghilterra, principato di Braunschweig-L\u00fcneburg, la Francia e la Prussia (che sperava cos\u00ec di far accettare le sue pretese sulla contea di J\u00fclich-Berg) stipularono un'alleanza detta \"alleanza delle case regnanti\". A questa alleanza dovevano pi\u00f9 tardi aderire anche Olanda, Svezia e Danimarca, che paventavano anch'esse danni economici da una stretta cooperazione austro-spagnola.\nLa crisi.\nNel 1726 la situazione politica gi\u00e0 tesa peggior\u00f2 ed ebbe come conseguenza il riarmo delle potenze coinvolte. Ancora il 5 novembre del 1725 Spagna e Austria avevano rafforzato il loro patto e la promessa di aiuto reciproco in caso di guerra contro la Francia. In questo caso a Carlo VI sarebbero spettati l'Alsazia e le diocesi di Metz, Toul e Verdun, mentre Filippo V contava di occupare il Rossiglione. Furono inoltre prese in considerazione le nozze fra le figlie di Carlo VI e i figli di Filippo V. La prospettata unione fra le due dinastie era tuttavia idonea a disturbare ulteriormente gli equilibri politici europei e condusse alla adozione di contromisure da parte dei componenti dell\"alleanza delle case regnanti\". La situazione peggior\u00f2 ancora, quando anche la Russia il 6 agosto 1726 si un\u00ec all'alleanza austro-spagnola. A essa seguirono ancora la Polonia-Sassonia e la Baviera.\nPiani di guerra erano inizialmente stati approntati da Inghilterra, Francia e Prussia. Truppe prussiane con una brigata dello Hannover avrebbero dovuto irrompere in Slesia, mentre la Francia avrebbe attaccato l'Austria o in Italia o sul confine del Reno. L'inserimento della Russia nell'alleanza austro-spagnola imped\u00ec per\u00f2 l'attuazione dei piani, poich\u00e9 il re di Prussia Federico Guglielmo I si vide impossibilitato a condurre una guerra anche contro Caterina I di Russia. Comunque tutti gli stati coinvolti accelerarono i loro preparativi di guerra. Truppe furono inviate ai confini e gi\u00e0 dall'agosto 1725 le difese di Gibilterra erano state sistemate, sotto la direzione del governatore inglese Richard Kane.\nNel corso del 1726 l'Inghilterra fece salpare tre flotte: una squadra navale incrociava nel Mar Baltico minacciando la Russia, un'altra controllava il Mediterraneo mentre la terza ebbe l'incarico di bloccare il commercio spagnolo nei Caraibi davanti a Portobelo. Cos\u00ec si sperava di mostrare a Filippo V la potenza navale inglese. Come contromisura la Russia invi\u00f2 alcune sue navi nell'Atlantico, che svernarono nel porto spagnolo di San Andrea.\nLe operazioni militari.\nGi\u00e0 nel 1726 Spagna e Inghilterra si trovarono di fatto in guerra. Poich\u00e9 per\u00f2 non si voleva un\"escalation\" del conflitto armato, la squadra navale inglese davanti a Porto Belo aveva ricevuto l'ordine dal ministro Robert Walpole (1676 \u2013 1745) di non attaccare la citt\u00e0 ma solamente di bloccare le navi per impedire i commerci degli spagnoli. Tuttavia nel clima tropicale si svilupparono a bordo delle navi molte malattie, che costarono la vita a migliaia di marinai e soldati, l'ammiraglio comandante la squadra incluso, dopo di che il conflitto nei Caraibi si limit\u00f2 a un'estensione della guerra fra navi commerciali e navi corsare, impiegate da entrambe le parti.\nLa sola grossa operazione militare del conflitto fu l'assedio di Gibilterra.\nLa Spagna non aveva mai accettato la perdita della rocca di Gibilterra (1704) confermata nel 1713 dal Trattato di Utrecht. Era questa l'occasione per riprendersela e Filippo V invi\u00f2 un corpo d'armata di 12.000 soldati (secondo alcuni molti di pi\u00f9, fino a 25.000) che avrebbero dovuto essere comandati dal marchese di Villadrias, il quale gi\u00e0 nel 1704 aveva tentato l'assedio alla citt\u00e0. Ma questi rinunci\u00f2 all'incarico in quanto non credeva che l'assedio sarebbe stato coronato da successo.\nIl suo posto fu preso dal generale Conde de la Torres, che inizi\u00f2 le operazioni sotto la rocca, difesa da circa 1.500 soldati inglesi l'11 febbraio 1727.\nPoich\u00e9 la squadra navale inglese del Mediterraneo poteva tranquillamente mantenere i collegamenti con la fortezza assediata, gli spagnoli non riuscirono a isolare la citt\u00e0. Il presidio della fortezza pot\u00e9 essere rafforzato con 5.000 uomini e i rifornimenti erano garantiti dalla flotta al comando del contrammiraglio Charles Wager, Dopo alcuni mesi, grazie alla mediazione del cardinale francese Fleury (1653 \u2013 1743) si giunse il 31 maggio a Parigi a concludere i preliminari per la pace. Di conseguenza il 12 giugno gli spagnoli sospesero l'assedio. A quella data avevano gi\u00e0 perso la vita circa 300 soldati inglesi e 1.500 spagnoli.\nL'accordo.\nLa conclusione dei preliminari di pace in Parigi terminarono subito dopo le operazioni militari, con l'eccezione della guerra di corsa nei Caraibi. Ci vollero quattro mesi per appianare i contrasti fra tutte le parti in vista di un congresso di pace. Solo il 14 giugno 1728 iniziarono a Soissons le trattative che durarono fino all'anno seguente senza concludersi. Il 3 dicembre di quell'anno comunque la Prussia usc\u00ec dalla \"alleanza delle case regnanti\" con il trattato di Berlino, dopo che l'imperatore Carlo VI gli aveva garantito, in cambio del riconoscimento della Prammatica Sanzione austriaca, l'annessione della contea di J\u00fclich-Berg.\nNel 1729 Carlo VI ritir\u00f2 l'offerta di far maritare le proprie figlie ai figli di Filippo V: il motivo fu che il ministro inglese Walpole aveva dichiarato la disponibilit\u00e0 inglese a riconoscere la Prammatica Sanzione del 1713, mentre gli eventuali matrimoni non avrebbero aggiunto alcun potere agli Asburgo. Poich\u00e9 tuttavia per i Borbone di Spagna questi due matrimoni erano il motivo principale dell'alleanza, senza alcuna consultazione con Vienna uscirono dall'accordo allora stipulato e il 9 novembre 1729 conclusero il trattato di Siviglia con Francia, Paesi Bassi e Inghilterra. Questo trattato cambi\u00f2 nuovamente la distribuzione dei poteri in Europa. La Spagna si impegn\u00f2 ad adoperarsi per lo scioglimento della Compagnia di Ostenda. In cambio le altre potenze garantirono alla Spagna l'insediamento del figlio maggiore del re, don Carlos, nel Ducato di Parma e Piacenza (dopo l'estinzione della dinastia dei principi Farnese), anche eventualmente con un intervento armato.\nGli eventi post-bellici.\nLa Spagna aveva effettivamente riconosciuto la sovranit\u00e0 inglese su Gibilterra con il trattato di Siviglia, ma il conflitto navale oltremare, in specie nei Caraibi, continu\u00f2. Questo condusse infine nel 1739 a una guerra aperta tra Spagna e Inghilterra, che fu chiamata anche Guerra dell'orecchio di Jenkins (1739 \u2013 1742). L'assedio di Gibilterra aveva mostrato la necessit\u00e0 di una riforma dell'esercito spagnolo. Ancora nell'anno 1728 furono istituite in Spagna quattro nuove scuole di artiglieria. Don Carlos poi subentr\u00f2 effettivamente ai Farnese.\nIl 16 marzo 1731 anche Inghilterra e Austria si accordarono. L'imperatore Carlo VI sciolse la Compagnia di Ostenda e l'Inghilterra garant\u00ec l'accettazione della Prammatica Sanzione del 1713. L'Austria dovette riconoscere il rientro della presenza spagnola nei ducati italiani. I differenti interessi tuttavia in breve tempo divennero un'importante causa per l\"escalation\" che porter\u00e0 alla guerra di successione polacca (1733\u00a0\u2013 1738). Si era cos\u00ec ricostituito il \"vecchio sistema\" europeo, con Francia e Spagna da una parte e Inghilterra e Austria dall'altra a sorvegliare il generale equilibrio fra le potenze.\nBibliografia.\nin tedesco:\nin italiano:"}
{"id": "1948517", "revid": "648716", "url": "https://it.wikipedia.org/wiki?curid=1948517", "title": "Sindrome dell'anagen lasso", "text": " \nPer sindrome dell'anagen lasso in campo medico, si intende una malattia autosomica dominante, che riguarda i follicoli piliferi, dove comporta una facile, ed anomala estrazione dei capelli.\nEpidemiologia.\nColpisce prevalentemente in et\u00e0 infantile, senza preferenza di sesso, la sua diffusione \u00e8 rara e la sua scoperta recente.\nEziologia.\nLe cause rimangono sconosciute, molte ipotesi sono state fatte sulle cause, alcune correlate semplicemente all'et\u00e0."}
{"id": "1948524", "revid": "339392", "url": "https://it.wikipedia.org/wiki?curid=1948524", "title": "MT-LB (APC)", "text": ""}
{"id": "1948527", "revid": "2118262", "url": "https://it.wikipedia.org/wiki?curid=1948527", "title": "Becco di Mezzod\u00ec", "text": "Il Becco di Mezzod\u00ec (\"B\u00e8co de Mesod\u00ec\" in ladino) \u00e8 un monte delle Dolomiti Ampezzane nelle Dolomiti, a sud-est di Cortina d'Ampezzo e a ovest di San Vito di Cadore, la cui vetta pi\u00f9 alta si erge per 2.603\u00a0m s.l.m. e fu conquistata per la prima volta il 5 luglio 1872 dall'alpinista W. E. Utterson Kelso e la sua guida alpina, l'ampezzano Santo Siorpaes.\nQuesta montagna chiude, insieme alla Croda da Lago e alle Rocchette, il versante meridionale della Conca ampezzana. \u00c8 un monte piuttosto piccolo, se confrontato ad altri rilievi delle Dolomiti ampezzane, e distinguibile per il suo particolare isolamento dalle altre cime."}
{"id": "1948528", "revid": "196390", "url": "https://it.wikipedia.org/wiki?curid=1948528", "title": "Alopecia androgenica", "text": ""}
{"id": "1948546", "revid": "1543377", "url": "https://it.wikipedia.org/wiki?curid=1948546", "title": "D\u012bm\u012btrios Vikelas", "text": "Ha ricoperto per primo la carica di Presidente del Comitato Olimpico Internazionale dal 1894 al 1896.\nInfanzia.\nVikelas nacque a Ermoupoli, sull'isola di Syra in Grecia. Suo padre era un commerciante, originario di Veria e sua madre Smaragda apparteneva ad una ricca famiglia di commercianti. All'et\u00e0 di sei anni si trasfer\u00ec con la famiglia a Costantinopoli, e dieci anni dopo a Odessa, dove inizi\u00f2 a lavorare per la societ\u00e0 di commercio del padre. Gi\u00e0 da ragazzo mostr\u00f2 i segni del suo potenziale letterario: a 17 anni tradusse \"Esther\", una tragedia di Jean Racine\nA Londra.\nNel 1852 lasci\u00f2 i genitori e si trasfer\u00ec a Londra dagli zii materni, lavorando alla loro societ\u00e0 \"Melas Bros.\" prima come contabile, poi come socio. A Londra si laure\u00f2 allo University College (l'unica universit\u00e0 londinese che permetteva l'iscrizione anche a studenti non anglicani) in botanica, poich\u00e9 era l'unico corso di laurea che prevedeva lezioni serali. Tuttavia non pot\u00e9 esercitare l'attivit\u00e0 di botanico. Divenne molto erudito, pubblic\u00f2 la sua prima raccolta di poesie nel 1862. Acquist\u00f2 definitivamente notoriet\u00e0 nel mondo intellettuale britannico nel 1866, quando contatt\u00f2 letterati e accademici per sensibilizzarli alla causa di Creta, durante la rivolta del 1866-1867.\nNel 1866 spos\u00f2 Kalliope Geralopoulou, giovane sorella della moglie di uno dei suoi zii. In quel periodo strinse una forte amicizia con Charilaos Trikoupis (che successivamente sarebbe divenuto Primo Ministro della Grecia).\nNel 1876, a causa della crisi economica che ebbe inizio nel 1873, e per non perdere i lauti profitti generati, Vikelas e gli zii liquidarono la societ\u00e0. Gli enormi introiti che ne derivarono gli permisero di dedicarsi definitivamente alla letteratura.\nA Parigi.\nNel 1874 la moglie Kalliope, in seguito alla morte del padre, inizi\u00f2 a soffrire di disturbi psichici, tentando anche pi\u00f9 volte il suicidio. La coppia decise perci\u00f2 di viaggiare, per tentare di risolvere il problema. Tuttavia durante il soggiorno a Parigi, in seguito a una nuova crisi, fu formulata la diagnosi di pazzia nei confronti di Kalliope, la quale fu ricoverata per circa otto mesi. Dopo un breve periodo in cui la malattia sembr\u00f2 regredire, i coniugi Vikelas si recarono ad Atene. Dovettero per\u00f2 raggiungere nuovamente Parigi in seguito al riacutizzarsi dei sintomi.\nDurante i suoi soggiorni a Parigi, Vikelas complet\u00f2 la traduzione di Shakespeare in greco: Re Lear, Romeo e Giulietta, Otello, Macbeth e Amleto. Traduzioni che ebbero un ampio successo all'interno della comunit\u00e0 letteraria di Atene. In quegli anni Vikelas scrisse anche la sua principale opera letteraria: \"Loukis Laras\". Nei quindici anni trascorsi a Parigi moltiplic\u00f2 i contatti con gli intellettuali e i circoli letterari della capitale.\nTra il 1877 e il 1882 si rec\u00f2 in Scozia, Svizzera, Spagna e a Costantinopoli. Nel 1889 fu invitato alle nozze di Costantino I di Grecia e Sofia di Prussia. Nel 1893 contribu\u00ec a finanziare la nascita della Chiesa greco-ortodossa di Parigi.\nNel maggio 1894 ricevette la richiesta da parte dell'Associazione Panellenica di Ginnastica di partecipare al Congresso sul dilettantismo organizzato da Pierre de Coubertin, che si sarebbe tenuto nel mese successivo. Dopo una prima esitazione, Vikelas accett\u00f2. Fu proprio nel corso di tale congresso che si decise di far rinascere i Giochi olimpici, organizzandoli ad Atene.\nDal momento che lo statuto del nascente Comitato Olimpico Internazionale prevedeva che la carica di presidente fosse affidata ad un rappresentante della nazione ospitante i Giochi, Vikelas fu eletto primo presidente del CIO.\nIn Grecia.\nIncaricato di organizzare i Giochi della I Olimpiade, Vikelas torn\u00f2 in Grecia nell'autunno 1894. Vi trascorse per\u00f2 solo una dozzina di giorni. Le condizioni della moglie si aggravarono e Vikelas fece ritorno con la massima urgenza a Parigi. Sembra che la moglie Kalliope mor\u00ec proprio in quei giorni.\nDopo i Giochi di Atene si ritir\u00f2 dal CIO: in qualit\u00e0 di presidente fu sostituito da Pierre de Coubertin.\nStabilitosi definitivamente ad Atene, fond\u00f2 nel 1899 la \"Societ\u00e0 per la diffusione di libri utili\" per aiutare il paese a risollevarsi dalla sconfitta nella Guerra Greco-Turca del 1897.\nIl 31 dicembre 1891 ricevette la nomina a Cavaliere della Legion d'onore e nel 1893 la Laurea honoris causa presso l'Universit\u00e0 di St. Andrews in Scozia.\n\u00c8 stato membro (dal 1874) e poi presidente (dal 1894) della \"Associazione per la promozione degli Studi Greci\" in Francia.\nMor\u00ec ad Atene il 20 luglio 1908."}
{"id": "1948551", "revid": "104458", "url": "https://it.wikipedia.org/wiki?curid=1948551", "title": "Demetrius Vikelas", "text": ""}
{"id": "1948554", "revid": "339392", "url": "https://it.wikipedia.org/wiki?curid=1948554", "title": "Loki (I Cavalieri dello zodiaco)", "text": ""}
{"id": "1948555", "revid": "228587", "url": "https://it.wikipedia.org/wiki?curid=1948555", "title": "Mondi Group", "text": "Mondi \u00e8 un gruppo internazionale britannico di imballaggi e carta con circa 26.000 dipendenti e circa 100 siti di produzione in pi\u00f9 di 30 paesi, soprattutto in Europa, Russia, Nord America e Sud Africa. Gli uffici del gruppo si trovano ad Addlestone, Surrey e Vienna, Austria. Mondi \u00e8 completamente integrata in tutta la catena di valore degli imballaggi e della carta - dalla coltivazione del legno e la produzione di pasta di legno e carta (carta da imballaggio e carta fine non patinata), alla conversione della carta da imballaggio in imballaggi ondulati, sacchi industriali, rivestimenti per estrusione e rilascio rivestimento. \u00c8 quotata alla Borsa di Johannesburg e alla Borsa di Londra ed \u00e8 un componente dell'indice FTSE 100.\nStoria.\nMondi ha le sue radici in Sud Africa dove, nel 1967, l'ex proprietario dell'azienda Anglo American plc, costru\u00ec il Merebank Mill a Durban. \nNel 2000 la societ\u00e0 ha aumentato le sue partecipazioni in Neusiedler AG e Frantschach AG, entrambe imprese austriache, rispettivamente al 100% e al 70%. Sempre nel 2000 ha acquisito Cofinec, azienda polacca. Nel 2002 ha aumentato la sua partecipazione nel mulino Syktyvkar nella Repubblica di Komi al 90%. Nel 2004 ha ulteriormente aumentato le sue partecipazioni in Frantschach AG, una delle sue aziende austriache, al 100% e in Celuloza \u015awiecie AG, un'altra azienda polacca, al 71%. \nIl 2 luglio 2007 la societ\u00e0 si \u00e8 separata dalla sua ex societ\u00e0 madre Anglo American plc, diventando una societ\u00e0 a doppia quotazione, con Mondi Limited quotata alla Borsa di Johannesburg e Mondi plc quotata alla Borsa di Londra. \nNel 2012 Mondi ha acquisito Nordenia con lo scopo di estendere la sua attivit\u00e0 di confezionamento di beni di consumo. \nNel maggio 2017, Peter Oswald \u00e8 stato nominato amministratore delegato del gruppo. \nIl 1 \u00b0 aprile 2020, Andrew King \u00e8 succeduto a Peter Oswald come amministratore delegato di Mondi Group. \nOperazioni.\nIl gruppo Mondi \u00e8 organizzato nelle seguenti divisioni: imballaggi in fibra, imballaggi di consumo e carta fine non patinata. Il Gruppo gestisce foreste e cartiere in Russia e Sud Africa e produce anche pasta di cellulosa, carta e film plastici, oltre che imballaggi industriali e di consumo sia in carta che in plastica flessibile.\nSostenibilit\u00e1.\nNel 2014 Mondi e il WWF hanno avviato una partnership per rafforzare la tutela ambientale nel settore degli imballaggi e della carta. Nel 2017 Mondi e il WWF hanno esteso la partnership per altri tre anni fino al 2020 e nel 2018 Mondi si \u00e9 unita al WWF Climate Savers e si\u00a0\u00e9 impegnata a ridurre le emissioni specifiche di gas serra (GHG) legate alla produzione a 0,25 t di CO2e / t entro il 2050. \nL'azienda \u00e8 firmataria e sostenitrice del Global Compact, un'iniziativa delle Nazioni Unite per le imprese impegnate a rispettare principi universalmente accettati nei settori dei diritti umani, del lavoro, dell'ambiente e della lotta alla corruzione. \nVengono applicati parametri standardizzati per monitorare l'impatto ambientale dei processi produttivi. Mondi ha definito la propria responsabilit\u00e0 riguardo alla produzione base UNEP Life Cycle Initiative. \nNel 2020 Mondi ha ricevuto un rating CSR di platino da EcoVadis, essendo stata posizionata tra l'1% delle aziende nel suo settore per misure di sostenibilit\u00e0 in materia di ambiente, lavoro, diritti umani, etica e approvvigionamento sostenibile. "}
{"id": "1948557", "revid": "480553", "url": "https://it.wikipedia.org/wiki?curid=1948557", "title": "L'altra domenica", "text": "L'altra domenica \u00e8 stato un programma televisivo italiano trasmesso dalla Rete 2 (l'odierna Rai 2) dal 28 marzo 1976 fino al 27 maggio 1979 la domenica pomeriggio e ideato e condotto da Renzo Arbore. \u00c8 stata inoltre una delle prime trasmissioni Rai ad essere realizzate a colori gi\u00e0 dal settembre 1976, con l'inizio della seconda edizione, diversi mesi prima dell'avvio ufficiale delle trasmissioni a colori da parte della Rai, che avvenne il 1\u00ba febbraio del 1977.\nStoria.\nLa trasmissione nacque con l'intento di rendere pi\u00f9 dinamica la programmazione sportiva che caratterizzava negli anni settanta la seconda rete Rai, inserendo come cuscinetto, all'interno delle dirette sportive curate da Maurizio Barendson, dei momenti musicali e interviste a personaggi del mondo dello spettacolo realizzate da Gianni Min\u00e0 selezionate dall'archivio Rai. Per realizzare questa nuova trasmissione furono chiamati Ugo Porcelli e Renzo Arbore, alla prima esperienza televisiva dopo il notevole successo di \"Alto gradimento\" che, durante la settimana, visionavano il materiale da trasmettere nei momenti meno salienti della domenica; la scelta di proporre musica fu dello stesso Barendson perch\u00e9 ritenuta pi\u00f9 facilmente \"sfumabile\" in caso di azioni sportive salienti che avrebbero dovuto richiedere la linea; allo stesso modo, quando le azioni di gare automobilistiche, ciclistiche o calcistiche perdevano di interesse, il giornalista lasciava la linea ad Arbore. In questa prima versione, la diretta aveva una durata di oltre quattro ore.\nDopo pochi mesi, tuttavia, ci si rese conto che la parte dedicata allo spettacolo soffriva dell'invadenza del tema sportivo e, dall'edizione successiva, si decise di separare i due segmenti dedicando ad Arbore e Porcelli, a quel punto unici protagonisti dello spettacolo, un programma di settanta minuti, poi aumentati a novanta fino a raggiungere le due ore. Il programma cambi\u00f2 anche formula, dando maggior spazio alla comicit\u00e0 e a personaggi esordienti, molti dei quali provenienti dalle realt\u00e0 televisive locali come Andy Luotto - \"cugino americano\" di Arbore che sapeva dire solo \"buono\" o \"nobbuono\" - Roberto Benigni - che si proponeva come uno strampalato critico cinematografico con manie di persecuzione - Mario Marenco - che realizz\u00f2 una parodia del giornalista Rai Vittorio Orefice facendosi chiamare \"Mister Ramengo\" - e Maurizio Nichetti insieme a Guido Manuli - che realizzarono cartoni animati sotto la firma di GASAD (Gruppi A Sinistra dell'Altra Domenica);, Michael Pergolani inviato da Londra insieme al pittore Galeazzo Nardini autore di servizi sulla musica che ospitarono per primi in Italia band punk rock come Sex Pistols e Ramones. Altri personaggi furono Fabrizio Zampa da Londra, Fran\u00e7oise Rivi\u00e8re da Parigi, Giorgio Bracardi, Patrizia Schisa, Fiorella Gentile, Milly Carlucci, Mimma Nocelli, Silvia Annichiarico, Le Sorelle Bandiera, Otto e Barnelli, Isabella Rossellini da New York .\nConsiderato come un programma innovativo per il panorama televisivo italiano degli anni settanta, fu la prima trasmissione a proporre dei giochi telefonici in diretta televisiva, promuovendo cos\u00ec l'interazione diretta con il pubblico da casa facendo tesoro dell'esperienza gi\u00e0 maturata nella radiofonia: nacquero cos\u00ec dei semplici giochi, come \"Indovina indovinello dove sta la Caramello?\", attraverso i quali si potevano anche vincere delle modeste somme. \nIl programma, grazie anche alle politiche di austerity che portarono la maggior parte degli italiani a rinunciare a uscire di casa nella giornata domenicale, ottenne un notevole successo di pubblico e critica, per merito anche delle innovazioni proposte nella confezione del variet\u00e0, considerato dallo stesso conduttore un esempio di eredit\u00e0 dell'avanspettacolo degli anni trenta. \nAnche l'utilizzo delle telefonate in diretta e di diversi tormentoni, tecniche gi\u00e0 utilizzate da Arbore durante l'esperienza radiofonica, contribu\u00ec ad accrescere la popolarit\u00e0 della trasmissione e a renderla di culto. \nUn'altra motivazione del successo del programma fu, sempre secondo Renzo Arbore, la diretta contrapposizione con il contenitore domenicale trasmesso dalla Rete 1, \"Domenica in\", di Corrado, nato nell'ottobre 1976 e realizzato con un'impronta tradizionalista proprio per fare concorrenza alla trasmissione della seconda rete, andando a sostituire il meno appetibile \"Pomeriggio domenicale\". \nLa coesistenza dei due programmi, infatti, contribuiva a diversificare l'offerta televisiva e aumentava la platea televisiva, attirando anche il pubblico che dalla televisione richiedeva spregiudicatezza comica e satira, fino a quel momento poco presente sul piccolo schermo. Nella primavera del 1979, quando la trasmissione termin\u00f2 il suo ciclo, l'ascolto medio era di quattro milioni di telespettatori.\nSigle.\nLa sigla iniziale era \"All Nite Long\" eseguita dai Ruben &amp; The Jets, mentre quella finale era \"Fatti pi\u00f9 in l\u00e0\", interpretata dalle Sorelle Bandiera. Altra sigla della trasmissione era \"L'altra domenica\", sempre interpretata dalle Sorelle Bandiera.\nControversie.\nNel 1980, a un anno dalla conclusione della trasmissione, il cast fu protagonista del film \"Il pap'occhio\", censurato per molti anni a causa della satira diretta contro papa Giovanni Paolo II, girato per intero nella reggia di Caserta.\n\"L'altro sabato... Di domenica\" (2018).\nIl format viene ripreso nel 2018 con la realizzazione di \"L'altro sabato... Di domenica\", speciale puntata omaggio condotta da Silvia Salemi con la partecipazione di Renzo Arbore, in onda il 17 agosto su Rai Premium."}
{"id": "1948558", "revid": "193446", "url": "https://it.wikipedia.org/wiki?curid=1948558", "title": "Centro Ricerche per le Energie Non Convenzionali - Istituto Eni Donegani", "text": "Il Centro Ricerche per le Energie Non Convenzionali - Istituto Eni Donegani \u00e8 un centro di ricerche chimiche italiano; la storia di questo centro \u00e8 strettamente legata alla storia dell'insediamento chimico a Novara.\nDa oltre settanta anni l'Istituto Donegani \u00e8 impegnato nella ricerca e sviluppo di tecnologie innovative in diversi campi della chimica (catalisi, polimeri, chimica fine), facendo leva su competenze estese dalla modellazione molecolare, alle sintesi chimiche organiche e inorganiche, alla catalisi omogenea ed eterogenea, alla produzione di nuovi polimeri e alle tecnologie per la loro caratterizzazione. Dal 2007 l'Istituto Donegani, \u00e8 divenuto il Centro di ricerca del gruppo Eni per lo sviluppo di tecnologie nel campo delle fonti di energia non convenzionali.\nStoria.\nLe origini negli anni venti.\nLa Societ\u00e0 Elettrochimica Novarese nasce nel maggio 1921, grazie all'iniziativa di Giacomo Fauser e Guido Donegani e, subito dopo (inizio 1922), viene realizzato il primo laboratorio di ricerca all'interno dello stesso stabilimento. Nel novembre 1934 \u00e8 inaugurato in un nuovo edificio, esterno all'azienda, il \"Laboratorio di Ricerche di Chimica Inorganica\". La massiccia struttura tutt'oggi esistente, \u00e8 un significativo esempio di archeologia industriale. Nel luglio 1941 nasce infine l'Istituto di Chimica (intitolato in seguito a Guido Donegani), l'espressione pi\u00f9 significativa del credo \"ricerca e innovazione\" condiviso da Fauser e Donegani. Anche durante la seconda guerra mondiale, Fauser continu\u00f2 le sue ricerche sull'idrogenazione dei combustibili (scarseggianti in periodo bellico), mentre altri studiosi si indirizzarono verso nuovi processi farmaceutici, verso la creazione di nuovi coloranti, pigmenti, nuove leghe e l'adattamento del processo DuPont sul nylon, di cui la Montecatini aveva comprato i brevetti dall'azienda statunitense. Questi studi porteranno poi allo sviluppo della produzione del nylon e al grande successo di questo materiale, prodotto nel dopoguerra negli stabilimenti Rhodiatoce (Montecatini) di Pallanza.\nA Novara nel 1934.\nIl 26 maggio 1921 l'ingegner Donegani, presidente della Montecatini, si reca a Novara su segnalazione dal senatore Ettore Conti di Verampio per incontrare il giovane inventore novarese Giacomo Fauser. Alle \"Fonderie Fauser\" si informa su tutti i dati pratici, esamina la torretta sperimentale, calcola il costo eventuale di un quintale di solfato d'ammonio ricavato con quel procedimento e decide. Il 31 maggio 1921 nasce la Societ\u00e0 Elettrochimica Novarese, con sede a Milano e stabilimento a Novara.\nNello stabilimento si allestisce un'unit\u00e0 semi-industriale a ciclo continuo, con produzione prevista di circa 100\u00a0kg di ammoniaca al giorno.\nIl 13 novembre 1934 si inaugura a Novara il Laboratorio di Ricerca di Chimica Inorganica, moderno centro attrezzato dalla Montecatini e diretto dagli ingegneri Dino Maveri e Gerlando Marullo. Fauser vi opera in autonomia nei suoi settori tradizionali ma con l'incarico di supervisionare anche le ricerche in nuovi settori.\nNel 1935 Fauser comincia ad interessarsi alla nascente petrolchimica italiana e l'anno successivo convince il regime a fondare l'A.N.I.C. (Azienda Nazionale Idrogenazione Combustibili), costituita al 50% dalla Montecatini e al 50% dallo Stato, per la produzione di benzina e lubrificanti tramite l'idrogenazione sotto pressione degli scadenti petroli asfaltici albanesi.\nLa sede \u00e8 a Milano, il laboratorio a Novara, presso quello di Ricerca per la Chimica Inorganica, e Fauser \u00e8 il responsabile della ricerca. Dai nuovi studi nascono nel 1938 le raffinerie petrolifere A.N.I.C. di Bari e Livorno.\nDurante la guerra.\nNel 1941 a Novara entra in funzione, in sordina a causa della guerra, un nuovo Istituto, contiguo al centro di ricerche A.N.I.C. Lo fa costruire Donegani, sempre pi\u00f9 convinto assertore della necessit\u00e0 della ricerca come strumento primario per competere con i colossi chimici mondiali. Alla morte di Donegani, nel 1947, l'Istituto ne assumer\u00e0 il nome ed \u00e8 all'Istituto Guido Donegani che Fauser rester\u00e0 a lavorare per il resto della sua vita.\nLe scoperte del dopoguerra.\nNel 1954, dalla collaborazione fra Politecnico di Milano e Montecatini nasce il polipropilene isotattico (commercializzato con il nome di moplen), ad opera di Giulio Natta \u2013 premio Nobel per la chimica.\nTra 1945 e 1971 Fauser porta a compimento il maggior numero delle sue realizzazioni industriali, 365 impianti sparsi tra l'Italia e altri 31 Paesi del mondo, riceve prestigiosi riconoscimenti e mette a punto gli originali procedimenti per la produzione dell'etilene e dell'acetilene, basilari nella petrolchimica.\nGli anni sessanta e l'ingresso nella Montedison.\nDopo il conflitto mondiale, le attivit\u00e0 di ricerca del laboratorio continuarono grazie soprattutto alla fama di Fauser, che invent\u00f2 la produzione di idrogeno per gassificazione della nafta e dal metano, la produzione di acetilene per cracking da metano e da gasolio, e minimizz\u00f2 i costi di sintesi di ammoniaca e urea. Altro importante ambito di ricerca fu quello dei catalizzatori per processi chimici e petrolchimici, settore che verr\u00e0 poi separato dall'istituto per formare una societ\u00e0 autonoma. In concomitanza con le scoperte di Giulio Natta nel settore dei polimeri nell'istituto Donegani ci si indirizz\u00f2 verso lo sviluppo di polimerizzazioni di olefine e poliolefine per elastomeri, poliuretani e polivinileteri. Nel 1966, con la fusione tra Montecatini ed Edison, nacque la nuova societ\u00e0 Montecatini Edison S.p.A. (abbreviata nel 1969 in Montedison), nella quale l'istituto entr\u00f2 a far parte.\nGli anni settanta e ottanta.\nNonostante la crisi che colp\u00ec il settore della chimica industriale italiana e, in modo particolare il gruppo Montedison, l'istituto prosegu\u00ec nella sua opera di ricerca nei settori della farmaceutica, dell'agricoltura (sviluppo di nuovi insetticidi), in molti altri campi legati al mondo chimico ed anche nello sviluppo dei semiconduttori, collaborando con Smiel.\nIl conferimento a Enimont.\nNel 1988 la Montedison conferir\u00e0 l'istituto alla neonata societ\u00e0 Enimont, nata da \"joint-venture\" tra ENI e Montedison. Durante il periodo Enimont, l'istituto prese il nome di \"Centro di Ricerca Corporate\" e inizi\u00f2 nuove ricerche sempre in ambiti altamente tecnologici. In seguito per\u00f2 allo scandalo e al fallimento del progetto di Enimont, con l'acquisto di tutta la joint venture da parte di ENI, nel 1991, le attivit\u00e0 saranno interamente sotto il controllo dell'EniChem, che ripristin\u00f2 la vecchia denominazione dell'istituto.\nIl periodo ENI.\nFino al 2002 l'istituto fu parte integrante dell'EniChem (settore ricerche) quando, causa una riorganizzazione del gruppo ENI, molte attivit\u00e0 vennero trasferite alla nuova societ\u00e0 Polimeri Europa (sempre dell'ENI), tra cui anche l'Istituto Donegani. Nel 2003 emerse che Polimeri Europa non aveva temi di ricerca tali da coinvolgere l'intero centro di ricerche. La capogruppo ENI venne quindi maggiormente coinvolta nella gestione dell'istituto che, nel 2006, fu inglobato in EniTecnologie, societ\u00e0 di ricerca del gruppo ENI, divenendo un centro di ricerca nel settore del petrolio e del gas.\nDal 2007 passa sotto il controllo di ENI Corporate, col nuovo nome di \"Centro Ricerche per le Energie non Convenzionali - Istituto ENI Donegani\", spostando gran parte delle risorse su progetti di sviluppo di celle solari fotovoltaiche costituite da materiali organici, celle solari ibride, fotoproduzione di idrogeno, biocarburanti e tecnologie per la protezione dell'ambiente.\nPrincipali progetti di ricerca in corso.\nLe attivit\u00e0 del Centro sono orientate sul programma di ricerca Along with Petroleum, lanciato da ENI nel 2007 e volto a conseguire breakthrough tecnologici nell'utilizzo dell'energia solare e delle biomasse \u2013 che Eni ritiene essere le fonti rinnovabili con maggiori potenzialit\u00e0 di utilizzo sostenibile \u2013 dal punto di vista ambientale e economico \u2013 su larga scala.\nIl Centro \u00e8 anche attivo nello sviluppo di tecnologie innovative funzionali alle bonifiche ambientali ed allo smaltimento e valorizzazione dei rifiuti.\nL'Istituto ha stipulato con il MIT di Boston un accordo per la ricerca energetica \"Solar Frontiers Research Program\", per sviluppare tecnologie solari: questo progetto \u00e8 incentrato su sei aree: nanotecnologie e energia solare; concentratori solari luminescenti; energia solare e approcci biomimetici; fotosintesi artificiale; nuovi materiali per l'energia; nuovo approccio al solare a concentrazione.\nLe attivit\u00e0 del Centro relative alle tematiche ambientali riguardano lo sviluppo di tecnologie per la protezione ambientale e riqualificazione di terreni inquinati, il trattamento di acque, il recupero di sversamenti di petrolio in mare e il monitoraggio ambientale.\nNel campo della produzione e valorizzazione energetica delle biomasse le attivit\u00e0 sono focalizzate sulla conversione di biomasse non edibili in biocombustibili via sintesi di Fischer-Tropsch, l'impiego di microrganismi (lieviti, funghi, batteri e microalghe) per la produzione di biocarburanti, utilizzando anche biomasse ligno-cellulosiche di scarto o la componente organica dei rifiuti solidi, l'individuazione di nuove colture da dedicare esclusivamente a uso energetico.\nProduzione scientifica.\nDalle origini ad oggi il centro Ricerche \u00e8 stato sempre caratterizzato da una elevata produzione scientifica: ha realizzato oltre 1300 brevetti in Italia e circa 6000 a livello mondiale. Il livello si \u00e8 mantenuto elevato anche negli ultimi anni: dal 2007 il centro ha prodotto pi\u00f9 di 200 invenzioni proprietarie coperte da pi\u00f9 di 500 brevetti in Italia e nel mondo e oltre 850 articoli pubblicati su riviste scientifiche presentando numerosi contributi a congressi scientifici internazionali."}
{"id": "1948561", "revid": "104458", "url": "https://it.wikipedia.org/wiki?curid=1948561", "title": "Demetrios Vikelas", "text": ""}
{"id": "1948565", "revid": "289247", "url": "https://it.wikipedia.org/wiki?curid=1948565", "title": "Cattedrale di Notre Dame (Parigi)", "text": ""}
{"id": "1948577", "revid": "729019", "url": "https://it.wikipedia.org/wiki?curid=1948577", "title": "Abbondio (azienda)", "text": "Abbondio \u00e8 un marchio di bibite gassate dell'azienda Eurofood s.p.a.\nInformazioni generali.\nFondata da Angelo Abbondio nel 1889, La \"Premiata Fabbrica Bibite Gassate\" \u00e8 stata una delle prime ditte di bibite italiane. L'azienda tortonese nacque come ditta produttrice di gassosa, che \u00e8 stata il principale prodotto della azienda. Dal 2016 il brand \u00e8 stato acquisito e rilanciato dalla Eurofood s.p.a.\nProdotti.\nSebbene l'azienda sia soprattutto nota per la gassosa, la Abbondio produceva altre bevande:"}
{"id": "1948580", "revid": "765341", "url": "https://it.wikipedia.org/wiki?curid=1948580", "title": "Capucho", "text": "Caratteristiche tecniche.\nEra un centrocampista di fascia destra.\nCarriera.\nClub.\nPortogallo.\nLa prima squadra professionistica di Capucho \u00e8 il Gil Vicente, nel quale debutta nel 1990, a 18 anni, disputando 50 partite nel periodo dal 1990 al 1992, segnando tre volte. Nel 1992 il giocatore viene acquistato dallo Sporting Lisbona, e a 20 anni gioca in una delle squadre pi\u00f9 titolate del Portogallo.\nNel periodo allo Sporting Capucho segna 10 volte in 65 partite, guadagnandosi una discreta fama nazionale. Nel 1995 vince la Coppa del Portogallo con la squadra di Lisbona, guadagnandosi cos\u00ec il suo primo trofeo ufficiale.\nNel 1995 viene acquistato dalla squadra del Vit\u00f3ria Sport Clube, che lo fa giocare da titolare e gli fa guadagnare la nazionale, nel 1996. Nel 1997 avviene una svolta nella carriera di Capucho, che viene acquistato dal Porto.\nNella societ\u00e0 di Oporto il giocatore vince molto, a cominciare dalla Primeira Liga del 1998, seguito dalla vittoria nella Coppa del Portogallo dello stesso anno. Nel 1999 vince nuovamente il campionato, e la supercoppa nazionale. Il 2003 \u00e8 indubbiamente un anno d'oro per il Porto, che vince campionato, coppa nazionale e Coppa UEFA realizzando un treble impressionante. Nello stesso 2003 Capucho viene acquistato dal Rangers dopo una lunga trattativa.\nL'esperienza in Scozia.\nL'allenatore Alex McLeish acquista il giocatore dalla societ\u00e0 portoghese considerandolo il sostituto di Claudio Caniggia, svincolatosi dal club in quello stesso anno. Nonostante le prestazioni del portoghese siano piuttosto convincenti, con 6 gol in 32 partite, il club scozzese decide di cedere il giocatore al Celta Vigo. Essendosi trasferito dal Porto ai Rangers, Capucho non potr\u00e0 partecipare alla vittoriosa campagna dei portoghesi in Champions League che vedr\u00e0 la vittoria della squadra di Jos\u00e9 Mourinho.\nCelta Vigo e il ritiro.\nCapucho approda nel 2004 alla squadra spagnola del Celta Vigo, ma gioca poco, solo 19 partite, non andando mai a segno. Al termine della stagione 2004-2005 il giocatore decide di ritirarsi dal calcio giocato a 33 anni.\nNazionale.\nCapucho disputa con la nazionale di calcio portoghese le Olimpiadi di , prima di essere convocato da Humberto Coelho per Euro 2000. Nel 2002 gioca 8 delle 10 partite di qualificazione a , venendo incluso nella lista dei convocati per i mondiali nippo-coreani."}
{"id": "1948581", "revid": "125412913", "url": "https://it.wikipedia.org/wiki?curid=1948581", "title": "Museo archeologico", "text": "Il museo archeologico \u00e8 una struttura di tipo museale che espone manufatti di epoca antica, comprendente in generale i reperti dalla preistoria all'et\u00e0 classica, sebbene spesso includa produzioni fino alla fine del XVIII secolo e talvolta anche oltre.\nUn museo archeologico contiene spesso opere dal valore collezionistico decontestualizzate e quasi mai provenienti dal sito d'esposizione, limitandosi ad essere un contenitore di antichit\u00e0 raccolte in diversi modi (acquisto, donazioni, appropriazioni a seguito di sequestro, confische, scambi, acquisto d'asta etc.) e solo in casi rari - specie nei musei archeologici di nuova generazione, a partire dal 1970 con il concetto di valorizzazione e la nascita dei \"musei diffusi\" - i reperti esposti provengono da scavi regolari effettuati presso lo stabile ospitante la raccolta, a differenza degli \"antiquaria\" che invece sono allestimenti provvisori o stabili che espongono i ritrovamenti effettuati in campagna di scavo.\nPi\u00f9 recente \u00e8 invece il concetto di \"museo aperto\", relativo a vaste aree archeologiche, come l'area archeologica di Teotihuacan, la villa del Casale presso piazza Armerina o gli scavi di Pompei.\n== Storia \nLe radici del museo archeologico si trovano nelle collezioni private di facoltosi nobili o ricchi mercanti europei tra XV e XVII secolo, che amavano fare sfoggio di curiosit\u00e0 naturalistiche, rari oggetti d'arte e antichit\u00e0 varie presso ospiti importanti. La provenienza degli oggetti esposti derivava per lo pi\u00f9 da acquisti in mercatini, fiere e solo pi\u00f9 raramente da ritrovamenti occasionali e sporadici effettuati dal fondatore della stessa collezione.\nFin dal XVII secolo erano stati emanati i primi editti volti a impedire la distruzione e la dispersione dei capolavori e delle testimonianze del passato, in particolare i materiali che si raccoglievano a Roma, da parte dello Stato della Chiesa, con la previsione di severi controlli di polizia sulla conservazione e sul commercio di opere antichit\u00e0 e opere d'arte. Il corpo normativo da parte di tale stato \u00e8 piuttosto ampio e voluminoso; in particolare il 7 aprile 1820 venne promulgato l'editto del Cardinale Pacca (sotto il pontificato di Pio VII), generalmente riconosciuto come il primo ed organico provvedimento legislativo di protezione dei beni artistici e storici che ispir\u00f2 provvedimenti analoghi nel Regno di Napoli, in Toscana, nel Lombardo Veneto. Il Regno di Sardegna fu l'unico tra gli Stati che componevano l'Italia preunitaria a non acquisire una normativa di tutela artistica e culturale (ad eccezione della costituzione di una \"Giunta di antichit\u00e0 e belle arti\" nel 1832, che aveva lo scopo di proporre provvedimenti per la conservazione degli oggetti di antichit\u00e0 e d'arte).\nA partire dall'opera di Winckelmann nacque la coscienza del valore del manufatto antico e una periodizzazione degli oggetti esposti. Dalla fine del XVIII secolo infatti le raccolte iniziano ad assumere anche un ruolo prettamente didattico e non pi\u00f9 di mera esposizione finalizzata allo stupore e alla meraviglia dei visitatori. Con la nascita del Louvre inoltre si apre la strada alle esposizioni pubbliche, dapprima indifferenziate e solo a partire dal secolo successivo, nell'Ottocento, sempre pi\u00f9 settorializzati, grazie anche ai diversi laboratori scientifici che si dotavano di piccole collezioni personali, come gli orti botanici o le raccolte delle intendenze ai beni artistici. Il museo archeologico si svilupp\u00f2 proprio da queste ultime, acquistando una propria fisionomia e arricchendo le esposizioni con acquisizioni, donazioni, scambi.\nIn Italia, con le confische dei beni patrimoniali nobiliari e clericali avvenuti con la nascita dello Stato unitario, le intendenze si dotarono anche dei beni confiscati ai grandi ordini religiosi e alle famiglie nobiliari sottoposti al sequestro dei beni. Tuttavia il Regno d'Italia appariva piuttosto superficiale dal punto di vista normativo nei confronti del bene patrimoniale, lasciando libero spazio pi\u00f9 alla propriet\u00e0 privata (come recitava l'art. 29 dello Statuto Albertino) che non al bene pubblico, tutelato da un timido provvedimento con la Legge 2359 del 1865, che prevedeva l'espropriazione dei monumenti in rovina per incuria dei proprietari. Questo perch\u00e9 in sostanza il Regno prefer\u00ec mantenere in vigore la legislazione dei precedenti Stati preunitari. Il principio dell'interesse pubblico, dell'obbligo di conservazione e dei poteri strumentali della pubblica amministrazione relativamente a beni di interesse artistico, storico, archeologico in Italia infatti sorge dalle prime due leggi in materia, la legge Nasi (L. 185 del 1902) e la legge Rosaldi (L. 364 del 1909). Le pi\u00f9 importanti fonti legislative legate ai beni culturali del periodo pre-repubblicano tuttavia furono emesse solo nel 1939, costituite dalle Leggi 1089 e 1497, col primo ed importante tentativo di dare struttura normativa organica e sistematica alla normativa sul patrimonio culturale e paesaggistico italiano.\nDalla commissione Franceschini (1964) in poi si pu\u00f2 parlare in Italia di \"bene culturale quale bene immateriale di afferenza pubblica in quanto destinato alla fruizione collettiva - indipendentemente dalla propriet\u00e0 pubblica o privata - quale testimonianza materiale avente valore di civilt\u00e0\" e a partire dal 1970, con il d.p.r. n\u00b0805, nasce il concetto di \"valorizzazione\" e non pi\u00f9 di \"tutela\"."}
{"id": "1948584", "revid": "15756", "url": "https://it.wikipedia.org/wiki?curid=1948584", "title": "Anna Carlucci", "text": "Biografia.\nSorella minore di Milly e Gabriella, ha fatto il suo ingresso nel mondo dello spettacolo nella redazione del programma \"Novantesimo anno\" del 1984.\nDal 1985 ha stabilito un lungo sodalizio artistico con Luciano Rispoli che l'ha voluta al suo fianco nella trasmissione \"Parola mia\", andata avanti per tre edizioni, e nei successivi \"La grande corsa\", \"Argento e oro\", e \"Una grande occasione\" e poi ancora nel 1997 su TMC al \"Secondo campionato della lingua italiana\". \nIn seguito ha diradato le sue apparizioni in video, iniziando a lavorare sempre pi\u00f9 dietro le quinte.\nHa quindi curato la regia di \"Galatea\", programma andato in onda tra il 2004 e il 2006 su Rai 2, ed \u00e8 stata autrice del programma \"Il diavolo e l'acqua santa\", condotto da Don Antonio Mazzi su Sat 2000.\nNei primi anni novanta si \u00e8 dedicata anche alla regia cinematografica con i film \"Nessuno mi crede\" del 1992, di cui firma anche la sceneggiatura, e \"Torta di mele\" del 1994."}
{"id": "1948585", "revid": "113624119", "url": "https://it.wikipedia.org/wiki?curid=1948585", "title": "De Paoli", "text": "Paoli - De Paoli - Delli Paoli \nStoria.\nLa famiglia Paoli, De Paoli o Delli Paoli \u00e8 stata un'importante famiglia aristocratica italiana proveniente dalla Corsica che annovera tra i suoi esponenti pi\u00f9 illustri il paladino dell'indipendenza corsa, Pasquale Paoli. Il cognome infatti si \u00e8 diffuso anche con la forma \"Paoli\" e \"Delli Paoli\" .\nIn Genova vennero ascritti all'albergo De Franchi.\nLa famiglia discende direttamente da fabbricanti di panni di lana di Gubbio, in Umbria, che impiantarono un emporio in Corsica gi\u00e0 documentato all'inizio del Trecento. Ciononostante, differenti sono le ipotesi di collegamento tra la famiglia corsa e le varie famiglie nobiliari aventi lo stesso cognome e talora lo stesso stemma sparse per l'Italia, presenti a Genova, in Sicilia e a Pesaro.\n\u00c8 comunque noto che il generale Pasquale Paoli (pi\u00f9 correttamente de' Paoli o delli Paoli), famoso per la ribellione corsa e figlio di Giacinto, intrattenesse rapporti epistolari con la famiglia omonima eugubina avanzando ipotesi di parentela. Giovan Battista Crollalanza fa discendere il ramo corso da quello eugubino differenziandolo da quello genovese.\nLa famiglia, trasferitasi in Francia ricevette da Napoleone Bonaparte il titolo di \"conti di Chagny\", mantenuto dagli eredi anche dopo il trasferimento in Liguria.\nL'arma della famiglia \u00e8: \"D'argento, alla testa di moro al naturale, bendata del campo. D'azzurro, al braccio armato di spada.\"\nA tal proposito tra le caratteristiche storiche della famiglia si annoverano un coraggio invidiabile in battaglia; uno dei motti della famiglia di Conti liguri \u00e8 infatti \"Vincere o morire, arrendersi mai\".\nTra le altre caratteristiche storiche del ramo genovese si evidenzia uno spiccato amore per le arti letterarie, pare addirittura che Giacomo Leopardi abbia trovato rifugio a Genova in un suo viaggio sotto la protezione della famiglia dei Conti de' Paoli.\n\u00c8 anche probabile che il cognome suddetto rimandi infine ad un luogo d'origine e precisamente a probabili origini francesi: il luogo sarebbe il monte Puy de Dome presso Clermont Ferrand (ove Pascal fece i suoi esperimenti sulla pressione atmosferica) donde \"de Puy\" da cui in zona il gruppo di famiglie de Paul (fra cui la famiglia da cui venne Vincent de Paul ovvero san Vincenzo de Paoli o delli Paoli) con successivi spostamenti in Piemonte e quindi in Italia. \nI De Paoli nella cultura di massa.\nIl cognome \u00e8 inoltre presente nel romanzo \"La monaca di Sciangai\" di Anna Banti, pubblicato da Arnoldo Mondadori Editore nel 1963, in cui appunto viene presentato come appartenente all'importante famiglia aristocratica della protagonista."}
{"id": "1948588", "revid": "298229", "url": "https://it.wikipedia.org/wiki?curid=1948588", "title": "Mario Ardemagni", "text": "Biografia.\nUltramaratoneta, specialista della 100\u00a0km, distanza di cui \u00e8 stato campione mondiale nel 2004 a Winschoten in 6h18'24, record europeo e una delle migliori prestazioni di sempre sulla 100\u00a0km. Sempre del 2004 anche la sua vittoria della medaglia d'oro europea nell'ambito della 100 km del Passatore. \nIl suo primato personale nella maratona \u00e8 di 2h22'21\"."}
{"id": "1948592", "revid": "289247", "url": "https://it.wikipedia.org/wiki?curid=1948592", "title": "CPE (telecomunicazioni)", "text": ""}
{"id": "1948593", "revid": "1748167", "url": "https://it.wikipedia.org/wiki?curid=1948593", "title": "Associazione Calcio Genova 1893 1941-1942", "text": "Questa voce raccoglie le informazioni riguardanti l'Associazione Calcio Genova 1893 nelle competizioni ufficiali della stagione 1941-1942.\nStagione.\nNella stagione 1941-42 il Genova 1893 ha disputato il campionato di Serie A, con 37 punti si \u00e8 piazzato in quarta posizione, lo scudetto \u00e8 stato vinto dalla Roma con 42 punti, secondo il Torino con 39 punti, terzo il Venezia con 38 punti, quarte Genova 1893 e Lazio con 37 punti, sesta la Juventus con 32 punti.\nOrganigramma societario.\nArea direttiva\nArea tecnica"}
{"id": "1948597", "revid": "1543377", "url": "https://it.wikipedia.org/wiki?curid=1948597", "title": "Gerard David", "text": "Segu\u00ec la linea artistica di Hans Memling, per le intonazioni, l'abilit\u00e0 di ritrarre un microcosmo umano, trasportandola su un livello di maggiore rigore e asciuttezza.\nVita.\nNacque a Oudewater, adesso localizzata nella provincia di Utrecht. Si trasfer\u00ec a Bruges nel 1483, presumibilmente proveniente da Haarlem, luogo nel quale aveva gi\u00e0 formato un suo stile artistico giovanile sotto la direzione di Albert van Oudewater.\nHa esercitato la sua carriera a Bruges, dove divenne membro della gilda, nel 1484, e dopo la morte di Hans Memling, avvenuta nel 1494, ottenne il ruolo di maestro.\nNel 1496 spos\u00f2 Cornelia Cnoop, figlia del decano della gilda degli orafi.\nMor\u00ec il 13 agosto 1523, quando ormai era uno dei pi\u00f9 noti cittadini di Bruges; le sue spoglie vennero sepolte nella chiesa di Nostra Signora.\nOpere.\nNei suoi primissimi lavori, David ha seguito le impronte degli artisti di Haarlem, quali Dieric Bouts e Geertgen tot Sint Jans, dimostrando, sin da allora, una maggiore energia e originalit\u00e0 nell'impostazione dei colori. Nel primo periodo belga, studi\u00f2 e copi\u00f2 i capolavori di Jan van Eyck, di Rogier van der Weyden e di Hugo van der Goes. Tra le opere giovanili l\"Adorazione dei Magi\" agli Uffizi (1495 circa).\nIn seguito venne a contatto con il maestro Memling, che pi\u00f9 di ogni altro lo segu\u00ec nel suo percorso evolutivo e creativo.\nIn et\u00e0 matura, un altro grande esponente della pittura fiamminga, Quentin Massys, attu\u00f2 una certa influenza su David, nell'occasione della sua visita ad Anversa, dove rest\u00f2 impressionato dalla enorme vitalit\u00e0 della concezione delle tematiche sacre. Non \u00e8 un caso che la \"Piet\u00e0\" dipinta da David, conservata alla National Gallery londinese, la realizz\u00f2 sotto questa suggestione.\nL'artista aveva gi\u00e0 ottenuto, a quel punto della carriera, un discreto successo con una serie di quadri, come le \"Nozze mistiche di santa Caterina\" (National Gallery), il \"Polittico di San Gerolamo della Cervara\" (galleria Brignole-Sale a Genova), l\"Annunciazione\" (Collezione Sigmaringen) e la \"Madonna con angeli e santi\" (Mus\u00e9e des Beaux-Arts di Rouen)\nSoltanto un numero ridotto di opere, tra le quali spiccano il \"Giudizio di Cambise\" e la \"Trasfigurazione\", \u00e8 rimasto a Bruges, mentre tutto il resto \u00e8 sparso in giro per il mondo. Il motivo si pu\u00f2 ricercare nell'oblio in cui \u00e8 incappato il suo nome nonostante il livello alto della sua arte.\nResta da sottolineare il fatto che, negli anni della carriera di David, la citt\u00e0 di Bruges e i suoi pittori erano considerati un punto di riferimento per l'arte mondiale, inoltre le localit\u00e0 fiamminghe vissero, allora, un'epoca d'oro anche dal punto di vista commerciale e politico.\nGli elementi fondamentali della sua pittura, un po' pi\u00f9 aperta alle innovazioni rispetto a quella del suo maestro Memling, sono stati una nitida severit\u00e0 negli schemi, un buon numero di nuovi caratteri psicologici e formali, una tendenza paesaggistica anticipante Joachim Patinir, il criterio di raggruppare o isolare i personaggi, il gusto dei costumi fantasioso, la forma, la liricit\u00e0 interiore e la descrizione fisica dei personaggi."}
{"id": "1948599", "revid": "999533", "url": "https://it.wikipedia.org/wiki?curid=1948599", "title": "S\u00e9bastien Buemi", "text": "Biografia.\nIl nonno paterno, Antonio, si \u00e8 trasferito negli anni '50 dalla provincia di Siracusa in Svizzera, dove sono nati sia S\u00e9bastien che il padre.\nCarriera.\nFormula BMW.\nDopo l'inizi coi kart, Buemi corre nel 2004 e 2005 in Germania, nella Formula BMW, terminando terzo e secondo nelle due stagioni. Disputa inoltre nel 2005 le Formula BMW World Final.\nFormula 3.\nNel 2005 fa l'esordio nella Formula 3 spagnola, per poi passare nel 2006 nella F3 Euro Series, finendo dodicesimo nel campionato. Rimase nello stesso campionato anche nella stagione 2007, terminando secondo. Disput\u00f2 anche il Masters di Formula 3 e il Gran Premio di Macao.\nA1 Grand Prix.\nNell'inverno seguente partecipa alla A1 Grand Prix, correndo per il A1 Team Switzerland dividendo il volante con Neel Jani e Marcel F\u00e4ssler. La squadra termina ottava in campionato.\nGP2 Series.\nBuemi sostituisce l'infortunato Michael Ammerm\u00fcller dell'ART Grand Prix per il \"weekend\" di gare sul Circuito di Monaco nella stagione 2007. Ottiene un buon risultato, qualificandosi quarto e terminando settimo. Con l'Arden International partecipa alla stagione 2008 della Gp2 Asia, terminando secondo, con una vittoria e quattro secondi posti.\nCon lo stesso \"team\" partecipa alla stagione della serie principale del 2008. Ottiene la prima affermazione nella \"sprint race\" in Francia, partendo ventunesimo (dopo un guaio tecnico nella gara \"lunga\") utilizzando gomme da asciutto su pista umida e avvantaggiandosi del fatto di non dover cambiare pneumatici durante la gara. Nel corso della stagione vince ancora una volta e termina sesto in campionato.\nFormula 1.\n2009-2011: Toro Rosso.\nIl 9 gennaio 2009 Sebastien Buemi viene indicato come pilota ufficiale della Toro Rosso, e, al suo fianco, successivamente, viene confermato il pilota titolare 2008, S\u00e9bastien Bourdais.\nIn Australia, debutto stagionale, si qualifica con un buon 13\u00ba posto. In gara mantiene un buon ritmo e alla fine, grazie anche a qualche ritiro, finisce 7\u00ba conquistando i suoi primi 2 punti in Formula 1. In Cina, invece, centra per la prima volta in stagione la Q3, partendo dalla 10\u00ba piazza e, dopo una gara sotto la pioggia battente, fermata solo da un tamponamento con Sebastian Vettel, conquista un meritato 8\u00ba posto, che gli vale un punto. In Malesia ed in Bahrain non ottiene buoni risultati finendo la gara in coda al gruppo. In Spagna e a Monaco si ritira, in entrambi i casi per incidente (a Monaco poteva andare a punti ma per un classico errore da principiante va a muro). Non riesce a conquistare punti neanche in Turchia, Gran Bretagna, Germania e Ungheria, finendo la gara nelle ultime posizioni.\nNella parte finale della stagione c'\u00e8 per\u00f2 un miglioramento, iniziato dal Gran Premio d'Europa nel quale finisce 15\u00ba in qualifica ma per un incidente causato da Glock non finisce la gara, ma il segnale di ripresa continua a Spa dove dal 16\u00ba posto arriva 12\u00ba. A Monza termina tredicesimo dopo una brutta qualifica mentre a Singapore si ritira per un guasto ai freni quando si trova vicino alla zona punti. A Suzuka ottiene una posizione di qualifica ottima posizionandosi decimo, non potendo per\u00f2 disputare la Q3 per un incidente. In Brasile grazie a un miglioramento della vettura riesce a ottenere il 6\u00ba tempo in qualifica (suo miglior risultato) e settimo in gara, mentre ad Abu Dhabi, ottiene il decimo tempo in qualifica e termina ottavo in gara.\nBuemi \u00e8 stato confermato dalla Toro Rosso anche per la stagione 2010. Dopo un inizio di stagione sfortunata Buemi, al gran premio di Monaco, arriv\u00f2 10\u00ba conquistando il suo primo punto iridato dell'anno. In seguito ci fu un'altra gara incolore, quella della Turchia, ma nel gran premio seguente, (Canada), dove si qualifica 15\u00ba, a seguito di una grande gara, nella quale si trova anche per un giro in prima posizione, arriva 8\u00ba, superando con un ottimo attacco Michael Schumacher. Va bene anche a Valencia, dove riesce a combattere con piloti che hanno macchine pi\u00f9 performanti della Toro Rosso, arrivando 8\u00ba, prima di venire retrocesso in nona posizione dai Commissari della FIA. Dopo Valencia, va a punti solamente a Yeongam, dove arriva decimo. Conclude il mondiale 16\u00ba con 8 punti.\nNel 2011 viene riconfermato insieme ad Alguersuari. Nella prima gara a Melbourne va subito a punti con un ottavo posto. Si ripete in Turchia (nono), Monaco e Canada (decimo), poi ripete il miglior risultato stagionale a Budapest (ottavo) e arriva decimo a Monza. Nella parte finale di campionato va a punti solo in Corea, dove \u00e8 nono. Nel mondiale piloti \u00e8 15\u00ba (miglior posizione in carriera) con 15 punti.\n2012-2015, 2018: Red Bull.\nIl 5 gennaio 2012 viene nominato terzo pilota della Red Bull e, inoltre, pu\u00f2 tornare alla guida della Toro Rosso qualora quest'ultima abbia necessit\u00e0 di un pilota. Dal 2018 viene di nuovo nominato terzo pilota della Red Bull.\nEndurance.\nNel 2012 partecipa alla 24 Ore di Le Mans con la Toyota TS030, gara valida per il WEC, ma \u00e8 costretto al ritiro all'ottantaduesimo giro.\nNel 2013 la Toyota lo riconferma suo pilota e partecipa a tutte e otto le gare di campionato con St\u00e9phane Sarrazin e Anthony Davidson. A Le Mans sono secondi, e ottengono una sola vittoria nell'ultima gara in Bahrein. A fine anno, sono terzi nel mondiale piloti.\nNel 2014 cambiano i regolamenti e la Toyota schiera la ben pi\u00f9 performante TS040 Hybrid, I suoi compagni di equipaggio sono Davidson e Nicolas Lapierre. L'anno inizia nel migliore dei modi per lo svizzero, che vince subito le prime due gare a Silverstone e Spa con i suoi compagni. A Le Mans, nonostante la Toyota sia la favorita, arrivano terzi a 6 giri dall'Audi n2, vincitrice della corsa, poich\u00e9 Lapierre viene coinvolto in un incidente dopo un'ora mezza di gara, mentre l'altra Toyota, la n7, si ritira durante la notte per un guasto elettrico, dopo che stava dominando la gara. Ad Austin Buemi e compagni partono in pole, ma Lapierre commette un errore mentre piove e sono ancora terzi. Al Fuji, Buemi corre solo con Davidson e stravincono la gara davanti ai loro compagni sbaragliando la concorrenza, cio\u00e8 Porsche e Audi. Vincono anche nella successiva gara a Shanghai, mentre in Bahrein dopo aver dominato la parte iniziale della corsa, perdono del tempo per un problema tecnico e arrivano solo ottavi, ma il piazzamento gli permette comunque di diventare campioni del mondo endurance con una gara d'anticipo. Nell'ultima gara di Interlagos arrivano secondi dietro la Porsche n14 di Dumas-Jani-Lieb, con la Toyota che diventa campione del mondo costruttori.\nIl 17 giugno 2018 vince la 24 Ore di Le Mans alla guida della Toyota TS050 Hybrid numero 8, insieme ai compagni di squadra Kazuki Nakajima e Fernando Alonso, regalando al costruttore giapponese la prima storica vittoria nella competizione.\nFormula E.\n2014-2015.\nNel 2014, oltre a essere collaudatore Red Bull in Formula 1 e pilota Toyota nell'endurance, Buemi esordisce nella Formula E, campionato di monoposto totalmente elettriche, con il team e.dams Renault. Alla prima gara di Pechino \u00e8 costretto al ritiro mentre nella seconda gara a Putrajaya riesce a salire sul gradino pi\u00f9 basso del podio, nella successiva corsa nel E-Prix di Punta del Este raggiunge la sua prima vittoria in Formula E. Nel resto del campionato raggiunge altre due vittorie tra cui il primo E-Prix di Monaco. Chiude la stagione al secondo posto a solo un punto dal vincitore Nelson Piquet Jr..\n2015-2016.\nNella seconda stagione viene confermato dalla Renault e.Dams insieme a Nicolas Prost. La stagione inizia molto bene con due vittorie nelle prime 3 gare della stagione, conquista la terza vittoria stagionale all'E-Prix di Berlino davanti a Daniel Abt. Grazie a tre vittore e altri tre podi il 3 luglio del 2016 diventa per la prima volta campione del mondo di Formula E battendo per soli due punti Lucas Di Grassi..\n2016-2017.\nPer la stagione successiva viene confermato dal team, Buemi ha una partenza perfetta, vincendo i primi tre E-Prix, in seguito vince per la seconda volta volta E-Prix di Monaco chiudendo davanti a Lucas Di Grassi e Nick Heidfeld arrivando a 10 vittorie in Formula E. Il pilota svizzero deve saltare le due gara dell'E-Prix di New York 2017 dove viene sostituito da Pierre Gasly. Chiude la stagione con sei vittorie ma non riesce a riconfermarsi campione, il titolo va a Di Grassi.\n2017-2018.\nNella stagione stagione 2017-2018 viene confermato dal team e.dams Renault insieme a Nicolas Prost per la sua quarta stagione nella categoria. Al contrario delle stagioni precedenti non riesce ad ottenere nessuna vittoria, pur ottenendo tre pole e quattro podi. Termina la stagione al quarto posto in classifica generale con settanta punti in meno del campione Jean-\u00c9ric Vergne.\n2018-2019.\nNella quinta stagione della categoria viene nuovamente confermato insieme a Oliver Rowland dal team, passato nelle mani della Nissan dopo l'uscita di scena della Renault. Inizia con un 6\u00ba posto a Riyadh. A Santiago parte in pole position ma va a sbattere e si ritira, mentre in Messico finisce l'energia all'ultimo giro e si ritira (viene classificato 21\u00ba). Anche a Berlino parte in pole ma non riesce a trovare la vittoria, chiude 2\u00ba dietro a Lucas Di Grassi; nell'E-Prix di Berna riesce a raggiungere il gradino pi\u00f9 basso del podio. Nelle due gari finali del New York torna alla vittoria il sabato dopo esser partito dalla pole(tredicesima vittoria in Formula E), il giorno seguente finisce 3\u00ba. Termina la stagione al 2\u00ba posto dietro di diciassette punti al campione Jean-Eric Vergne.\n2019-2020.\nNissan conferma per la sesta stagione sia Buemi e Rowland. Durante la stagione non riesce a ritrovare la vittoria, arriva una volta secondo e tre volte terzo, chiude la stagione quarto con quasi la met\u00e0 del punti del campione Ant\u00f3nio F\u00e9lix da Costa.\n2020-2021.\nLa stagione 2020-2021 e la peggiore della carriera in Formula E di Buemi, sempre con il team Nissan e.dams. Non raggiunge il podio in nessun E-Prix, come miglior risultato stagionale ottiene un quinto posto nella prima delle due gara del E-Prix di Roma. Chiude 21\u00b0 in campionato con soli venti punti.\n2021-2022.\nBuemi viene confermato dalla Nissan e.dams per ottava stagione della Formula E insieme al suo nuovo compagno Maximilian G\u00fcnther.\nRisultati sportivi.\nCampionato del mondo endurance.\nNel 2012 la Coppa del Mondo Endurance FIA \u00e8 stata assegnata solo ai Costruttori; nel 2013 \u00e8 stata istituita anche quella per i piloti."}
{"id": "1948600", "revid": "828781", "url": "https://it.wikipedia.org/wiki?curid=1948600", "title": "W\u0142odzimierz Luba\u0144ski", "text": "\u00c8 uno dei due calciatori ad aver vinto per 2 volte la classifica marcatori della Coppa delle Coppe, assieme all'israeliano Alon Mizrahi, ed \u00e8 l'unico nell'intera storia della competizione ad averla vinta per due anni consecutivi.\nCarriera.\nClub.\nPer quanto riguarda i club, inizi\u00f2 la sua carriera nelle giovanili del So\u015bnica Gliwice, passando poi per il GKS Gliwice. Si trasfer\u00ec nel 1963 al G\u00f3rnik Zabrze, dove divenne colonna della squadra, collezionando in dodici anni 234 partite con 155 gol, e vinse 7 campionati polacchi, 6 Coppe nazionali e quattro volte di fila il titolo di capocannoniere tra il 1966 e il 1969. Nel 1975 si trasfer\u00ec nella squadra belga del KSC Lokeren, dove gioc\u00f2 per sette anni, facendo coppia per un paio di stagioni con Grzegorz Lato. Con il Lokeren arriv\u00f2 fino ad un secondo posto in campionato e ad una finale di Coppa del Belgio persi nello stesso anno, il 1981, a favore rispettivamente dello e dell'Anderlecht.\nGioc\u00f2 poi nel Valenciennes FC, nella seconda divisione francese dove, all'et\u00e0 di 36 anni, fu capocannoniere con 27 gol in 31 partite. Rimase al Valeciennes ancora un anno per poi finire la carriera in club minori tra i francesi dello Stade Quimp\u00e9rois ed i belgi dell'Racing Mechelen, ritirandosi definitivamente all'et\u00e0 di 38 anni.\n\u00c8 uno dei due calciatori (l'altro \u00e8 l'israeliano Alon Mizrahi) ad aver vinto per due volte la classifica marcatori della Coppa delle Coppe (edizioni 1969-1970 e 1970-1971)\nNazionale.\nCon la maglia della sua Nazionale gioc\u00f2 75 partite segnando 48 reti. Nell'arco della sua carriera internazionale, che and\u00f2 dal 1963 al 1980, segn\u00f2 cinque triplette ed un pokerissimo contro il Lussemburgo nel 1969. Fece il suo esordio all'et\u00e0 di 16 anni e 188 giorni, diventando il pi\u00f9 giovane calciatore della storia della Polonia.\nGuid\u00f2 la sua squadra alla medaglia d'oro al torneo di Calcio ai Giochi della XX Olimpiade del 1972, segnando due reti. Due anni dopo salt\u00f2 il mondiale del 1974 per via di una frattura ad una gamba, causata da un intervento falloso di Alan Ball durante Polonia-Inghilterra 2-0 giocata nel giugno 1973. Nel mondiale successivo non conferm\u00f2 le aspettative sempre a causa del precedente infortunio, non riuscendo a tornare sui suoi livelli, giocando comunque cinque partite senza segnare alcun gol."}
{"id": "1948604", "revid": "729019", "url": "https://it.wikipedia.org/wiki?curid=1948604", "title": "Fibrodisplasia ossificante progressiva", "text": "La fibrodisplasia ossificante progressiva (FOP), anche chiamata miosite ossificante congenita o malattia di M\u00fcnchmeyer, \u00e8 una malattia genetica rarissima caratterizzata dalla presenza di focolai di ossificazione ectopici a livello del tessuto connettivo, in particolare tendini e legamenti, e del tessuto muscolare.\nEpidemiologia.\nLa prevalenza della fibrodisplasia ossificante progressiva \u00e8 circa di un affetto ogni due milioni di persone. Non presenta deviazioni di frequenza per etnia, sesso o popolazione geografica. Nel mondo sono riportati circa 700 casi confermati, a fronte di una stima di circa 2500 persone affette. La malattia viene diagnosticata nel primo decennio di vita, il 65% dei casi entro i quattro anni, e raramente dopo i vent'anni.\nEziologia.\nLa malattia pu\u00f2 avere trasmissione autosomica dominante, ma nel 90% dei casi \u00e8 sporadica.\nClinica.\nL'esordio della malattia \u00e8 caratterizzato dalla comparsa di tumefazioni che, col passare del tempo, assumono la consistenza del tessuto osseo, accompagnate da febbre e, talvolta, dolore. La localizzazione preferenziale \u00e8 il collo, ma sono colpite anche spalle, dorso, bacino e radici degli arti. La presenza di focolai di ossificazione nei muscoli ne limita progressivamente la funzione, soprattutto a livello dei muscoli respiratori della gabbia toracica; non vengono invece colpiti diaframma, lingua e sfinteri.\nTrattamento.\nLa terapia \u00e8 sintomatica, con FANS e corticosteroidi utilizzati per trattare il dolore. L'utilizzo di bifosfonati per inibire la crescita ossea \u00e8 controverso. La rimozione delle aree di ossificazione, tramite intervento chirurgico, ha un altissimo tasso di recidiva\nPrognosi.\nLa malattia \u00e8 incurabile e progressiva, con gravi esiti invalidanti gi\u00e0 intorno ai 15 anni, tali da rendere necessario l'uso di sedia a rotelle entro i 30 anni nella maggior parte dei pazienti. Conseguentemente all'immobilizzazione forzata, il paziente muore per complicanze respiratorie, polmonite e asfissia, mediamente intorno ai 40 anni di vita."}
{"id": "1948605", "revid": "120057714", "url": "https://it.wikipedia.org/wiki?curid=1948605", "title": "Muson dei Sassi", "text": "Il Muson dei Sassi \u00e8 un corso d'acqua del Veneto.\n\u00c8 un canale artificiale realizzato nel Seicento per deviare le acque del Musone nel Brenta. Il suo corso inizia da Castelfranco Veneto e procede, pressoch\u00e9 rettilineo, verso sud. Attraversa i comuni di Resana, Loreggia, Camposampiero, San Giorgio delle Pertiche, Borgoricco, Campodarsego, Cadoneghe e Vigodarzere. Sfocia nel Brenta tra Vigodarzere e Mejaniga alle porte di Padova.\nPer un lungo tratto \u00e8 interessato dal Sentiero degli Ezzelini e poi dal Cammino di Sant'Antonio."}
{"id": "1948609", "revid": "297745", "url": "https://it.wikipedia.org/wiki?curid=1948609", "title": "Muson", "text": ""}
{"id": "1948612", "revid": "767487", "url": "https://it.wikipedia.org/wiki?curid=1948612", "title": "Ill Repute", "text": "Gli Ill Repute sono un gruppo hardcore punk statunitense di Oxnard formatosi nel 1981."}
{"id": "1948613", "revid": "122994688", "url": "https://it.wikipedia.org/wiki?curid=1948613", "title": "Ivy Bridge", "text": "Ivy Bridge \u00e8 il nome in codice dell'evoluzione dell'architettura x86 di terza generazione (Sandy Bridge) sviluppata da Intel per i propri processori; a differenza della prima generazione che \u00e8 basata sul processo produttivo a 32 nm, Ivy Bridge \u00e8 un die-shrink a 22 nm.\nI primi processori basati su tale evoluzione sono arrivati sul mercato il 23 aprile 2012 e nei mesi seguenti sono andati progressivamente a occupare tutti i settori di mercato, desktop, mobile e server.\nIntel ha inoltre annunciato l'intenzione di investire tra i 6 e gli 8 miliardi di dollari nell'adeguamento degli stabilimenti produttivi destinati alla realizzazione delle future CPU basate su architettura Ivy Bridge. Nello specifico verranno potenziati i due stabilimenti in Arizona e ne verr\u00e0 costruito uno nuovo in Oregon.\nCaratteristiche tecniche.\nTrattandosi di un \"ridimensionamento\" dell'architettura Sandy Bridge e non di un suo successore, Ivy Bridge vede il proprio progetto molto simile a quello di quest'ultima, ma introducendo anche alcune revisioni interne, tra le quali il nuovo processo produttivo a 22 nm, reso possibile grazie ai Transistor 3D.\nIl nuovo processo produttivo ha permesso ad Intel di potenziare maggiormente il comparto grafico (il reale tallone d'Achille dei propri processori) rispetto alla componente CPU. Il numero di core e le frequenze rimangono fondamentalmente identiche rispetto alla generazione precedente, ovvero clock che sfiorano i 4\u00a0GHz e configurazioni multi core fino a 8 core (sebbene solo nel settore server), ma le varie ottimizzazioni introdotte hanno consentito alle prestazioni in particolari ambiti di arrivare a essere superiori anche del 20% rispetto alla precedente generazione Sandy Bridge.\nLe maggiori innovazioni riguardano, come detto, il comparto grafico integrato grazie anche agli ampi margini di affinamento che tale progetto ancora consente in virt\u00f9 della sua relativa \"giovent\u00f9\". I processori Ivy Bridge introducono il supporto alle DirectX 11 e OpenCL 1.1, e sono dotati di almeno 16 unit\u00e0 shader, per arrivare alle 24 di alcuni modelli (ovvero il doppio di quanto integrato nel comparto grafico precedente); viene integrato anche il supporto al PCI Express 3.0, offrendo quindi un raddoppio di banda fino a 1 GB/s per ogni linea; \u00e8 previsto il supporto fino a 16 linee, probabilmente divisibili anche in due segnali 8x per poter sfruttare configurazioni a doppia scheda video grazie alle tecnologie CrossFireX e SLI rispettivamente di AMD/ATI e nVidia. Tali innovazioni dovrebbero consentire un aumento di prestazioni in ambito grafico fino al 30%.\nSono stati presentati processori da 4 o pi\u00f9 core basati su Ivy Bridge, e questo potrebbe quindi sancire nel breve-medio termine l'abbandono dei processori dual core anche per la fascia pi\u00f9 bassa del mercato.\nIl socket \u00e8 rimasto l'LGA 1155, gi\u00e0 introdotto con i prodotti di fascia media basati su Sandy Bridge.\nNell'ultima roadmap diffusa da Intel, per il 2012 non \u00e8 prevista la distribuzione della versione per la fascia pi\u00f9 alta del settore desktop che utilizzer\u00e0 l'LGA 2011, gi\u00e0 introdotto con i prodotti di fascia alta basati su Sandy Bridge, perci\u00f2 si prevedeva che sarebbe stata distribuita all'inizio del 2013.\nNuovo tipo di transistor.\nUna caratteristica veramente innovativa, introdotta da Intel, riguarda il tipo di transistor che viene impiegato per la realizzazione dei processori Ivy Bridge. Per il processo a 22 nm Intel ha deciso di utilizzare transistor tri-gate. Tradizionalmente i transistor hanno una struttura strettamente planare, mentre i transistor tri-gate hanno un gate tridimensionale che avvolge il canale in cui scorrono gli elettroni su ben tre lati (invece che su uno solo come nei transistor planari). Stando a quanto pubblicato da intel, questo tipo di struttura permette di diminuire la corrente di dispersione (corrente che continua a scorrere nel transistor anche quando dovrebbe essere 'spento') e migliora i tempi di reazione, permettendo quindi di realizzare processori pi\u00f9 veloci e con consumi minori.\nMaggiore controllo delle frequenze operative.\nCon le CPU basate su \"\"Sandy Bridge-E\", ovvero le soluzioni pensate per il socket LGA 2011, Intel ha introdotto alcune specifiche revisioni per poter semplificare il processo di overclock. Con Ivy Bridge tale funzionalit\u00e0 \u00e8 stata estesa a tutta la gamma di processori, quindi a tutti i settori del mercato. Diventa quindi possibile aumentare la frequenza della CPU e della memoria RAM in maniera indipendente dai restanti BUS di sistema, andando quindi a superare quel limite proprio delle precedenti architetture Sandy Bridge, nelle quali il clock dei componenti dell'intero sistema erano correlati al \"Base Clock\"\" della CPU, caratteristica che limitava fortemente le capacit\u00e0 di overclock nei processori con moltiplicatore bloccato, in quanto un aumento del Base Clock comportava anche un aumento di frequenza dei BUS PCI Express e delle periferiche di I/O. A tale flessibilit\u00e0 si aggiunge inoltre una maggiore stabilit\u00e0 dell'energia erogata per il funzionamento del processore (facilitando a sua volta l'overclock), dato che il circuito preposto a tale regolazione viene ora integrato direttamente nella CPU.\nChipset supportati.\nSebbene sia prevista la compatibilit\u00e0 delle CPU Ivy Bridge con alcuni modelli del chipset Cougar Point sviluppato per i processori basati su Sandy Bridge (nello specifico solo le varianti \"P67\" e \"H67\"), Intel ha prodotto anche una nuova famiglia di chipset, conosciuta come Panther Point, specificatamente disegnata per questa architettura. Tra le sue innovazioni si possono evidenziare il controller USB 3.0 e SATA 3 pi\u00f9 sofisticato rispetto al precedente.\nConsiderazioni sull'abbinamento \"Processo produttivo/Architettura\" di Intel.\nA partire dall'introduzione dell'architettura Core, successiva alla NetBurst e avvenuta a met\u00e0 2006, Intel ha dichiarato l'intenzione di presentare una nuova architettura ogni 2 anni, in modo da poter tenere il passo con la famosa Legge di Moore. Per aumentare le prestazioni di una CPU mantenendone sotto controllo anche il consumo energetico \u00e8 necessario non solo ottimizzarne l'architettura, ma anche realizzare i nuovi dispositivi con processi produttivi sempre pi\u00f9 raffinati.\nPer limitare gli imprevisti delle innovazioni tecnologiche necessarie al rinnovamento generazionale dei propri processori, a partire dagli inizi del 2006 Intel ha iniziato a seguire una strategia denominata \"Tick-Tock\": prima viene introdotta una nuova tecnologia produttiva sulla base di un'architettura gi\u00e0 collaudata (la fase \"\"Tick\") e in seguito, quando tale tecnologia \u00e8 in grado di fornire rese elevate, la si adotta per produrre una nuova architettura (la fase \"Tock\").\nI primi esponenti di questa nuova filosofia di progetto furono i processori Pentium D Presler (che avevano praticamente la stessa architettura dei precedenti Smithfield) con cui venne introdotto il processo produttivo a 65 nm (fase \"Tick\"). Dopo aver collaudato la nuova tecnologia costruttiva con queste CPU, Intel pass\u00f2 alla nuova architettura Core dei Core 2 Duo, prodotta sempre a 65\u00a0nm (fase \"Tock\"\").\nIn maniera analoga, tra la fine del 2007 e l'inizio del 2008, Intel present\u00f2 i processori Penryn e Wolfdale che erano in sostanza dei die-shrink del Core 2 Duo, a 45\u00a0nm (fase \"Tick\"). A fine 2008, quando anche questo processo produttivo era ormai a punto, arriv\u00f2 l'architettura Nehalem (fase \"Tock\"). La sua evoluzione Westmere \u00e8 stata realizzata a 32\u00a0nm a partire dai primi mesi del 2010 (fase \"Tick\"), in modo da collaudare anche questa tecnologia in vista dell'architettura successiva Sandy Bridge, uscita poi nel 2011 (fase \"Tock\"). L'intenzione dichiarata di Intel, molto ambiziosa, era quella di migliorare il rapporto performance/watt del 300% entro la fine del decennio.\nSeguendo il medesimo principio, Sandy Bridge \u00e8 stata poi seguita dal die-shrink a 22 nm Ivy Bridge nel 2012 (fase \"Tick\"), che ha quindi mantenuto la stessa architettura ma ha introdotto un nuovo processo produttivo. Nel 2013 arriver\u00e0 anche la nuova architettura Haswell (fase \"Tock\"), il cui die-shrink a 14 nm prender\u00e0 il nome di Broadwell (fase \"Tick\"); quest'ultimo verr\u00e0 poi seguito negli anni seguenti dall'architettura Skylake (fase \"Tock\") e dalla sua ri-scalatura Ice Lake (fase \"Tick\").\nQuesta metodologia di sviluppo, nelle intenzioni di Intel, minimizza i rischi propri dell'adozione di una nuova tecnologia produttiva con un'architettura a sua volta completamente nuova, consentendo ai progettisti di concentrarsi, ad anni alterni, sulla risoluzione di una sola classe di problemi.\nIl successore.\nNon essendo una vera e propria architettura ma solo un'evoluzione della precedente Sandy Bridge, si pu\u00f2 identificare il successore di Ivy Bridge in Haswell, prodotta anch'essa a 22\u00a0nm e prevista per la primavera del 2013, e che sar\u00e0 un'architettura completamente rinnovata che andr\u00e0 a succedere a quella introdotta da Sandy Bridge e continuata da Ivy Bridge.\nL'arrivo di Ivy Bridge prima, e Haswell poi, prolungher\u00e0 quindi la vita dell'approccio \"Tick-Tock\" descritto poco sopra per l'innovazione delle CPU Intel."}
{"id": "1948617", "revid": "1825453", "url": "https://it.wikipedia.org/wiki?curid=1948617", "title": "Coppa Federale 1927-1928", "text": "La Coppa Federale 1927-28, fu un torneo calcistico italiano. Vi parteciparono alcune squadre di Prima Divisione (l'attuale Serie B) non classificate al primo posto della Prima Divisione 1927-1928\nGirone A.\nClassifica.\nLegenda:\nNote:\nSpareggio\nGirone B.\nClassifica.\nLegenda:\nNote:\nGirone C.\nClassifica.\nLegenda:\nNote:\nGirone Finale.\nClassifica.\nLegenda:\nNote:"}
{"id": "1948619", "revid": "287204", "url": "https://it.wikipedia.org/wiki?curid=1948619", "title": "Mila Schon", "text": ""}
{"id": "1948623", "revid": "1525059", "url": "https://it.wikipedia.org/wiki?curid=1948623", "title": "Bibigne", "text": "Bibigne (in croato Bibinje) \u00e8 un comune di 3.985 abitanti della regione zaratina, in Croazia.\nEtimologia.\nIl nome della localit\u00e0 risale al toponimo latino \"Bibanum\", derivante dal personale \"\"Vibius\", \"Bibius\" pi\u00f9 il suffisso prediale \"anum\"\", per cui Bibigne starebbe a significare \"villaggio di Vibius\".\nStoria.\nNel 1412 Bibigne pass\u00f2 sotto il dominio della Repubblica di Venezia.\nPromessa all'Italia nel Patto di Londra, pass\u00f2, nonostante questo, al Regno dei Serbi, Croati e Sloveni nel 1921 (fu esclusa dall'enclave di Zara per pochi km). Dal 1941 al 1943 fu annessa al Regno d'Italia cos\u00ec come larga parte della Dalmazia e fu inclusa nel Governatorato della Dalmazia, nell'ampliata provincia di Zara. Nel 1945, dopo la fine della seconda guerra mondiale, Bibigne entr\u00f2 a far parte della Repubblica Socialista di Croazia, stato federato della Jugoslavia, per poi passare alla Croazia indipendente nel 1991.\nSociet\u00e0.\nLa presenza autoctona di italiani.\n\u00c8 presente una piccola comunit\u00e0 di italiani autoctoni che rappresentano una minoranza residuale di quelle popolazioni italiane che abitarono per secoli ed in gran numero, la penisola dell'Istria e le coste e le isole del Quarnaro e della Dalmazia, territori che furono della Repubblica di Venezia. La presenza degli italiani a Bibigne \u00e8 drasticamente diminuita in seguito agli esodi che hanno seguito la prima e la seconda guerra mondiale.\nOggi a Bibigne, secondo il censimento ufficiale croato del 2011, esiste una modestissima minoranza autoctona italiana, pari al 0,08% della popolazione complessiva.\nLocalit\u00e0.\nIl comune di Bibigne non \u00e8 suddiviso in frazioni."}
{"id": "1948627", "revid": "729019", "url": "https://it.wikipedia.org/wiki?curid=1948627", "title": "Battaglia del Mar Giallo", "text": "La battaglia del Mar Giallo (in giapponese \u9ec4\u6d77\u6d77\u6226, \"K\u014dkai kaisen\", in russo \"\u0411\u043e\u0439 \u0432 \u0416\u0451\u043b\u0442\u043e\u043c \u043c\u043e\u0440\u0435\") \u00e8 stata una delle battaglie navali principali della guerra russo-giapponese, combattuta il 10 agosto 1904.\nAntefatti.\nIl Primo Squadrone del Pacifico della marina imperiale russa, comandata dall'ammiraglio Wilhelm With\u00f6ft, era stata costretta all'ormeggio nella baia di Port Arthur dall'inizio del blocco navale portato dalla marina imperiale giapponese a partire dall'8 febbraio 1904, allo scoppiare della battaglia di Port Arthur. Con il rafforzamento del blocco da parte della flotta imperiale giapponese tra la fine di luglio e gli inizi di agosto, tra i vertici militari russi sorse un grosso disaccordo su come uscire da questa situazione di grave \"impasse\" strategica. Secondo l'opinione del vicer\u00e9 russo di Port Arthur Yevgeny Alexeiev, infatti, era necessario attuare una sortita, un atto di forza che permettesse alle navi russe di abbandonare l'assedio ed unirsi allo squadrone Vladivostok per creare una flotta sufficientemente potente per sfidare in mare aperto la flotta nemica. Di opinione del tutto contraria era l'Ammiraglio Vitgeft, secondo il quale sarebbe stato sufficiente restare nel porto e cannoneggiare le navi nemiche, e considerava il tentativo di una sortita troppo rischioso; in questa sua opinione egli era appoggiato dal resto dei suoi ufficiali.\nConsiderando il rifiuto di Vitgeft di seguire le sue volont\u00e0 come un vero e proprio atto di insubordinazione, il vicer\u00e9 Alexeiev scrisse direttamente allo zar Nicola II, il quale accolse la sua perorazione e gli diede il suo appoggio. Forte del consenso dell'imperatore in persona, Alexeiev invi\u00f2 un telegramma il 7 agosto con le seguenti parole:\nDi fronte a un ordine cos\u00ec categorico, l'ammiraglio Vitgeft non pot\u00e9 che ubbidire e prepar\u00f2 la sortita il 10 agosto 1904. Tuttavia l'ammiraglio Togo era preparato da tempo a una mossa di questo genere, ed aveva predisposto la sua flotta di conseguenza. Il suo scopo primario era impedire ad ogni costo di trasferire il blocco navale al porto di Vladivostok, con una flotta nemica ancora pi\u00f9 grande e con una nuova fortezza da espugnare. Dal punto di vista tattico Vladivostok era meno difesa rispetto a Port Arthur, e soffriva di una grossa carenza di carbone per le navi, ma intraprendere un nuovo assedio avrebbe comportato per la flotta giapponese un'ulteriore richiesta di approvvigionamenti che avrebbe pesantemente gravato sulla flotta imperiale. L'unica via d'uscita era affondare la flotta russa nelle acque di Port Arthur.\nLa battaglia.\nCon l'alzarsi di una vantaggiose coltre di nebbia mattutina, l'Ammiraglio Vitgeft diede l'ordine alla flotta di spezzare il blocco navale nemico. La flotta russa era composta dalle corazzate \"Cesarevi\u010d\", \"Retvizan\", \"Pobeda\", \"Peresvet\", \"Sevastopol\"' e \"Poltava\", dagli incrociatori corazzati \"Askold\", \"Diana\", \"Novik\" e \"Pallada\", oltre a 14 cacciatorpediniere.\nLo schieramento giapponese era forte delle corazzate \"Mikasa\", , e , dagli incrociatori corazzati \"Nisshin\" e \"Kasuga\" oltre che da 8 incrociatori protetti, 18 cacciatorpediniere e 30 torpediniere. Dopo aver incrociato la flotta russa nel primo pomeriggio, l'Ammiraglio Togo schier\u00f2 le sue navi tra il nemico e il porto di Port Arthur, onde prevenire un possibile ripiegamento. Quando gli fu chiaro che il tentativo era di raggiungere il porto di Vladivostok, Togo era molto indietro rispetto ai russi, da dover perdere diverse ore per raggiungere le navi pi\u00f9 importanti della flotta nemica. Alle ore 17:43 diede ordine alle sue navi di fare fuoco ed il cannoneggiamento dur\u00f2 fino al tramonto, con le navi \"Mikasa\" e \"Cesarevi\u010d\" a ricevere i danni pi\u00f9 pesanti.\nIl momento decisivo della battaglia si ebbe quando, nel momento in cui sembrava prossima la fuga della flotta russa nell'oscurit\u00e0, due colpi di cannone colpirono il ponte della \"Cesarevi\u010d\" ed uccisero sul colpo l'Ammiraglio Vitgeft e gran parte dello staff di comando della nave, lasciandola nello sbando pi\u00f9 totale. La \"Retvizan\", inadatta a fungere da nave ammiraglia, venne a sua volta seriamente danneggiata. Nel frattempo il resto della flotta, senza nessuna comunicazione del disastro della \"Cesarevi\u010d\" cadde nella confusione pi\u00f9 totale. Quando il gruppo degli ufficiali russi sopravvissuti riusc\u00ec a prendere nuovamente il comando si decise di fare ritorno a Port Arthur, l'Ammiraglio Togo decise di non avventurare il grosso della sua flotta in una battaglia notturna e ordin\u00f2 ai suoi cacciatorpediniere e alle sue torpediniere di inseguire i russi che per\u00f2 riuscirono a respingere l'assalto con danni relativamente lievi.\nDopo due ore dall'inizio della battaglia il grosso della flotta russa trov\u00f2 nuovamente rifugio a Port Arthur, cinque corazzate, un incrociatore, e nove cacciatorpediniere fecero ritorno; delle altre navi, la \"Cesarevi\u010d\" gravemente danneggiata e cinque incrociatori di scorta salparono per la volta di Qingdao dove per\u00f2 venne internata dalla locale amministrazione coloniale tedesca; la \"Askold\" ed un altro incrociatore raggiunsero Shanghai dove vennero riparati con l'aiuto delle autorit\u00e0 cinese; la \"Diana\" fugg\u00ec a Saigon dove venne internata dai francesi (insieme al suo capitano Aleksandr Aleksandrovi\u010d Lieven), mentre il piccolo incrociatore \"Novik\" cerc\u00f2 comunque di raggiungere Vladivostok aggirando le isole giapponesi ma venne inseguito da un incrociatore nemico che costrinse il suo equipaggio ad affondare la nave il 20 agosto 1904 nei pressi dell'isola di Sachalin.\nSolo pochi giorni dopo la battaglia, le navi giapponesi ripararono tutti i danni e furono in grado di tornare in servizio mentre le navi russe rimasero in riparazione. Tatticamente la vittoria giapponese fu importante, poich\u00e9 non consent\u00ec alle navi russe di lasciare Port Arthur che venne assediata dall'artiglieria pesante nemica che riusc\u00ec ad affondare o a danneggiare in maniera irreversibile le navi sopravvissute alla battaglia del Mar Giallo."}
{"id": "1948630", "revid": "913245", "url": "https://it.wikipedia.org/wiki?curid=1948630", "title": "Deriba Merga", "text": ""}
{"id": "1948631", "revid": "767487", "url": "https://it.wikipedia.org/wiki?curid=1948631", "title": "Celeste (cantante 1959)", "text": "Biografia.\nInizia come sportiva, praticando come professionista il basket, ma viene presto notata per la bella presenza ed ingaggiata come modella. Scoperta come cantante da Claudio Cecchetto, che la scrittur\u00f2 avendola sentita cantare dietro le quinte di una sfilata di moda, e con la quale ebbe una breve relazione, ottiene un contratto con la Five Record nel 1982, debuttando nel 1983 con il 45 giri \"Love &amp; musica\".\nDopo aver preso parte allo show di Rete 4 \"Sponsor City\", dal 1984 diventa un volto familiare della Fininvest partecipando fino alla fine del decennio come ospite fissa a diverse trasmissioni come Premiatissima '84 su Canale 5. L'anno successivo pubblica il primo album, \"Celeste\", da cui viene tratto il 45 giri \"Lascia che sia\", scritto da Andrea Lo Vecchio e Santino Rocchetti, che ha un ottimo riscontro rimanendo in hit parade per cinque settimane, permettendo all'interprete di esibirsi in diverse trasmissioni televisive musicali dell'epoca, tra le quali \"Festivalbar\" e \"Azzurro\".\nNella primavera dello stesso anno, Celeste partecipa alla seconda edizione di Risatissima, mentre dall'autunno conduce Buona Domenica insieme a Maurizio Costanzo, Franco Franchi, Ciccio Ingrassia e Gigi Sabani.\nSempre nel 1985 collabora con Umberto Bindi, cantando insieme al cantautore genovese il suo \"evergreen\" \"\u00c8 vero\" nell'album di duetti \"Bindi\"; nel 1986 torna al Festivalbar con \"Time\", mentre nell'anno successivo pubblica il secondo album, \"Blue\".\nNel 1989 partecipa al programma di Rai 1 \"Io Jane, tu Tarzan\", al fianco di Carmen Russo con Franco Franchi, Ciccio Ingrassia e il mago Alexander e ad altre trasmissioni Rai in qualit\u00e0 di ospite.\nNel 1991 cambia casa discografica passando alla DDD - La Drogueria di Drugolo, per cui pubblica il terzo album \"The Swing of Love\". Continua l'attivit\u00e0 sia su disco che dal vivo fino alla met\u00e0 degli anni novanta, per poi ritirarsi a vita privata.\nIl 4 giugno 2008, all'et\u00e0 di 49 anni, ritorna sulle scene partecipando al reality statunitense \"She's Got the Look\", contest tra 10 ex modelle \"over 35\", arrivando in finale."}
{"id": "1948636", "revid": "1665991", "url": "https://it.wikipedia.org/wiki?curid=1948636", "title": "Versi maltusiani", "text": "I versi maltusiani furono una moda letteraria diffusa in Italia nei primi anni del Novecento dai futuristi che gravitavano attorno alla rivista \"Lacerba\". \nErano chiamati \"maltusiani\" con allusione scherzosa alle teorie dell'economista inglese Thomas Robert Malthus, sostenitore della necessit\u00e0 della limitazione delle nascite. Poich\u00e9 allora il metodo anticoncezionale pi\u00f9 diffuso era il \"coitus interruptus\", i versi maltusiani hanno la caratteristica di interrompersi, troncando l'ultima parola dell'ultimo verso. \nAltra fonte di ispirazione era la cosiddetta anacreontica ingarrichiana, una tipologia di composizione poetica introdotta nella prima met\u00e0 dell'Ottocento da Ferdinando Ingarrica, giudice della Napoli borbonica e poeta per diletto, che riusciva a raggiungere vertici di inconsapevole e involontario \"nonsense.\"\nScrittori come Giovanni Papini, Ardengo Soffici, Filippo Tommaso Marinetti, Luciano Folgore o l'attore e drammaturgo Ettore Petrolini si dilettarono in questo tipo di componimento:"}
{"id": "1948637", "revid": "599013", "url": "https://it.wikipedia.org/wiki?curid=1948637", "title": "Tomasz Wa\u0142doch", "text": "Carriera.\nClub.\nMuove i primi passi nello Stoczniowiec Danzica, ma all'et\u00e0 di diciassette anni passa alla pi\u00f9 blasonata G\u00f3rnik Zabrze, la squadra pi\u00f9 titolata in Polonia negli anni sessanta grazie al cannoniere Lubanski. Gioca come difensore centrale e dimostra subito un certo \"feeling\" con la porta avversaria. A gennaio del '95 decide di trasferirsi a giocare nella contigua Germania e si accasa al Bochum, dove rimane cinque anni. A ventott'anni decide di fare il grande salto in una delle pi\u00f9 forti squadre della Bundesliga e viene ingaggiato dallo Schalke. Nel 2000 lo raggiunge allo Schalke Tomasz Hajto suo compagno gi\u00e0 ai tempi del G\u00f3rnik e in nazionale. In quattro anni Waldoch forma col connazionale una diga difensiva impenetrabile e conferma di avere il vizio per il gol andando a segno in tutte le stagioni. Nel 2002-03 subisce un grave infortunio da cui non si riprender\u00e0 pi\u00f9 del tutto. Tuttavia rimane allo Schalke fino al 2006, con la soddisfazione di aver gonfiato la rete avversaria anche nell'ultima stagione, nonostante avesse giocato solo due partite di campionato. \nNazionale.\nCon la nazionale ha collezionato 74 presenze dal '91 al 2002 condite da due gol. Con la rappresentativa polacca ha vinto un argento alle olimpiadi di Barcellona ed ha partecipato ai mondiali in Corea e Giappone. Dopo il mondiale ha ufficializzato il suo ritiro dalla nazionale."}
{"id": "1948640", "revid": "228587", "url": "https://it.wikipedia.org/wiki?curid=1948640", "title": "Atmosfera (disambigua)", "text": ""}
{"id": "1948641", "revid": "119982", "url": "https://it.wikipedia.org/wiki?curid=1948641", "title": "JR Freight", "text": ""}
{"id": "1948642", "revid": "1516566", "url": "https://it.wikipedia.org/wiki?curid=1948642", "title": "Promina", "text": "Promina (in italiano \"Promina\" o \"Promona\", desueto) \u00e8 un comune della Croazia di 1.317 abitanti della Regione di Sebenico e Tenin.\nStoria.\nIl comune sorge nel luogo ove esisteva la citt\u00e0 di \"Promona\". Sappiamo, infatti, che quando Gaio Giulio Cesare trascorreva l'inverno del 51/50 a.C. nella Gallia cisalpina, i \"Delmatae\" occuparono la citt\u00e0 di Promona, costruita dai Liburni, i quali a loro volta chiesero l'aiuto dei Romani e dello stesso Cesare. Il proconsole delle Gallie e dell'Illirico invi\u00f2 degli ambasciatori affinch\u00e9 la citt\u00e0 di \"Promona\" fosse restituita ai Liburni. Ottenendone un netto rifiuto, invi\u00f2 contro di loro un forte distaccamento del suo esercito, che purtroppo venne totalmente distrutto dai Dalmati. Cesare non fu, per\u00f2, in grado di intervenire nuovamente, poich\u00e9 non poteva permettersi di intraprendere una nuova guerra, visto che le sue pi\u00f9 grandi preoccupazioni erano rivolte a Roma, contro la fazione ostile degli \"optimates\" capeggiati da Catone e Pompeo. Una nuova guerra civile era ormai alle porte. Nel 34 a.C., Ottaviano rivolse la sua attenzione contro la potente trib\u00f9 dei \"Delmatae\", accompagnato o forse preceduto dal fidato Agrippa. I Dalmati, dopo il massacro delle cinque coorti al tempo di Aulo Gabinio e la sottrazione dei loro \"vexilla\" (48 a.C.), erano euforici per il successo conseguito, tanto da non aver deposto le armi per dieci anni. E quando Ottaviano avanz\u00f2 contro di loro, fecero un comune accordo per darsi reciproco aiuto in guerra. Riuscirono cos\u00ec a raccogliere un esercito di pi\u00f9 di 12.000 combattenti sotto un generale di nome Verzo (\"Versus\"), il quale per prima cosa occup\u00f2 \"Promona\" e la fortific\u00f2, anche se si trovava in un luogo estremamente forte per la natura dove sorgeva. Si trattava infatti di una roccaforte di montagna, circondata da tutti i lati da colline appuntite come i denti di una sega. Ottaviano cominci\u00f2 a disegnare un muro intorno all'intera citt\u00e0 e la pose sotto assedio, fino a quando non capitol\u00f2..\nAl termine delle campagne militari di Ottaviano in Illirico (35-33 a.C.), fu creata una fortezza a \"Promona\" lungo il nuovo \"limes\" romano.\nLocalit\u00e0.\nIl comune di Promina \u00e8 suddiviso nelle seguenti 11 frazioni (\"naselja\"):"}
{"id": "1948643", "revid": "106908", "url": "https://it.wikipedia.org/wiki?curid=1948643", "title": "Ru\u017ei\u0107", "text": "Ru\u017ei\u0107 (in passato italianizzato in \"Rusich\" o \"Russich\", con la stessa pronuncia del toponimo croato) \u00e8 un comune della Croazia di 1.591 abitanti della Regione di Sebenico e Tenin.\nLocalit\u00e0.\nIl comune di Ru\u017ei\u0107 \u00e8 suddiviso in nove frazioni (\"naselja\"):\nLa sede comunale \u00e8 posta nella localit\u00e0 di Gradac."}
{"id": "1948646", "revid": "1791042", "url": "https://it.wikipedia.org/wiki?curid=1948646", "title": "Razionamento azionario", "text": "Il razionamento azionario (del credito) \u00e8 l'accessibilit\u00e0 ai finanziamenti esterni (aziende piccole con bassa capitalizzazione e limitazione agli investimenti). Il razionamento azionario provoca l'impossibilit\u00e0, da parte dell'impresa, a finanziarsi mediante emissione di azioni, l'unico finanziamento esterno possibile risulta quindi essere quello bancario. Quest'ultimo espone per\u00f2 il management al rischio di bancarotta.\nAsimmetrie informative nel mercato del credito.\nSelezione avversa nel mercato del credito.\n\"Credit Rationing\" nel modello Stiglitz-Weiss\nNel mercato del credito con informazione perfetta il tasso di interesse rappresenta il prezzo del credito e il punto in cui domanda e offerta si incontrano. In presenza di asimmetrie informative (selezione avversa in questo caso), il tasso di interesse ha anche un altro ruolo, in quanto influenza il tipo (e il rischio) di \"borrowers\" che chiederanno e otterranno il prestito.\nDato un grafico in cui sull'asse delle ascisse abbiamo il tasso di interesse (r) e nell'asse delle ordinate abbiamo \"L\" (domanda e offerta di credito, loan in inglese), nel modello di Stiglitz-Weiss l'equilibrio non \u00e8 dato dal punto di incontro tra domanda e offerta di \"loans\", perch\u00e9 in quel punto la banca non massimizza il suo profitto atteso (la banca \u00e8 neutrale al rischio, perci\u00f2 le sue scelte dipenderanno dal profitto atteso, in quanto la sua utilit\u00e0 aumenta all'aumentare del profitto atteso); ci\u00f2 significa che, in questo caso, il tasso di interesse ottimo (r*) \u00e8 minore del tasso di interesse in cui domanda=offerta, questo perch\u00e9 al tasso di interesse r*, in cui Ls&lt;Ld, la qualit\u00e0 e l'affidabilit\u00e0 attesa di coloro che faranno domanda e otterranno il credito \u00e8 migliore rispetto al tasso di interesse in cui domanda e offerta si incontrano, (vedere esempio successivo per capire), dunque ci sar\u00e0 disparit\u00e0 tra le due, che non si toccheranno: in equilibrio la funzione di offerta sar\u00e0 inferiore della funzione di domanda; la distanza verticale tra \"loans demand\" e \"loans supply\" nel grafico rappresenta il \"credit rationing\", e questo segmento rappresenta coloro che fanno domanda di credito alle banche ma non lo ricevono, anche se i loro progetti posseggono VAN positivo e anche se si offrono di pagare un tasso di interesse pi\u00f9 alto, perch\u00e9, paradossalmente, se concedessero il tasso interesse pi\u00f9 alto, le banche ridurrebbero il loro profitto atteso.\nVEDIAMO ORA UN SEMPLICE ESEMPIO PER CAPIRE IL MODELLO:\nAssumptions:\nPrendiamo per esempio un generico imprenditore col suo progetto:\nquindi:\nformula_1\nRf \u00e8 uguale per tutti, mentre Ris dipende, appunto, dal tipo di progetto \"i\"\nassumiamo inoltre:\nquindi, i profitti attesi sono:\nDove p(r) rappresenta la probabilit\u00e0 \"soglia\" del successo (che vedremo successivamente come determinarlo quando aggiungeremo la possibilit\u00e0 di investire W in una determinata attivit\u00e0); perci\u00f2 gli imprenditori con probabilit\u00e0 di successo tra 0 e p(r)&lt;1 richiederanno il prestito B, quelli con probabilit\u00e0 maggiore di p(r) non domanderanno il prestito; dimostriamo questo ragionamento con le formule:\nprendendo le due formule: formula_6 ed formula_7 e riscrivendo la prima in funzione di Ris e poi sostituendola nella seconda otteniamo:\nformula_8\ndato che: formula_9 la parte dentro la parentesi \u00e8 positiva e maggiore di 0, dunque al crescere di pi il rendimento atteso diminuisce (questo \u00e8 logico: il rendimento aumenta all'aumentare del rischio) e quindi l'imprenditore con alte probabilit\u00e0 di successo rifiuta il progetto a causa del profitto atteso troppo basso e poco appetibile e del tasso di interesse \"formula_10\" sul credito concesso troppo elevato; dunque:\nformula_11\nquindi:\nAssumiamo ora che l'imprenditore abbia anche possibilit\u00e0 di investire la sua ricchezza in un titolo; il ritorno dall'investimento sarebbe: formula_13 con rho maggiore di 0. Ci\u00f2 implica che ogni imprenditore chieder\u00e0 un prestito alla banca per finanziare il proprio progetto se:\nformula_14, ossia: formula_15; \nriprendendo il concetto di la probabilit\u00e0 \"soglia\" del successo p(r) ,essa \u00e8 data dal pi che rende uguali queste due formule \nformula_16\nperci\u00f2 gli imprenditori con probabilit\u00e0 di successo tra 0 e p(r) richiederanno il prestito, in quanto il profitto atteso formula_8 \u00e8 elevato, quelli con probabilit\u00e0 maggiore di p(r) non domanderanno il prestito a causa del profitto atteso troppo basso (dato pi troppo elevato che riduce il profitto atteso dell'investimento) ed investiranno la propria ricchezza nel titolo in quanto d\u00e0 un profitto atteso uguale o addirittura maggiore rispetto a formula_18. Ci\u00f2 significa che la domanda di credito, ovviamente, diminuisce all'aumentare di formula_10 (oltre che all'aumentare della probabilit\u00e0 di successo) poich\u00e9 man mano che formula_10 aumenta il profitto atteso diminuisce; ma un maggiore formula_10 \u00e8 favorevole solo fino ad un certo punto anche per la banca: se formula_10 aumenta eccessivamente, solo coloro che continueranno ad avere un rischio molto elevato continueranno a domandare credito; gli altri, a causa del tasso di interesse troppo elevato e probabilit\u00e0 \"soglia\" del successo che si abbassa sempre di pi\u00f9, preferiranno investire nell'attivit\u00e0 priva di rischio; conseguentemente, man mano che formula_10 aumenta, il profitto atteso per la banca diminuir\u00e0 a causa della presenza eccessiva di imprenditori con progetti troppo rischiosi; vediamo con un esempio:\n\"ci sono 1000 imprenditori e un dato tasso di interesse formula_24, con questo tasso di interesse 500 imprenditori (con una determinata probabilit\u00e0 di successo tale per cui formula_25) chiedono il prestito; mentre gli altri 500 non lo chiedono (poich\u00e9 la probabilit\u00e0 di successo dell'investimento rende formula_26\") \"; perci\u00f2 per questo dato formula_24\" \"esiste una determinata probabilit\u00e0 soglia di successo p(r); se supponiamo che formula_24\" \"cresca a formula_29\" tutto ci\u00f2 porter\u00e0 a una riduzione di \"p(r)\" e ,\"dato che la soglia di probabilit\u00e0 che eguaglia formula_18 e\" formula_13 \"diminuir\u00e0 e ci sar\u00e0 una certa frazione di imprenditori che prima avrebbero chiesto il prestito che ora, a causa del tasso di interesse applicato troppo alto, preferiranno investire nel titolo, quindi, per esempio, con formula_29\" \"300 imprenditori chiederanno il prestito mentre 700 investiranno nel titolo, dunque la domanda di credito \u00e8 diminuita!\"\nLa spiegazione precedente \u00e8 sintetizzata nella formula: formula_33, ossia: se aumenta formula_10 diminuisce la qualit\u00e0 del progetto dell'imprenditore richiedente il prestito (la probabilit\u00e0 di successo dell'imprenditore diminuisce), poich\u00e9 solo coloro con un profitto atteso ancora elevato (e quindi progetto pi\u00f9 rischioso) accetteranno tale tasso. \nGuardando ora anche la banca, formula_33 \u00e8 giusto dopo una certa soglia di formula_10 poich\u00e9 la banca si vedr\u00e0 abbassare il profitto atteso dato che p(r) rappresenta l'intervallo superiore dell'integrale per il calcolo del profitto atteso della banca, (un minore p(r) riduce l'area quindi); quindi, il profitto atteso sale fino a un certo livello di formula_10, ma poi a un certo \"turning point\" inizia a decrescere (a causa dei progetti degli imprenditori ancora disposti a pagare un formula_10 elevato troppo rischiosi; questo concetto lo possiamo vedere facendo la derivata del profitto atteso per la banca rispetto al tasso di interesse formula_10:\nil profitto atteso della banca \u00e8: formula_5\ndobbiamo dunque derivare formula_41 rispetto a formula_10 e porre la derivata pari a 0 per trovare il punto di massimo: lo si fa utilizzando la regola di Leibniz; si trova un determinato livello di formula_43 finito, che \u00e8 il tasso ottimo che massimizza il profitto della banca; se si aumenta o si diminuisce formula_10, il profitto atteso della banca diminuir\u00e0 (dunque, la funzione di profitto atteso per la banca, come la funzione di offerta di credito, avr\u00e0 una forma a campana in cui il massimo \u00e8 raggiunto nel punto formula_43.\ninoltre il tasso di profitto atteso per la banca \u00e8: formula_46\nPer quello che riguarda la funzione di domanda del credito, che abbiamo gi\u00e0 detto che decresce all'aumentare di r, la sua funzione \u00e8:\nformula_47\nCome gi\u00e0 detto all'inizio, formula_43 non \u00e8 nel punto in cui domanda e offerta si incontrano, ma nel punto in cui la banca massimizza il suo profitto atteso; nel punto in cui domanda e offerta si incontrano il relativo formula_10 \u00e8 troppo elevato e i progetti degli imprenditori disposti ad accettarlo sono troppo elevati e il profitto atteso pi\u00f9 basso.\nPer concludere, ricordiamo che tutto ci\u00f2 vale in presenza di asimmetria informativa."}
{"id": "1948647", "revid": "110157", "url": "https://it.wikipedia.org/wiki?curid=1948647", "title": "Bilizze", "text": "Bilizze (in croato Bilice) \u00e8 un comune della Croazia di 2.180 abitanti della Regione di Sebenico e Tenin.\nLocalit\u00e0.\nIl comune di Bilizze non \u00e8 suddiviso in frazioni."}
{"id": "1948648", "revid": "287204", "url": "https://it.wikipedia.org/wiki?curid=1948648", "title": "Associazione Calcio Genova 1893 1942-1943", "text": "Questa voce raccoglie le informazioni riguardanti l'Associazione Calcio Genova 1893 nelle competizioni ufficiali della stagione 1942-1943.\nStagione.\nNella stagione di guerra 1942-1943 il Genova 1893 con 33 punti in classifica si piazza in quinta posizione. Il genovese Guglielmo Trevisan con 20 reti arriva secondo nella classifica dei marcatori alle spalle di Silvio Piola della Lazio che ha realizzato 21 reti.\nOrganigramma societario.\nArea direttiva\nArea tecnica"}
{"id": "1948649", "revid": "767487", "url": "https://it.wikipedia.org/wiki?curid=1948649", "title": "Non mi muovo!", "text": "Non mi muovo! \u00e8 un film italiano del 1943 diretto da Giorgio Simonelli.\nInterpretato dai tre fratelli De Filippo (Eduardo, Peppino e Titina), \u00e8 la trasposizione cinematografica dell'opera teatrale di Diego Petriccione \"'O quattro 'e maggio\" (1907).\nTrama.\nUn ex battitore d'asta, Carlo Mezzetti, rimasto senza casa insieme a sua figlia Annuccia, si appiglia a situazioni favorevoli e cavilli giuridici pur di trovare alloggi temporanei, occupando abusivamente case sfitte. I due si accompagnano ai coniugi Squeglia, Pasqualino, sedicente farmacista, e sua moglie Olimpia. Attraverso un espediente truffaldino, riesce a convincere il proprietario di una delle case sfitte da lui abusivamente abitate Enrico Sanni a firmare un contratto tutto a vantaggio di Carlo e dei suoi compagni di sventura. Il proprietario truffato, per\u00f2, si innamora di Annuccia. Carlo accetta, cos\u00ec, di concedere la mano di sua figlia al padrone di casa, scongiurando ulteriori azioni legali da parte di quest'ultimo."}
{"id": "1948654", "revid": "339392", "url": "https://it.wikipedia.org/wiki?curid=1948654", "title": "Audentes fortuna iuvat", "text": ""}
{"id": "1948661", "revid": "15756", "url": "https://it.wikipedia.org/wiki?curid=1948661", "title": "Tokyo Sky Tree", "text": "La \u00e8 una torre per telecomunicazioni e panoramica che sorge a Sumida, quartiere speciale di Tokyo, in Giappone.\nCompletata nel 2012, gi\u00e0 dal 2010 \u00e8 la torre pi\u00f9 alta del Giappone e, con i suoi 634 metri di altezza, \u00e8 la torre pi\u00f9 alta al mondo e la seconda struttura artificiale pi\u00f9 alta al mondo dopo il grattacielo Burj Khalifa di Dubai.\nStoria.\nPer gli stessi scopi di radiodiffusione era stata costruita nel 1958 la Tokyo Tower, alta 333 m e dal design ispirato alla Tour Eiffel, la quale per\u00f2 non \u00e8 oggi sufficientemente alta per garantire la copertura del segnale nella citt\u00e0, a causa dei molti grattacieli costruiti successivamente nel centro della capitale giapponese.\nIl progetto, ideato dell'architetto Tadao And\u014d e dello scultore Kiichi Sumikawa, \u00e8 stato commissionato da un gruppo di sei emittenti terrestri con a capo l'emittente pubblico giapponese (NHK), guidati dalla Ferrovie T\u014dbu s.p.a. e costituisce il fulcro di un nuovo grande sviluppo commerciale, con negozi, ristoranti e belvedere, equidistante dalle stazioni di Tokyo Sky Tree (gi\u00e0 nota come Narihirabashi) e di Oshiage. Il 22 maggio 2012 la torre \u00e8 stata finalmente aperta al pubblico.\nIl 14 luglio 2008 prendono ufficialmente il via i lavori con una cerimonia tenuta dalla Ferrovie T\u014dbu s.p.a.. La torre, situata nel quartiere di Sumida, viene realizzata per diventare la nuova postazione della NHK e di altre cinque emittenti commerciali che trasmettono sia in analogico che in digitale. Il progetto iniziale viene modificato in corso d'opera e da un'altezza prevista di 610 m si passa a 634 m, per via di un gioco di parole giapponese (\"garoawase\") in cui il numero \"634\" si legge \"Mu-sa-shi\", antico nome dell'area amministrativa nella quale sorgeva quella che poi \u00e8 diventata la Tokyo attuale.\nIl 24 aprile 2010 nel parco a tema della T\u014dbu World Square di Nikk\u014d a Tochigi viene eretta una replica in scala 1:25 della Tokyo Sky Tree.\nL'11 settembre la torre raggiunge i 465 m d'altezza superando l'ormai smantellato Trasmettitore Omega Tsushima che raggiungeva i 451 m d'altezza.\nIl 20 novembre due mass damper del peso complessivo di 100 tonnellate vengono piazzati temporaneamente una volta raggiunti i 497 m per evitare oscillazioni o cedimenti, mentre il 1\u00ba dicembre raggiunge la quota di 511 m d'altezza venendo dotata di un altro sistema di antivibrazione agganciato a un parafulmine, e vengono posizionate le prime antenne per la radiodiffusione. La torre cresce di 12 m alla settimana, con l'inaugurazione prevista nella primavera del 2012.\nIl 16 dicembre il Ministro giapponese degli Affari Interni e delle Comunicazioni d\u00e0 l'autorizzazione alla NHK e ad altre cinque emittenti di Tokyo di installare le proprie antenne per la radiodiffusione sulla torre, e due giorni dopo, il 18 dicembre, viene installata la prima antenna per la trasmissione del segnale digitale terrestre.\nIl 1\u00ba marzo 2011 la torre raggiunge la quota record di 601 m d'altezza, superando di un metro la Canton Tower e diventando la torre pi\u00f9 alta del mondo. Il 18 marzo la torre raggiunge la sua altezza finale di 634 m alle ore 13.34 giapponesi. La torre aveva subito un'accurata ispezione subito dopo il terremoto dell'11 marzo non riportando danni e assicurando quindi la bont\u00e0 del progetto. Il 23 maggio inizia la fase di smantellamento delle quattro gru occorse per la costruzione che si protrae fino a giugno dello stesso anno.\nIl 17 novembre la Tokyo Sky Tree viene ufficialmente riconosciuta dal Guinness dei primati come la pi\u00f9 alta torre autoportante del mondo, in una cerimonia tenutasi presso l'Hotel Tobu Levant Tokyo. Michiaki Suzuki, presidente della Compagnia Tobu Sky Tree Tower, ha dichiarato che uno degli scopi della costruzione della torre \u00e8 quello di far conoscere al mondo la cultura e la tecnologia giapponese, cos\u00ec come il fascino della zona di Tokyo circostante.\nIl 29 febbraio 2012 la torre viene completata, con un ritardo di due mesi rispetto alla data prevista a causa di un ritardo delle forniture dovuto al terremoto e al maremoto dell'11 marzo 2011. La costruzione ha impiegato 580\u00a0000 operai per essere completata, con un costo complessivo di 65 miliardi di yen (circa 630 milioni di euro).\nIl 2 marzo viene tenuta una cerimonia ufficiale per festeggiare il completamento della torre, officiata da un sacerdote \"kannushi\" alla presenza di 70 persone, tra membri della T\u014dbu, costruttori e responsabili delle emittenti. Il 22 maggio la Tokyo Sky Tree apre ufficialmente al pubblico dopo quattro anni di lavori.\nCaratteristiche.\nIl progetto \u00e8 stato presentato il 24 novembre 2006, basato su tre concetti chiave:\nLa torre ha una base di forma piramidale triangolare, ma a partire dall'altezza di 350 m la struttura si affusola assumendo una forma cilindrica per meglio sopportare i venti molto forti che si formano a quelle altezze. Sono presenti punti di osservazione a 350 m, con una capacit\u00e0 massima di 2000 persone, e a 450 m, con una capacit\u00e0 di 900 persone. L'osservatorio superiore \u00e8 caratterizzato da una copertura di vetro a spirale in cui i visitatori, attraverso una passeggiata panoramica, possono salire di altri cinque metri accedendo al punto pi\u00f9 alto della piattaforma superiore. Una \"look down window\" (una sezione di pavimento in vetro) offre ai visitatori una vista diretta verso le strade sottostanti.\nResistenza ai terremoti.\nLa torre ha una struttura antisismica e include un'anima centrale in cemento armato. Il pilastro portante principale \u00e8 attaccato alla struttura esterna della torre a 125 m di altezza. Da l\u00ec fino ai 375 m il pilastro \u00e8 collegato alla torre per mezzo di un sistema idraulico che funge da ammortizzatore durante un terremoto. Secondo i progettisti questo sistema \u00e8 in grado di assorbire fino al 50% dell'energia proveniente da un terremoto.\nColore.\nIl traliccio esterno \u00e8 verniciato con un colore denominato ufficialmente \"Sky Tree White\". Si tratta di un colore originale basato su un colore tradizionale giapponese chiamato .\nIlluminazione.\nIl progetto di illuminazione \u00e8 stato presentato il 16 ottobre 2009. Due modelli di illuminazione azzurro \"Iki\" (chic, alla moda) e viola \"Miyabi\" (eleganza, raffinatezza) saranno utilizzati alternativamente ogni giorno. La torre \u00e8 illuminata con luci a LED.\nScelta del nome.\nDa ottobre a novembre 2007, \u00e8 stato indetto un sondaggio pubblico per scegliere il nome da dare alla torre. Il 19 marzo 2008, una commissione ha scelto i sei nomi finalisti: , , , , , . Il nome ufficiale \u00e8 stato annunciato il 10 giugno 2008 con la scelta che \u00e8 ricaduta sul nome \"Tokyo Sky Tree\".\nIl nome ha ricevuto circa 33.000 voti (30%) su 110.000 votanti, mentre il secondo nome pi\u00f9 popolare \u00e8 stato \"Tokyo Edo Tower\".\nDal momento che il nome scelto \u00e8 in giapponese, che non ha spazi tra le parole, non \u00e8 possibile dire se il vero nome sia \"Tokyo Skytree\" o \"Tokyo Sky Tree\". Il sito ufficiale lo trascrive senza spazio come \"Skytree\", ma la versione del logo \u00e8 chiaramente trascritta come \"SKY TREE\".\nL'altezza di 634 metri \u00e8 stata decisa per essere facile da ricordare. I caratteri \"mu\" (6), \"sa\" (3), \"shi\" (4) formano la parola \"Musashi\", un antico nome della regione in cui si trova la Tokyo Sky Tree.\nRadiodiffusione.\nLa principale funzione della Tokyo Sky Tree \u00e8 la diffusione radio-televisiva a livello regionale.\nApertura.\nCon l'approssimarsi dell'apertura al pubblico della Sky Tree, coloro che ottennero i primi biglietti rimasero in fila per un'intera settimana. Una volta aperta, i posti disponibili rimasero sold-out per i primi due mesi di attivit\u00e0. Il giorno dell'apertura furono decine di migliaia le persone che, nonostante la pioggia impediva loro la vista dal ponte di osservazione, visitarono la torre. I venti forti costrinsero anche due ascensori a chiudere, lasciando alcuni visitatori momentaneamente bloccati su una piattaforma di osservazione.\nSecondo la T\u014dbu, 1,6 milioni di persone hanno visitato la Sky Tree nella prima settimana. Residenti locali hanno riferito che l'afflusso di visitatori ha causato disturbo alla quiete della comunit\u00e0 e fino ad ora, ha generato poco beneficio economico per il territorio locale.\nMascotte.\nCome \u00e8 consuetudine in Giappone al giorno d'oggi, anche la Tokyo Sky Tree ha una sua mascotte, chiamata \"Sorakara-chan\", che significa \"figlia dal cielo\".\nIl personale della torre veste uniformi speciali progettate dal premiato designer di moda, Akira Minagawa. Lo stile della divisa tenter\u00e0 di trasmettere sia il senso della natura cos\u00ec come i progressi tecnologici e le ambizioni future che la Tokyo Sky Tree incarna.\nOtto diverse uniformi sono stati progettati per le diverse tipologie di personale, che comprende guide, addetti alle informazioni, il personale addetto ai biglietti e quello alle pulizie, con i due colori predonimanti della Sky Tree: blu per il cielo e il verde che rappresenta gli alberi."}
{"id": "1948662", "revid": "107831", "url": "https://it.wikipedia.org/wiki?curid=1948662", "title": "Zhang Xiaoping", "text": "Carriera pugilistica.\nAl torneo di pugilato delle Olimpiadi di Pechino del 2008 ha vinto la medaglia d'oro nella categoria dei pesi massimi leggeri, battendo in finale l'irlandese Kenneth Egan."}
{"id": "1948663", "revid": "21880", "url": "https://it.wikipedia.org/wiki?curid=1948663", "title": "AMP Capo Gallo", "text": ""}
{"id": "1948664", "revid": "339392", "url": "https://it.wikipedia.org/wiki?curid=1948664", "title": "Url (I Cavalieri dello zodiaco)", "text": ""}
{"id": "1948669", "revid": "638792", "url": "https://it.wikipedia.org/wiki?curid=1948669", "title": "Misao Yamamura", "text": ""}
{"id": "1948671", "revid": "767487", "url": "https://it.wikipedia.org/wiki?curid=1948671", "title": "Telefono rosso", "text": "Telefono rosso \u00e8 un film pornografico del 1986 diretto da Riccardo Schicchi. Il film ironizza sulla Linea rossa della Guerra fredda, prendendone spunto per inventare situazioni erotiche che avevano come protagonista Ilona Staller, non a caso proveniente dall'Est.\nTrama.\nCicciolina si sveglia in un mondo ovattato e irreale, gi\u00e0 truccata e vestita di tutto punto e intraprende il suo lavoro: dare felicit\u00e0 agli uomini tramite contatto telefonico, appunto con il telefono rosso. Dopo alcune conversazioni telefoniche che terminano sempre con un orgasmo da parte della protagonista, Cicciolina decide di incontrare sul serio i suoi affezionati ma non fa altro che procurarsi guai su guai, prima con un camionista che la sorprende a chiamare dei numeri a caso in una cabina telefonica fuori Roma, poi con degli avventori incontrati in una sorta di battuage sempre appena fuori la capitale. Il tutto si conclude con un'orgia.\nProduzione.\nIl film segna il debutto nell'hardcore di Ilona Staller, che in quell'anno era fidanzata con il regista. Prima della realizzazione di questo film, Cicciolina (suo nome d'arte) aveva realizzato solamente alcuni video hard, tra i quali \"Porno Poker\" del 1984 e \"La conchiglia dei desideri\" del 1983. Bench\u00e9 qualcuno ritenga che sia il primo film pornografico di produzione italiana, la cosa \u00e8 totalmente priva di fondamento, dato che in Italia si producevano esempi di cinema pornografico sin dagli anni settanta, sebbene pi\u00f9 sottobanco.\nDistribuzione.\nFu un grande successo di pubblico, risultando tra i film pi\u00f9 visti del genere in tutti gli anni ottanta."}
{"id": "1948680", "revid": "138230", "url": "https://it.wikipedia.org/wiki?curid=1948680", "title": "Potere operaio", "text": ""}
{"id": "1948684", "revid": "767487", "url": "https://it.wikipedia.org/wiki?curid=1948684", "title": "Cicciolina number one", "text": "Cicciolina number one \u00e8 un film pornografico del 1986 diretto da Riccardo Schicchi.\nSeconda pellicola \"hardcore\" con Ilona Staller, in arte Cicciolina, annovera nel cast anche Roberto Malone, famoso pornodivo negli anni ottanta. Realizzato utilizzando molte riprese da spettacoli dal vivo dell'attrice ungherese in vari locali a luci rosse.\nTrama.\nDurante una di queste performance nel film intervengono degli attori vestiti da gendarmi che arrestano e ammanettano Cicciolina portandola in questura, caratterizzata da una stanza con al muro affisse le pornostars ricercate quali Moana Pozzi, Ramba e ovviamente Cicciolina. Il tutto si conclude con un'orgia di massa tra fan, poliziotti e pornoattrici.\nProduzione.\nLa scelta dell'inserimento dell'arresto della pornostar fa riferimento senz'altro all'irruzione della buoncostume al Cinema Espero di via Nomentana a Roma, che nel marzo del 1986 ospitava lo spettacolo \"Curve deliziose\" portato avanti dalle starlette di Diva Futura. Moana e Cicciolina vennero condannate dal tribunale di Roma a 7 mesi senza la condizionale.\nNel film Cicciolina assiste insieme ad altri attori alla performance di una collega con un cavallo nero chiamato Principe: non \u00e8 quindi Cicciolina ad avere un rapporto con l'animale come a volte viene erroneamente riportato, ma l'attrice hard Denise Dior, nome d'arte di Paola De Simone, specializzata in quegli anni in scene di zoofilia. Nel novembre del 2008, nel corso di una intervista radiofonica, Ilona Staller ha comunque dichiarato che in realt\u00e0 il rapporto zoofilo della collega sarebbe stato simulato."}
{"id": "1948689", "revid": "125253229", "url": "https://it.wikipedia.org/wiki?curid=1948689", "title": "Slosella", "text": "Slosella (in croato \"Pirovac\" precedentemente, fino al 1931: \"Zlosela\", in italiano anche \"Pirovazzo\") \u00e8 un comune della Croazia di 1.846 abitanti della Regione di Sebenico e Tenin.\nStoria.\nIl centro abitato fu fondato nel XV secolo da profughi fuggiti dai turchi. Tuttavia, il territorio era abitato molti secoli prima, come dimostrano i resti di insediamenti romani trovati nel vicino isolotto di Santo Stefano. Anche i resti di una villa romana a Ivinj risalgono al 1\u00b0 d.C. Il sito \u00e8 stato proclamato bene culturale nel 2012 e ha ricevuto lo status di monumento culturale protetto.\nLa cinta muraria, eretta intorno al 1505 da Petar Dragani\u0107, \u00e8 stata in parte conservata nel villaggio. La chiesa parrocchiale di San Giorgio del 1506 fu restaurata in stile barocco nel XVIII secolo.\nIl paese cambi\u00f2 il suo nome croato \"Zlosela\" in \"Pirovac\" nel 1921 in quanto la vecchia denominazione evocava associazioni poco simpatiche; era interpretato dagli abitanti vicini come \"villaggio cattivo\".\nGeografia antropica.\nLocalit\u00e0.\nIl comune di Slosella \u00e8 suddiviso in 3 frazioni (\"naselja\"). Tra parentesi il toponimo in lingua italiana, generalmente desueto.:"}
{"id": "1948692", "revid": "110157", "url": "https://it.wikipedia.org/wiki?curid=1948692", "title": "Trebocconi", "text": "Trebocconi (in croato Tribunj) \u00e8 un comune della Croazia di 1.450 abitanti della Regione di Sebenico e Tenin.\nLocalit\u00e0.\nIl comune di Trebocconi non \u00e8 suddiviso in frazioni."}
{"id": "1948695", "revid": "1516087", "url": "https://it.wikipedia.org/wiki?curid=1948695", "title": "Episodi di Doctor Who (quattordicesima stagione)", "text": "Questa voce contiene l'elenco dei 26 episodi della quattordicesima stagione della serie TV Doctor Who, interpretata da Tom Baker nel ruolo del quarto Dottore. Questi episodi sono andati in onda nel Regno Unito dal 4 settembre 1976 al 2 aprile 1977 e sono invece del tutto inediti in Italia.\nNel corso di questa stagione \"(The Hand of Fear IV)\", Elisabeth Sladen lascia il ruolo regolare dell'assistente del Dottore Sarah Jane Smith, che occupava dall'undicesima stagione \"(The Time Warrior)\". \u00c8 una delle assistenti pi\u00f9 \"longeve\" del Dottore e probabilmente la pi\u00f9 popolare, essendo ricomparsa in seguito pi\u00f9 volte in alcuni episodi e nella nuova serie, fino a meritarsi, nel 2007, una serie TV a lei dedicata, sempre interpretata dalla Sladen.\nCome per tutte le stagioni della serie classica, gli episodi vengono suddivisi in \"macrostorie\" (in inglese, \"serial\") con una propria continuit\u00e0 narrativa e un proprio titolo, qui indicato nella colonna \"Titolo serial\" della tabella.\nThe Masque of Mandragora.\nTrama.\nL'incontro con la struttura vivente fatta d'energia conosciuta con il nome di \"Mandragora Helix\" porta il TARDIS nell'Italia del XV secolo.\nThe Hand of Fear.\nTrama.\nIl Dottore e Sarah restano coinvolti in un'esplosione. Sarah si ritrova aggrappata a quella che sembra essere una mano fossilizzata, l\u00ec sepolta da almeno 150 milioni di anni.\nThe Deadly Assassin.\nTrama.\nIl Dottore ritorna al suo pianeta natale, Gallifrey. Quando il Presidente dell'Alto Consiglio viene assassinato, tuttavia, egli diventa il sospettato numero uno.\nThe Face of Evil.\nTrama.\nIl Dottore arriva su un pianeta dove due trib\u00f9 sono in guerra e scopre che la loro divinit\u00e0 del Male \u00e8 lui stesso.\nThe Robots of Death.\nTrama.\nUna nave \u00e8 comandata da un equipaggio umano indolente e avaro. Tutto sembra scorrere tranquillo finch\u00e9, uno alla volta, ogni membro dell'equipaggio viene ucciso.\nThe Talons of Weng-Chiang.\nTrama.\nIl Dottore e Leela viaggiano fino alla Londra vittoriana dove incontrano un sinistro prestigiatore cinese e il suo maestro, un esule proveniente dal LI secolo."}
{"id": "1948700", "revid": "109606596", "url": "https://it.wikipedia.org/wiki?curid=1948700", "title": "Une\u0161i\u0107", "text": "Une\u0161i\u0107 (in italiano desueto \"Unessich\", con la stessa pronuncia del nome croato) \u00e8 un comune della Croazia di 2.160 abitanti della Regione di Sebenico e Tenin.\nLocalit\u00e0.\nIl comune di Une\u0161i\u0107 \u00e8 suddiviso in 16 frazioni (\"naselja\"):"}
{"id": "1948704", "revid": "124760710", "url": "https://it.wikipedia.org/wiki?curid=1948704", "title": "Zig Zag (programma televisivo italiano)", "text": "Zig Zag \u00e8 stato un game show televisivo a premi, trasmesso da Canale 5 dal 1983 al 1986 in fascia preserale e condotto da Raimondo Vianello e Simona Mariani. Dalla seconda edizione ha partecipato alla conduzione anche Sandra Mondaini (intervenendo, per\u00f2, solo nelle puntate del luned\u00ec e del sabato). Nella terza edizione Raimondo Vianello venne affiancato sia da Sandra Mondaini che da Elena Mattolini.\nVianello fu anche autore ed ideatore del gioco assieme ad Alessandro Continenza, successivamente si aggiunsero anche Giambattista Avellino ed Alberto Consarino. \nUna versione extra-lusso di \"Zig Zag\" fu inserita nel 1987 nello show del sabato sera \"SandraRaimondo Show\", condotto su Canale 5 sempre da Raimondo Vianello e da Sandra Mondaini. I concorrenti VIP che partecipavano per beneficenza, si affrontavano in varie prove che appartenevano al quiz, tra cui il \"Gioco del contenitore\". La sigla \u00e8 stata cantata dal Piccolo Coro dell'Antoniano. Sempre nella sigla la bambina solista che cantava \u00e8 Maddalena Cattaneo, l'ex corista delle Verdi Note dell'Antoniano.\nIl programma.\n\"Zig Zag\" fu uno dei primi programmi del gruppo Fininvest ad essere realizzato a Roma: la prima edizione venne registrata presso gli studi della Dear sulla via Nomentana (all'epoca affittati da Silvio Berlusconi, oggi di propriet\u00e0 della Rai), mentre le altre due presso lo studio \"Clodio\" della C.C.C. (Cerrato Compagnia Cinematografica), presso piazzale Clodio.\nIl programma andava in onda dal luned\u00ec al sabato dalle ore 18:50 alle ore 19:25; in seguito, dalla puntata del 9 gennaio 1984 fu spostato alle ore 19:30 ed allungato ad un'ora di trasmissione facendo da \"traino\" per la prima serata di Canale 5.\nIl gioco prevedeva la presenza in studio di tre concorrenti che si sfidavano per un montepremi settimanale massimo di 20.000.000 di lire (ovvero 4.000.000 di lire a puntata). Nelle prime cinque giornate, dal luned\u00ec al venerd\u00ec, i concorrenti si affrontavano in diverse prove per puntata, con le quali dovevano cercare di accumulare il maggior quantitativo di denaro. Il montepremi acquisito durante la settimana veniva assegnato nella puntata del sabato, quando i concorrenti si affrontavano per accedere all'ultimo gioco e conquistare il titolo di campione. Il campione in carica conseguiva anche il diritto di partecipare alla sfida della settimana successiva, con un limite massimo di quattro settimane consecutive.\nLa prima edizione and\u00f2 in onda dal 21 novembre 1983 al 30 giugno 1984 per 192 puntate, la seconda dall'8 ottobre 1984 al 29 giugno 1985 per 228 puntate, la terza dal 7 ottobre 1985 al 28 giugno 1986 per altrettante 228 puntate. \nOltre al conduttore Raimondo Vianello, personaggi fissi della trasmissione erano l'attore romano Enzo Liberti, nel ruolo del giudice arbitro e, come valletta, l'attrice napoletana Simona Mariani, sostituita da Elena Mattolini nella terza edizione; a loro, nella seconda edizione, si aggiunse anche Sandra Mondaini nelle puntate del luned\u00ec e del sabato e poi come co-conduttrice fissa nella terza edizione. Regista della trasmissione nella prima e seconda edizione fu Laura Basile, sostituita, il terzo anno, da Luigi Ciorciolini.\nDurante lo svolgimento della terza edizione Enzo Liberti mor\u00ec in seguito a una lunga malattia. Le puntate gi\u00e0 registrate in anticipo furono mandate in onda dopo la sua scomparsa e per le rimanenti puntate previste il ruolo che fu di Liberti venne ricoperto dal produttore esecutivo del programma Tito Presciutti. Al termine della stagione venne quindi decisa la chiusura della trasmissione. Il gioco fu poi riproposto in seguito all'interno del variet\u00e0 di prima serata \"SandraRaimondo Show\", andato in onda su Canale 5 nella primavera del 1987 e condotto anch'esso dalla coppia Mondaini-Vianello in cui a gareggiare erano concorrenti VIP ed il montepremi veniva interamente devoluto in beneficenza.\nParte del meccanismo della trasmissione, in particolare lo schema a tre concorrenti su base settimanale, riprese l'idea da \"Sette e mezzo\", gioco a premi del 1980 condotto per 65 puntate dallo stesso Vianello su Rai 1.\nPrima edizione (1983\u201384).\nGiochi e regole.\nNella prima met\u00e0 della stagione, fino alla puntata di venerd\u00ec 6 gennaio 1984, i tre concorrenti in gara si affrontavano dal luned\u00ec al venerd\u00ec su 2 diversi giochi giornalieri, nel seguente ordine:\nQueste le regole dei vari giochi:\nIn ogni prova veniva stabilita una graduatoria a cui corrispondeva un valore di montepremi:\nIl concorrente che al termine delle due prove giornaliere aveva raggiunto la somma pi\u00f9 alta accedeva da solo al terzo gioco (in caso di parit\u00e0 si procedeva a un gioco di spareggio), il \"Gioco delle 5 definizioni\", in cui entro dieci secondi doveva indovinare una parola, scelta tra un elenco di venti, che si associasse a cinque definizioni lette da Vianello. In caso di risposta corretta, il concorrente si aggiudicava 2.500.000 lire, in caso contrario poteva comunque vincere 500.000 lire ogni volta in cui riusciva a trovare una giustificazione per la sua scelta corrispondente alle 5 definizioni. \nAl termine di ogni puntata inoltre il vincitore della puntata e il secondo classificato ottenevano anche degli \"indizi\", ossia delle carte utili come suggerimento per la puntata del sabato (due per il vincitore, uno per il secondo classificato).\nNella puntata del sabato i concorrenti si sfidavano per il titolo di campione, che consentiva di guadagnare in gettoni d'oro il montepremi accumulato durante la settimana e di tornare come concorrente per la settimana successiva.\nL'obiettivo finale \u00e8 individuare il nome di una localit\u00e0, scelta ad inizio settimana, seguendo anche i suggerimenti dati dagli \"indizi\" guadagnati nelle giornate precedenti.\nAnche la puntata del sabato era articolata su due giochi. Il primo era il \"Gioco degli indizi\", in cui i concorrenti dovevano individuare su una tastiera le 15 coppie di lettere con cui iniziava la risposta ad altrettante domande sulla localit\u00e0 poste da Vianello. In questo gioco i concorrenti potevano sfruttare le carte degli indizi ottenute durante la settimana.\nI primi due classificati accedevano al gioco finale, ossia il \"Gioco dei bivii\". Questa prova si basava su un ipotetico viaggio su un percorso a sette bivii con partenza da Roma e arrivo alla localit\u00e0 della settimana.\nIl vincitore del \"Gioco degli indizi\" aveva il diritto di iniziare per primo. Il concorrente doveva scegliere se andare a destra o a sinistra basandosi su due immagini di localit\u00e0, di cui una pi\u00f9 aderente alla localit\u00e0 di destinazione. Nel caso in cui avesse scelto l'immagine sbagliata, la mano passava al concorrente successivo che doveva prima rispondere correttamente a tante domande quanti i bivi gi\u00e0 percorsi dal suo avversario prima di poter proseguire a sua volta nel percorso. \nIl concorrente che riusciva ad arrivare alla fine del percorso e a raggiungere quindi la localit\u00e0 della settimana conquistava il montepremi accumulato e il titolo di campione.\nModifiche.\nNella seconda parte della stagione, a partire dal 9 gennaio 1984, in concomitanza con l'allungamento della durata del programma fu introdotta come novit\u00e0 una sfida quotidiana aggiuntiva tra i due concorrenti sconfitti della puntata, il \"Gioco dei palloncini\".\nIl gioco consisteva nell'inserire, a turno, dei palloncini di colore diverso (bianco per un concorrente, rosso per l'altro) in una scacchiera verticale di 49 caselle, con lo scopo di realizzare il numero maggiore di filetti da 4, da 5, da 6 o da 7 palloncini dello stesso colore in senso orizzontale, verticale o diagonale. Ad ogni filetto corrispondeva un punteggio (50 punti per ogni filetto da 4, 100 punti per ogni filetto da 5, 150 punti per ogni filetto da 6, e 200 punti per ogni filetto da 7) e, al termine del gioco, il concorrente con il maggior numero di punti aggiungeva 1.000.000 di lire al suo montepremi. In caso di parit\u00e0 di punti, vinceva il concorrente che realizza il numero maggiore di filetti da 3 palloncini.\nA partire dal 13 febbraio 1984 fu aggiunto come terzo gioco quotidiano fisso il \"Gioco del contenitore\" e anche le vincite furono modificate, diventando uguali per tutti i giochi:\nContestualmente il \"Gioco dei palloncini\" venne modificato (i concorrenti giocavano in coppia per tre \"manche\" da 1 minuto e 30 secondi) e mantenuto nella sola puntata del luned\u00ec. Modifiche minori subirono anche il \"gioco dei mimi\" (i concorrenti giocano tutti e 3 assieme) e al \"gioco dei cubi\" (i concorrenti possono continuare ad aggiungere lettere, avendo cos\u00ec anche la possibilit\u00e0 di bluffare ed indurre l'avversario all'errore).\nFurono poi introdotti cinque nuovi giochi, in sostituzione di altrettanti precedenti:\nNella scaletta finale della trasmissione, i giochi venivano proposti in questa sequenza:\nUn'altra modifica riguard\u00f2 gli indizi, che vennero sostituiti da carte raffiguranti personaggi di Canale 5 ed Italia 1 (all'epoca Rete 4 non faceva ancora parte del gruppo Fininvest).\nAnche la struttura della puntata finale del sabato venne modificata a partire dal 4 febbraio 1984 e vennero introdotti tre giochi nuovi:\nSeconda edizione (1984\u201385).\nGiochi e regole.\nLuned\u00ec 8 ottobre 1984 parte la rinnovata seconda edizione, molto diversa per regole e giochi rispetto alla precedente: anzitutto \u00e8 da evidenziare l'ingresso nel cast di Sandra Mondaini, che affianca il marito nelle puntate del luned\u00ec e del sabato; c'\u00e8 poi un cambio di studio: in seguito alla decisione della Rai di acquistare gli studi romani della Dear, la trasmissione viene ora registrata presso lo studio Clodio della C.C.C. (Cerrato Compagnia Cinematografica), sempre a Roma.\nDa questa edizione i concorrenti si affrontano su 4 giochi (e non su 3, come nell'edizione precedente), determinando di conseguenza una nuova graduatoria per le vincite:\nDi questi giochi, il quarto ed ultimo resta il famoso \"GIOCO DEL CONTENITORE\", mentre una delle prove (in genere la seconda proposta durante ogni puntata) assegna un premio unico (p.u.) da 300.000 lire, vinto solamente da chi si aggiudica il gioco in questione. Al termine dei 4 giochi, il vincitore della puntata accede come sempre al gioco finale delle 5 definizioni. Se dovesse per\u00f2 capitare che due o pi\u00f9 concorrenti pareggiano con la stessa somma per il primo posto, dal mese di novembre 1984 con l'arrivo del detersivo Soflan come sponsor della trasmissione, non si ricorre pi\u00f9 alle domande di spareggio (che tornano poi da gennaio in avanti), ma bens\u00ec i concorrenti in gioco devono indovinare (o avvicinarsi il pi\u00f9 possibile) il numero complessivo dei puntini posti sulla maglietta all'epoca protagonista dello spot della Soflan; il numero dei puntini non viene mai svelato, in modo tale da poter utilizzare la maglietta anche per ulteriori spareggi.\nA partire dal 1\u00ba gennaio 1985 e l'arrivo del nuovo sponsor Colussi, le postazioni dei concorrenti assumono il nome di uno dei diversi tipi di biscotti prodotti dalla casa dolciaria: la postazione 1 (quella blu) diventa la postazione delle \"Chicchere\", la postazione 2 del campione (la rossa) diventa la postazione dei \"Trenini\", ed infine la postazione 3 (l'azzurra) diventa la postazione del \"Gran Turchese\". La trasmissione \u00e8 abbinata ad un concorso a pronostico su chi sar\u00e0 il vincitore della settimana, con una crocetta da mettere sul biscotto abbinato alla postazione del concorrente vincente.\nIn aggiunta, sempre abbinato allo sponsor e 5 minuti prima dell'inizio di ogni puntata, Simona Mariani \u00e8 protagonista in solitaria di un piccolo spazio nel quale telefona ad un fortunato estratto che ha inviato la cartolina-pronostico che ha cos\u00ec la possibilit\u00e0 di vincere un \"Gran Turchese d'argento\" di 500.000 lire, mentre il marted\u00ec il numero di telefono del fortunato estratto viene utilizzato per il gioco \"NUMERO TELEFONICO - LUNA PARK\": la telefonata viene fatta da Raimondo Vianello nel corso della trasmissione, e lo spettatore ha la possibilit\u00e0 di vincere un \"Gran Turchese d'oro\" da 1.000.000 di lire.\nNella nuova scaletta della trasmissione, le nuove prove sono cos\u00ec presentate:\nQueste le regole dei vari giochi:\nModifiche.\nNel corso della stagione sono stati inseriti due nuovi giochi in sostituzione di altrettanti: il primo \u00e8 il \"gioco dell'olfatto\", ovvero una variante del classico gioco del \"Contenitore\" inserito a partire da marted\u00ec 5 marzo 1985 e disputato solo nella puntata del marted\u00ec. I concorrenti hanno davanti a loro 3 bottiglie contenenti una particolare essenza, che deve essere individuata solo attraverso l'olfatto; le regole sono quelle base del gioco del contenitore, cio\u00e8 20 secondi di tempo per individuare l'essenza, 2 punti in caso di risposta esatta e 1 punto agli avversari in caso di risposta errata.\nQuesto gioco, disputato in 3 manches, dura fino alla puntata di marted\u00ec 16 aprile 1985, perch\u00e9 dal successivo 23 aprile arriva un nuovo gioco, il \"gioco del perch\u00e9\": il concorrente (uno alla volta e in ordine di postazione) sceglie una tra 3 buste: Vianello, al centro dello studio accanto ad un grande orologio, legge la domanda e fa partire il tempo: scopo del gioco \u00e8 di dire, nel minor tempo possibile, un \"perch\u00e9 si dice\", ovvero scoprire l'etimologia o il fatto storico che \u00e8 all'origine di un modo di dire.\nIl gioco \u00e8 vinto dal concorrente che impiega meno tempo, considerato che nei primi 15 secondi, un concorrente pu\u00f2 tentare di indovinare la risposta; successivamente Vianello legge un piccolo testo che spiega il \"perch\u00e9 si dice\" fermandosi su alcune parole di cui dice solo le iniziali. Questo gioco prende il posto nella scaletta del marted\u00ec del \"Gioco delle vignette\", che passa nella puntata del venerd\u00ec decretando l'abolizione del \"GIOCO DEL POKER\".\nIl gioco del sabato.\nIl gioco del sabato \u00e8, come sempre, quello che decreta il vincitore della settimana che vince i gettoni d'oro accumulati e il diritto a tornare la settimana successiva (un campione pu\u00f2 restare in carica sempre per un massimo di quattro settimane). Nonostante sia rimasto pressoch\u00e9 lo stesso della precedente edizione, il meccanismo della puntata finale subisce qualche modifica: anzitutto i concorrenti, durante le gare settimanali, non conquistano pi\u00f9 le \"carte\" bens\u00ec conquistano delle \"fiche\" dal valore di 100.000 lire l'una (sempre 2 per il vincitore della puntata e 1 per il secondo classificato) da utilizzarsi esclusivamente per il gioco dell'asta: con l'arrivo dei due sponsor (Soflan nel mese di novembre, e la Colussi nel mese di gennaio), le fiche diventano \"gettoni\" che riportano il nome dello sponsor, ma il loro utilizzo \u00e8 inalterato.\nIl primo gioco \u00e8 sempre quello della \"PROVA D'APPELLO\", invariato, mentre ci sono delle novit\u00e0 per il gioco dell'\"ASTA\": l'ossatura del gioco \u00e8 inalterata, sono cambiate invece le domande, che non riguardavano pi\u00f9 fatti, eventi e personaggi riconducibili a Canale 5, Italia 1 e Rete 4 (da poco acquistata dal gruppo Fininvest):\nInvariato infine il gioco finale delle \"CASSEFORTI\", cui accedono i due concorrenti con il maggior numero di punti nel gioco dell'asta.\nIn questa edizione il programma si aggiudic\u00f2 il Telegatto come \"Trasmissione televisiva dell'anno\" a pari merito con \"Pronto Raffaella?\".\nTerza edizione (1985-86).\nGiochi e regole.\nLuned\u00ec 7 ottobre 1985 parte la terza edizione che per struttura, scenografia e studio di registrazione (sempre presso lo studio della Cerrato Compagnia Cinematografica di piazzale Clodio, a Roma) rimase invariata. Cambiarono alcuni protagonisti del cast: anzitutto Sandra Mondaini non limita pi\u00f9 la sua partecipazione ai soli luned\u00ec e sabato, ma \u00e8 presente anche nelle puntate dal marted\u00ec al venerd\u00ec, assurgendo al ruolo di co-conduttrice del quiz assieme al marito; lo storico operatore elettronico Giorgio Lo Noce viene chiamato alle armi e sostituito dal nuovo operatore elettronico Giuseppe Minnella; nuova \u00e8 anche la valletta: Simona Mariani lasci\u00f2 al termine della seconda edizione (si dice per dissapori con Sandra Mondaini, dovuti ad un eccesso di gelosia professionale della seconda) ed \u00e8 sostituita da Elena Mattolini; nuovo \u00e8 anche il regista: Luigi Ciorciolini (gi\u00e0 collaboratore della trasmissione) prende il posto di Laura Basile, passata alla regia del \"Maurizio Costanzo Show\".\nPer quel che concerne il regolamento di gioco, l'ossatura rimane la stessa dell'edizione precedente, con 4 giochi per puntata (di cui uno abbinato al premio unico di 300.000 lire) e, per il vincitore della puntata, il solito gioco delle 5 definizioni. Arrivano dei nuovi giochi e altri storici vennero modificati. Questa la nuova scaletta settimanale della trasmissione:\nQuesti i regolamenti dei vari giochi:\nIl gioco delle colonnine si compone di 4 manches, ognuna con una domanda diversa:\n. nella prima manche, i concorrenti devono dire quale sia la parola letta per\u00f2 al contrario;\n. per la seconda, i concorrenti devono risolvere una piccola operazione matematica;\n. per la terza, devono individuare una determinata uscita di un determinato tratto autostradale italiano;\n. per la quarta e ultima, un conteggio relativo ad un determinato giorno della settimana;\nIl primo concorrente a giocare \u00e8 scelto con la casualit\u00e0, e deve chiamare una lettera ed un numero, a seconda della casella che vuole scoprire. Possono succedere diverse cose:\n. pu\u00f2 scoprire una casella bianca, chiamata ARIA: in questo caso non succede nulla e cede il turno al concorrente della postazione successiva;\n. pu\u00f2 colpire l'aereo di uno dei suoi avversari: in questo caso conquista 2 punti e pu\u00f2 chiamare un'altra casella (fermo restando che un concorrente pu\u00f2 scoprire un massimo di 2 caselle per volta);\n. pu\u00f2 abbattere l'aereo di uno dei suoi avversari: in questo caso conquista 3 punti e pu\u00f2 chiamare un'altra casella;\n. pu\u00f2 colpire se stesso: in questo caso cede 1 punto agli avversari;\n. pu\u00f2 abbattere il satellite: in questo caso conquista 4 punti e pu\u00f2 chiamare un'altra casella;\nSuccessivamente, il punteggio \u00e8 stato poi modificato: fermo restando le caselle ARIA e il SATELLITE che continua ad assegnare 4 punti, cambiano i punteggi per chi colpisce gli aerei: chi colpisce un aereo avversario per la prima volta conquista 1 punto, 2 punti se lo colpisce una seconda volta, 3 punti se lo abbatte, viceversa cede egual punti agli avversari se un concorrente dovesse colpire se stesso una prima volta, una seconda volta o abbattersi\nIl gioco si conclude una volta abbattuti i 3 aerei e il satellite.\nModifiche.\nNel corso della 29\u00aa settimana di trasmissione, vengono modificate le scalette del mercoled\u00ec e del gioved\u00ec: dalla scaletta del mercoled\u00ec, a partire dal 23 aprile 1986 viene eliminato il \"Gioco del perch\u00e9\" e sostituito dall\"'Identiquiz\", che viene spostato dal gioved\u00ec al mercoled\u00ec, mantenendo il premio unico da 300.000 lire;\nal gioved\u00ec, a partire dal 24 aprile 1986 viene inserito il \"Gioco dell'articolo\", gi\u00e0 proposto nel corso della prima edizione, mentre il \"Gioco degli omini\", che fino ad allora era il gioco di apertura della puntata, diventa il secondo gioco disputato e abbinato, cos\u00ec come accadeva nella seconda edizione, al premio unico di 300.000 lire.\nQueste le nuove scalette:\nIl gioco del sabato.\nCos\u00ec come avvenuto nell'edizione precedente, i concorrenti continuano a conquistare i gettoni al termine delle puntate quotidiane (sempre 2 per il vincitore e 1 per chi arriva al secondo posto) e, cos\u00ec come avvenuto nell'edizione precedente, il gioco subisce delle piccole modifiche per quel che concerne le domande poste, ma non nell'ossatura. Il primo gioco cambia solo il titolo: \"La prova d'appello\" diventa ora \"La via del successo\", ma il suo meccanismo \u00e8 inalterato.\nCambiano le prime 4 domande all'asta:\nInvariato infine il gioco finale delle casseforti, cui accedono i 2 concorrenti che hanno ottenuto il numero maggiore di punti nel gioco dell'asta."}
{"id": "1948706", "revid": "298229", "url": "https://it.wikipedia.org/wiki?curid=1948706", "title": "Gran Raid du Cro-Magnon", "text": "Il Grand Raid du Cro-Magnon (abbreviato spesso in Cro) \u00e8 un ultratrail di 104\u00a0km e circa 5500\u00a0m di dislivello in salita che si svolge fra Limone Piemonte (CN) e Cap d'Ail (Francia).\nSi disputa in genere all'inizio del mese di giugno (nel 2008 si \u00e8 svolto invece il 14-15 giugno per diminuire i rischi di maltempo). Proprio il maltempo ferm\u00f2 dopo 15\u00a0km l'edizione del 2007.\nPercorso.\nIl percorso si snoda fra Italia e Francia e comprende una grande variet\u00e0 di ambienti: mulattiere, strade sterrate, piccoli tratti in asfalto, pietraie, nevai, prati e scalinate.\nL'edizione 2008 ha seguito il seguente percorso (94\u00a0km e 4200\u00a0m di dislivello, accorciamento reso necessario da un'ordinanza comunale):\nLimone 1400-Colle di Tenda-Baisse de Peyrefique-Casterino-Les Meches-Pas de la Nauque-Pointe de la Corne de Bouc-Pas Jugale-Baisse de St.Veran-L'Authion-Mangiabo-Sospel-Col de Castillon-Col des Banquettes-Cime de Baudon-Col de la Madone-Antennes (Gallian) La Turbie-Cap d'Ail\nLe salite pi\u00f9 impegnative sono quelle alla Corne de Bouc (2453\u00a0m) nel tratto iniziale e alla Cime de Baudon (1210\u00a0m) nel tratto finale."}
{"id": "1948709", "revid": "767487", "url": "https://it.wikipedia.org/wiki?curid=1948709", "title": "Supermaschio per mogli viziose", "text": "Supermaschio per mogli viziose (\"The Devil in Mr. Holmes\") \u00e8 un film pornografico del 1987 diretto da Giorgio Grand (sotto lo pseudonimo di \"Double Gi\").\nIl film segna l'atto conclusivo della lunga carriera cinematografica di John Holmes.\nTrama.\nUn impiegato riceve in dono dal diavolo un pene della lunghezza di 35\u00a0cm in cambio di una prestazione sessuale non ortodossa. Si trover\u00e0 poi alle prese con le scatenate voglie sessuali di quattro insaziabili mogli.\nProduzione.\nGirato quasi in contemporanea con il film \"Carne bollente\" di Riccardo Schicchi, e interpretato anch'esso dal pornodivo statunitense, annovera fra gli attori del cast Marina Hedman e Karin Schubert, le attrici pi\u00f9 famose nel settore della pornografia italiana degli anni settanta. Nel film John Holmes \u00e8 doppiato dal celebre doppiatore Michele Kalamera."}
{"id": "1948712", "revid": "253269", "url": "https://it.wikipedia.org/wiki?curid=1948712", "title": "Philip McKeon", "text": "\u00c8 noto per aver interpretato il ruolo di Tommy Hyatt, il figlio della protagonista che d\u00e0 nome al telefilm, nella sitcom \"Alice\", dal 1976 al 1985.\nBiografia.\nMcKeon nacque a Westbury, nello Stato di New York, da Barbara e Donald McKeon, un agente di viaggio. Anche sua sorella minore Nancy McKeon divenne attrice, raggiungendo la fama per aver interpretato il ruolo di Jo nella sitcom \"L'albero delle mele\".\nMcKeon cominci\u00f2 la sua carriera professionale all'et\u00e0 di 4 anni, quando i suoi genitori lo portarono, insieme alla sorella di 2 anni, ad un provino vicino a casa: cos\u00ec cominci\u00f2 la sua carriera come bambino-modello per riviste, giornali e spot televisivi. Per molti anni a venire fu ingaggiato come modello, ed in seguito anche per diverse parti sul palcoscenico e davanti alla telecamera.\nLinda Lavin, che recitava nel ruolo di Alice nell'omonima serie televisiva, lo vide esibirsi per la prima volta a Broadway, e ritenendolo brillante e dotato di talento lo raccomand\u00f2 per il ruolo di Tommy, ruolo che gli dar\u00e0 grande visibilit\u00e0 e successo.\nTrovatosi a fare l'attore bambino professionista a soli 12 anni, Philip venne assistito sul set da un'insegnante privata che si occupava della sua formazione culturale. Sul set leg\u00f2 particolarmente con l'istrionico attore Vic Tayback, che funger\u00e0 per Philip da secondo padre: la sua morte improvvisa nel 1990 lo segn\u00f2 profondamente.\nDopo la fine di \"Alice\" nel 1985, Philip continu\u00f2 a fare apparizioni, le pi\u00f9 recenti delle quali sono accreditate in \"Sandman\" (1993) e \"Ghoulies IV\" (1994). Inoltre produsse e/o diresse numerosi film quali \"Teresa's Tattoo\" (1994), \"Murder In The First\" (1995) e \"The Young Unknowns\" (2000).\nDopo il 2000 McKeon si dedic\u00f2 al lavoro in radio, prima per il notiziario della KFWB AM 980 di Los Angeles e poi come ospite fisso nel programma mattutino \"The Breakfast Taco\" su KWVH-LP 94.1FM in Wimberley, in Texas.\nIl 10 dicembre 2019 all'et\u00e0 di 55 anni McKeon \u00e8 morto in Texas al termine di una lunga malattia."}
{"id": "1948714", "revid": "1086846", "url": "https://it.wikipedia.org/wiki?curid=1948714", "title": "Associazione Calcio Milan 1957-1958", "text": "Questa voce raccoglie le informazioni riguardanti lAssociazione Calcio Milan nelle competizioni ufficiali della stagione 1957-1958.\nStagione.\nIn questa stagione Gipo Viani viene confermato sulla panchina dei rossoneri. La societ\u00e0 \u00e8 protagonista del mercato estivo, e si aggiudica le prestazioni di Ernesto Grillo e Giancarlo Danova. Vengono aggregati alla prima squadra per le partite di Coppa Italia Giovanni Trapattoni, acquistato dal Cusano Milanino, e Mario Trebbi, che proviene dalle giovanili.\nIn campionato i rossoneri collezionano solo una vittoria nelle prime 14 partite. Alla fine chiudono noni, a pari punti con l'Inter e l'Udinese, a soli 4 punti dalla retrocessa Atalanta.\nIn Coppa Italia 1958 (manifestazione reistituita dalla FIGC dopo 15 anni) il Milan si qualifica per i quarti di finale dopo aver vinto il girone eliminatorio davanti all'Inter, con cui gioca il primo derby assoluto in questa competizione (vinto per 3-2). L'ultimo incontro del girone di qualificazione di questa edizione della Coppa Italia \u00e8 disputato il 9 luglio, quindi dopo il termine della stagione. I quarti di finale sono giocati il 6 settembre e pertanto fanno parte della stagione 1958-1959.\nL'unica soddisfazione stagionale potrebbe arrivare in ambito europeo. I rossoneri, alla loro seconda partecipazione in Coppa dei Campioni, conquistano la finale. Durante il cammino verso Bruxelles, sede dell'ultimo atto, incrociano il Rapid Vienna, superato in seguito ad uno spareggio vinto 4-2, necessario in quanto il risultato totale al termine del doppio confronto fu di 6-6 con il Milan vincitore per 4-1 a Milano e sconfitto 5-2 in Austria. \u00c8 poi la volta di , e Manchester United eliminati rispettivamente agli ottavi, ai quarti e in semifinale coi punteggi complessivi di 6-1, 5-2 e 5-2. In finale la squadra trova i campioni in carica del Real Madrid. I rossoneri si schierano in campo con Narciso Soldan tra i pali, Alfio Fontana, Cesare Maldini, Eros Beraldo, Mario Bergamaschi, Luigi Radice, Giancarlo Danova, Nils Liedholm, Juan Alberto Schiaffino, Ernesto Grillo e Ernesto Cucchiaroni. Come Stade Reims e , finalisti contro i \"Blancos\" nelle due edizioni precedenti, anche il Milan \u00e8 costretto ad arrendersi ai campioni guidati da Luis Carniglia, anche se lo fa solo ai supplementari dopo essere passato in vantaggio due volte durante i 90' grazie alle reti di Schiaffino e Grillo. Il risultato dopo i 120' \u00e8 di 3-2 con il madridista Gento che segna la rete decisiva nei tempi supplementari.\nOrganigramma societario.\nArea direttiva\nArea tecnica\nArea sanitaria"}
{"id": "1948715", "revid": "198277", "url": "https://it.wikipedia.org/wiki?curid=1948715", "title": "Alison Carroll", "text": "Biografia.\nHa gareggiato come ginnasta a livello nazionale, vestendo anche i colori della Gran Bretagna. Ha studiato alla Urdang Academy specializzandosi in recitazione. Dopo il diploma ha ottenuto una parte in una pubblicit\u00e0 della Pepsi-Cola e in alcuni video musicali. Dal febbraio 2007 fu rappresentata dalla MCS Agency in quanto modella.\nNel 2008 \u00e8 stata scelta da Eidos Interactive come modella promozionale del personaggio di Lara Croft per pubblicizzare l'uscita del videogioco \"\", ottavo capitolo dell'omonima serie videoludica.\nHa esordito sul grande schermo con il film \"Doghouse\", distribuito nel 2009."}
{"id": "1948720", "revid": "118834", "url": "https://it.wikipedia.org/wiki?curid=1948720", "title": "Aiolos del Sagittario", "text": ""}
{"id": "1948726", "revid": "712828", "url": "https://it.wikipedia.org/wiki?curid=1948726", "title": "Ruhnir", "text": ""}
{"id": "1948730", "revid": "28592", "url": "https://it.wikipedia.org/wiki?curid=1948730", "title": "Supermaschio per donne viziose", "text": ""}
{"id": "1948734", "revid": "767487", "url": "https://it.wikipedia.org/wiki?curid=1948734", "title": "Vibra", "text": "Vibra \u00e8 il sesto album del gruppo raggae italiano Africa Unite, sotto etichetta Mescal."}
{"id": "1948735", "revid": "125025916", "url": "https://it.wikipedia.org/wiki?curid=1948735", "title": "Mario Testino", "text": "Biografia.\nNato in Per\u00f9 da madre irlandese e padre italiano, nel 1976 si trasferisce a Londra dove inizia a lavorare come fotografo per \"Vogue\", \"L'Uomo Vogue\", \"GQ\", \"Elle\", \"Glamour\", \"V\", \"Arena Homme\" e \"Vanity Fair\". Ha lavorato con molti stilisti come Louis Vuitton, Burberry, Gucci, Dolce &amp; Gabbana, Emporio Armani, Roberto Cavalli, Valentino, Calvin Klein, Zara, Yves Saint Laurent, Est\u00e9e Lauder, Givenchy, Versace e Linda Farrow. Tra i suoi ritratti figurano star come Beyonc\u00e9, Miley Cyrus,Britney Spears, David Beckham, Kim Basinger, Cameron Diaz, Gwyneth Paltrow, Salma Hayek, Julia Roberts, Diana Spencer, Meg Ryan, Catherine Zeta Jones, Claudia Schiffer, Gisele B\u00fcndchen, Naomi Campbell, Eva Riccobono, Elizabeth Hurley, Kate Moss, Janet Jackson, Madonna, Rihanna, Nicki Minaj, Catherine McNeil, Lady Gaga, Jennifer Lopez, Nicole Kidman, Selena Gomez, Emma Watson, Jessica Alba e Kate Winslet. \nAlcuni suoi lavori sono esposti al Victoria and Albert Museum a Londra."}
{"id": "1948740", "revid": "1086846", "url": "https://it.wikipedia.org/wiki?curid=1948740", "title": "Associazione Calcio Milan 1955-1956", "text": "Questa voce raccoglie le informazioni riguardanti lAssociazione Calcio Milan nelle competizioni ufficiali della stagione 1955-1956.\nStagione.\nLa stagione 1955-1956 vede il Milan impegnato in tre tornei.\nIn campionato i rossoneri chiudono secondi alle spalle della , dopo aver concluso anche il girone d'andata al secondo posto, sempre dietro ai viola. Alla fine del torneo sono 12 i punti di distacco tra toscani e Milan battuto nello scontro diretto sia all'andata che al ritorno. Gunnar Nordahl \u00e8 ancora il capocannoniere tra i rossoneri, ma le sue 23 reti non sono sufficienti per conquistare la classifica dei marcatori di serie A.\nIn Coppa dei Campioni il club raggiunge, dopo le vittorie con Saarbr\u00fccken (7-5) e Rapid Vienna (8-3), le semifinali. Qui affronta in una doppia sfida i Campioni di Spagna e futuri vincitori delle prime cinque edizioni di questa nuova competizione: il Real Madrid. Nell'andata, giocatasi in terra iberica, i \"Blancos\" hanno la meglio e si impongono per 4-2. Nella partita di ritorno, la vittoria per 2-1 da parte dei \"Diavoli\" non basta a ribaltare le sorti della doppia sfida.\nNel giugno del 1956, si svolge a Milano la penultima edizione della Coppa Latina: i rossoneri vi partecipano al posto della rinunciataria e conquistano il trofeo per la seconda volta in quattro partecipazioni. In semifinale infatti il Benfica viene superato per 4-2 e in finale l'Athletic Bilbao viene sconfitto 3-1 grazie ai gol dell'esordiente Osvaldo Bagnoli, del nuovo arrivato Giorgio Dal Monte e di Schiaffino.\nAl termine della stagione Nordahl, dopo 257 presenze e 221 gol (record del club), due Scudetti due Coppe Latine e cinque titoli di capocannoniere, lascia il Milan per trasferirsi alla .\nNel 1955 il Milan trasferisce la sua sede da Corso Venezia 36 a via Andegari 4.\nOrganigramma societario.\nArea direttiva\nArea tecnica\nArea medica"}
{"id": "1948741", "revid": "478133", "url": "https://it.wikipedia.org/wiki?curid=1948741", "title": "Lucia Chiarla", "text": "Dopo essersi diplomata alla Scuola d'arte drammatica Paolo Grassi di Milano, frequenta il corso di perfezionamento Europeo per attori \u00c9cole des ma\u00eetres. In qualit\u00e0 di attrice lavora con il Teatro di Genova, il Teatro di Roma e con registi quali Marco Bellocchio, Alfredo Arias, Marco Baliani, Gabriele Vacis, Thierry Salmon e Benno Besson. \nDiventa nota al pubblico per il film \"Bye Bye Berlusconi!\", di cui \u00e8 sceneggiatrice e interprete. Il film partecipa alla 56\u00aa edizione del Festival internazionale del cinema di Berlino nella sezione \u201cPanorama Speciale\u201d. Dopo la Berlinale il film partecipa a diversi Festival internazionali tra cui il mercato del Festival di Cannes e il Festival di San Paolo.\nIn Italia il film \u00e8 stato acquistato dalla Blu Cinematografica S.r.l di Massimo Ferrero che non ha mai distribuito la pellicola. \nLucia Chiarla debutta alla regia cinematografica nel 2018 con il film \u201c\"Reise nach Jerusalem\" (The Chairs Game)\" di cui \u00e8 anche sceneggiatrice. Il film viene presentato in competizione al Filmfestival Max Oph\u00fcls Preis e a numerosi festival tedeschi e internazionali. A Berlino vince il premio per il miglior film al Filmfestival Achtung Berlin, una menzione speciale per la sceneggiatura e il premio della rivista anglofona \"Exberliner\". Lo stesso anno presenta in concorso al Festival Internazionale Hofer Filmtage il film documentario \"Who I am\". \nNel 2018 riceve dal Comites Berlin il premio Italiana dell'anno. Lucia Chiarla vive e lavora a Berlino. "}
{"id": "1948756", "revid": "587663", "url": "https://it.wikipedia.org/wiki?curid=1948756", "title": "Ferrovia Berlino-Kostrzyn", "text": ""}
{"id": "1948759", "revid": "587663", "url": "https://it.wikipedia.org/wiki?curid=1948759", "title": "Ferrovia della Prussia Orientale", "text": ""}
{"id": "1948760", "revid": "37401", "url": "https://it.wikipedia.org/wiki?curid=1948760", "title": "Giochi pirotecnici", "text": ""}
{"id": "1948763", "revid": "599013", "url": "https://it.wikipedia.org/wiki?curid=1948763", "title": "Roberto Cardinale", "text": "Carriera.\nClub.\nCresciuto nelle giovanili della , approda in prima squadra nel 1999 e fa il suo esordio in Serie B il 21 novembre dello stesso anno contro la (3-1).\nDopo tre stagioni e mezza la Salernitana lo cede in prestito in Serie A alla , ma non disputa alcuna partita ufficiale con i calabresi.\nNel gennaio del 2004, dopo essere rientrato a Salerno al termine del prestito alla Reggina, viene ceduto al , con cui esordisce in Serie A il 24 gennaio 2004 contro il Siena (2-1 per i toscani), retrocedendo in B a fine stagione. Resta ancora sei mesi a Perugia per poi passare allo Spezia in Serie C1.\nNel 2005 firma per il Martina, sempre in C1, e nel 2006 torna alla Salernitana, conquistando la promozione in Serie B nel 2008 e la permanenza in cadetteria nel 2009.\nNel luglio del 2009 si trasferisce al , in Prima Divisione.\nIl 4 agosto 2010 viene messo sotto contratto dal Gela. Con la squadra siciliana realizza la prima doppietta della sua carriera in occasione della partita Gela- (2 a 1) del 12 dicembre 2010. E nella squadra biancoazzurra \u00e8 anche capitano.\nIl 18 luglio 2011 passa all'Avellino, dove disputa due stagioni: la prima da titolare, la seconda ai margini della rosa e senza essere mai impiegato.\nIl 19 luglio 2013 approda al Melfi in Lega Pro Seconda Divisione. In Basilicata \u00e8 titolare inamovibile (oltre che capitano), formando con il compagno di reparto (l'albanese Dermaku) una coppia di centrali eccellenti. Il 13 aprile 2014 ottiene la promozione nella Serie C unica con due giornate d'anticipo, con il Melfi che vince 1-0 in casa contro l'Ischia.\nIl 24 agosto 2016 firma per la Polisportiva Santa Maria, squadra militante nel campionato di Eccellenza campana. Nella squadra cilentana Cardinale svolge anche il ruolo di allenatore del settore giovanile (categoria \"Primi calci\")..\nNazionale.\nConta 19 presenze con la Nazionale italiana Under-20, con cui ha realizzato una rete il 19 settembre 2001 contro la Francia che valse agli \"azzurrini\" la vittoria 1-0 nella semifinale dei Giochi del Mediterraneo di Tunisi e l'accesso alla finale (poi persa con la Tunisia).\nHa esordito in Under-21 l'11 ottobre 2002 ad Avellino contro la Serbia (4-1), collezionando 3 presenze con gli \"azzurrini\". Ha disputato due gare valide per la qualificazione all'Europeo Under-21 del 2004, contro Galles e Serbia."}
{"id": "1948768", "revid": "712828", "url": "https://it.wikipedia.org/wiki?curid=1948768", "title": "Rhung", "text": ""}
{"id": "1948775", "revid": "767487", "url": "https://it.wikipedia.org/wiki?curid=1948775", "title": "Patrick Demarchelier", "text": "Vive a New York dal 1975, dagli anni '70 a oggi ha realizzato le copertine delle pi\u00f9 importanti riviste di moda tra cui \"Harper's Bazaar\", \"Vogue\", \"Rolling Stone\", \"Glamour\", \"Life\", \"Newsweek\", \"Elle\", \"Esquire\" e \"Arena Homme\". Ha realizzato il \"Calendario Pirelli\" nel 2005 e nel 2008 ed ha creato le campagne pubblicitarie per \"Ralph Lauren\", \"Calvin Klein\", \"Clairol\", \"Giorgio Armani\", \"TAG Heuer\", \"Chanel\", \"Lacoste\", \"GAP\", \"Gianni Versace\", \"L'Or\u00e9al\", \"C\u00e9line\", \"Louis Vuitton\", \"John Richmond\", \"Revlon\", \"Yves Saint Laurent\", \"Lanc\u00f4me\", \"Elizabeth Arden\" e \"Gianfranco Ferr\u00e9\". Inoltre \u00e8 stato il primo fotografo non delle isole britanniche a fotografare Diana Spencer.\nPatrick Demarchelier viene ripetutamente citato nel film \"Il diavolo veste Prada\"."}
{"id": "1948779", "revid": "1318658", "url": "https://it.wikipedia.org/wiki?curid=1948779", "title": "Chiesa di San Salvatore (Brescia)", "text": "La basilica di San Salvatore sorge a Brescia, all'interno del complesso di Santa Giulia. Fondata nel 753 come chiesa del monastero femminile di San Salvatore, nel corso dei secoli fu pi\u00f9 volte rimaneggiata ed entr\u00f2 a far parte del nuovo complesso, la cui chiesa dedicata a Santa Giulia fu terminata nel 1599.\nStoria.\nIl monastero e la sua chiesa furono fondati nel 753 dal duca di Brescia Desiderio, futuro re dei Longobardi, e da sua moglie Ansa, che misero a guida del complesso la figlia Anselperga come prima badessa; la cripta fu realizzata nel 759-760, all'interno della quale furono collocate le reliquie delle sante Giulia, Sofia, Pistis, Elpis e Agape, e dei santi Ippolito e Pimenio. Nel 763 la basilica e l'annesso monastero furono consacrati da Papa Paolo I con una solenne cerimonia. Gi\u00e0 nel secolo successivo e poi ancora in quelli seguenti fu ampiamente rimaneggiato e arricchito, tanto che al caratteristico stile longobardo si sono aggiunte numerose altre tipologie architettoniche.\nLa chiesa si presenta a tre navate, in cui sono state utilizzate colonne romane preesistenti, senza abside e senza facciata; si tratta di un rifacimento datato intorno al IX secolo dell'edificio voluto originariamente da re Desiderio, a una navata e tre absidi. A sua volta la basilica sorge su una precedente domus di epoca romana risalente al I secolo d.C.. Sono inoltre visibili le fondazioni di una chiesa ed un complesso monastico pi\u00f9 antiche, ovvero il monastero dei Santi Michele e Pietro, primo luogo di culto longobardo databile alla seconda met\u00e0 del VII secolo e gestito quindi come per le altre fondazioni monastiche longobarde di quel periodo dai monaci di San Colombano, poi riformato alla regola benedettina fra la met\u00e0 dell'VIII secolo e l'inizio del IX secolo.\nArchitettura.\nDel nucleo originario si conserva la struttura a tre navate scandite da colonne e capitelli in parte di et\u00e0 classica e reimpiegate nel nuovo edificio, in parte di manifattura bizantina, in parte creazione originale \"in loco\". La chiesa, con transetto a tre absidi, era interamente decorata da stucchi e affreschi, tanto da costituire, insieme al Tempietto di Cividale, uno dei pi\u00f9 ricchi e meglio conservati apparati ornamentali dell'Alto Medioevo. In gran parte perduta la decorazione della cripta, anch'essa a tre absidi, si \u00e8 parzialmente conservato il corredo liturgico marmoreo.\nAll'interno di San Salvatore si possono ammirare affreschi di Paolo da Caylina il Giovane e Floriano Ferramola, nonch\u00e9 alcuni affreschi risalenti all'epoca carolingia. Il coro delle monache, costruito nel 1466, diverr\u00e0 presbiterio nel XVI secolo. A destra dell'ingresso \u00e8 situata la cappella ricavata alla base del campanile, rivestita all'esterno e all'interno dal ciclo delle \"Storie di sant'Obizio\" dipinte dal Romanino tra il 1526 e il 1527. Sul lato opposto si apre la cappella della Vergine, interamente decorata dal ciclo delle \"Storie della Vergine e dell'infanzia di Cristo\" dipinto dal Caylina dopo il 1527 e conservato integralmente. La cappella di San Giovanni Battista, attigua a est, conserva invece parte delle \"Storie di san Giovanni Battista\", ciclo ad affresco eseguito da un maestro lombardo del XIV secolo. Di Floriano Ferramola, invece \u00e8 il \"San Michele Arcangelo\" affrescato a destra dell'ingresso principale, sulla ex facciata della chiesa.\nNell'ultima cappella della navata sinistra \u00e8 invece esposto il gruppo delle terrecotte architettoniche provenienti dalla stessa chiesa e originariamente parte di un qualche apparato monumentale, mentre in pi\u00f9 punti della chiesa sono raccolti i marmi longobardi frammentari che costituivano l'originale arredo liturgico."}
{"id": "1948783", "revid": "1123126", "url": "https://it.wikipedia.org/wiki?curid=1948783", "title": "Monastero di San Salvatore", "text": ""}
{"id": "1948785", "revid": "767487", "url": "https://it.wikipedia.org/wiki?curid=1948785", "title": "Videomax", "text": "Videomax \u00e8 un personaggio immaginario del fumetti creato nel 1992 da Graziano Origa; pu\u00f2 considerarsi l'estensione estrema di un altro eroe di Origa - \"Rick Zero\" - disegnato da Corrado Roi e pubblicato nel 1981 sul settimanale \"Adamo\" e il mensile \"Eureka\", entrambe testate della Editoriale Corno. Delle storie del personaggio esistono versioni a puntate in tavole a colori, edizioni in comic book, in formato striscia e in volume.\nIl personaggio.\nVideomax, alias Andy Max, \u00e8 un hacker che vive a Berlino nel 1999; qui viene contaminato dal Videovirus Virtuale grazie al quale acquisisce poteri da supereroe.\nHa 29 anni, magro, alto due metri, introverso quasi snob, rinuncia a integrarsi nella societ\u00e0 per rifugiarsi in un mondo parallelo e per dedicarsi alla sua grande passione, quella di collezionare videocassette. Col tempo riesce a organizzarsi un piccolo network, Cable 12, dal quale trasmette frames artistici, documentari clandestini e film inquietanti catturati nell'universo dei satelliti. Lui somiglia ai suoi cult-movies preferiti, \"Trash\" di Warhol, \"Faster Pussycat Kill Kill\" di Meyer, \"Videodrome\" di Cronenberg, \"Taxi Driver\" di Scorsese, \"Il cielo sopra Berlino\" di Wenders, \"Santa Sangre\" di Jodorowsky e anche \"Brasil\" e \"Il Tagliaerbe\". Andy ha letto solo cento libri, fra cui Burroughs, Maler, Verne, Stevenson, Pinocchio e la Bibbia. La sua auto, \u00e8 una vecchia Morris Minor del 1995. Ama le T-shirt (ne ha 1800), il piercing, i fumetti di Silver Surfer, la tequila Cuervo Negro, le salsicce bianche tedesche e i fagioli Black Beans. Ascolta musica cyberjazz, punk, rap ma anche Maria Callas, Velvet Underground, Chet Baker, Roberto Murolo, Jane Birkin, Jeff Buckley, Chavela Vargas e altri artisti decadenti e sentimentali.\nStoria editoriale.\nPrima serie.\n\"Andy Max contro Doctor VHS\", la prima storia del personaggio, venne pubblicata a puntate sulla rivista \"Fumetti\" \"d'Italia\" nei numeri 1/9 (1992/1994), scritta da Origa e disegnata da Carlo Ambrosinie.\nIn forma di brevi graphic novel vengono realizzate altre tre storie:\nL'Editoriale Dardo pubblic\u00f2 nel 1995 una miniserie nel formato a strisce che avrebbe dovuto essere di 16 numeri ma ne vennero pubblicati solo 13; la serie venne anticipata da un \"Numero Zero\", ovvero un albo introduttivo alla serie, presentazione e filosofia del personaggio, foto disegnatori, schizzi di lavorazione ed altro. Gli episodi n. 13 e n. 14 non vennero mai pubblicati mentre il n. 15, dal titolo \"Mangamax\", venne pubblicato in un albo formato comic book da Supergulp.\nAltri volumi.\nNel 1997, la Shok Studio ristampa in formato comic book l'ultimo numero della serie in formato striscia gi\u00e0 edito dalla Dardo. La storia auto-conclusiva, scritta da Origa, \u00e8 disegnata da Ponticelli che ne disegna una copertina inedita oltre ad aggiungere due nuove tavole 'full page', iniziale e finale. \u00c8 un omaggio ai cartoni animati della Warner Bros.\nNel 1997 Supergulp pubblica ujn volume unico, \"Mangamax\", storia inedita autoconclusiva, scritta da Giovanni Magistris, e disegnata da Bormida.\nNel marzo 1997 la Scarabeo pubblica un volume brossurato che raccoglie le prime tre graphic novel, gi\u00e0 pubblicate a puntate nella rivista Fumetti d'Italia. Contiene interventi critici di artisti e storici dell'immagine: Enrico Ghezzi, Eva Robin's, Krisma, Giuseppe Pollicelli, Giulio C. Cuccolini, Franco Fossati, Bepi Vigna, Michele Masiero, Luciano Tamagnini.\nGli omaggi grafici e la critica.\nVideomax \u00e8 stato oggetto di interpretazioni grafiche e pittoriche da parte di molti artisti, fra cui Robert Gligorov, Nevio Zeccara, Giuseppe Palumbo, Corrado Mastantuono, Giuseppe Festino, Marco Bianchini, Roberto Bonadimani, Enea Riboldi, Pino Rinaldi, Silvio Camboni, Roberto Cardinale, Massimiliano Frezzato, Luigi Corteggi (Cortez), Alessandro Bignamini, Ferdinando Tacconi, Daniele Brolli, Roberto De Angelis, Manlio Truscia ed altri artisti.\nVideomax \u00e8 stato oggetto di analisi e di critica letteraria e fumettistica.\nBepi Vigna: \"Uno dei fumetti pi\u00f9 originali degli anni Novanta. Una fiction postmoderna, inquietante premonizione sulla societ\u00e0 telematica. Andy Max \u00e8 un messaggero di un mondo dove la fantasia e la realt\u00e0 si confondono, dove sofferenza e felicit\u00e0 sono le due facce della stessa medaglia. Una saga transmediale, dalla body-art al cinema splatter e hard-core, dall'underground al punk, dai romanzi di Burroughs a quelli di Gibson. Videomax giudica la finzione rappresentata sugli schermi pi\u00f9 interessante della realt\u00e0 e del sociale.\"\nGiulio C. Cuccolini: \"Metafora del circolo virtuoso e vizioso della technologia che, se da un lato migliora le condizioni di vita dell'uomo, dall'altro lo costringe ad adattamenti, anche innaturali.\"\nGiuseppe Pollicelli: \"Le storie di Videomax dei primi anni Novanta, sono s\u00ec in anticipo sui tempi, ma davvero di un soffio. Quello che oggi fa lui, tra non molto potremo probabilmente farlo anche noi.\"\nLuciano Tamagnini: \"Andy Max alias Videomax, attraverso il monitor, inventa l'avventura delle immagini, la trascina in un'altra dimensione, portandola da alienazione e solitudine a crescita e innovazione.\""}
{"id": "1948789", "revid": "1543377", "url": "https://it.wikipedia.org/wiki?curid=1948789", "title": "Viet Tai Chi", "text": "Il Viet Tai Chi, la cui traduzione letterale \u00e8 \"coltivare l'Energia (Interna) per elevarsi\", \u00e8 una Disciplina che \u00e8 stata creata e diffusa in Europa all'inizio degli anni '90 dal Maestro Charles Phan Hoang.\nQuest'arte \u00e8 definita in vari modi: come \u00abl'arte del mantenimento della propria salute\u00bb, \"arte di vivere meglio\", \"la via dell'uomo forte e felice\" o, ancora, \u00abmeditazione in movimento\u00bb. In realt\u00e0 si tratta di sequenze (quyen) di vario tipo: lente, flessibili, dure, veloci ma proponibili sempre a chiunque.\nIl Viet Tai Chi \u00e8 un insieme di movimenti fisici e tecniche di gestione dell'energia interna (C'hi, o Qi), la quale (secondo le teorie mediche orientali) fluisce nel corpo attraverso canali preferenziali detti meridiani energetici.\nGrazie a movimenti attentamente studiati e alla respirazione, il Viet Tai Chi aiuta la persona che lo pratica a gestire e migliorare tale circolazione energetica interiore.\nSi tratta pertanto di un metodo affine ad altre discipline energetiche come il Qigong, il Taijiquan e lo Yoga.\nIl Viet Tai Chi \u00e8 la formalizzazione moderna di conoscenze e movenze codificate dal suo ideatore, insieme a tecniche tradizionali del mondo marziale vietnamita. Elaborato da Phan Hoang in una struttura coerente durante una trentina d'anni di pratica, studio e meditazione, il Viet Tai Chi si pone come tecnica di buona salute, e di gestione delle tensioni personali, insegnando, insieme alle movenze, una semplice visione orientale delle cose, al contempo filosofica e anche di immediato utilizzo pratico.\nEssendo quindi un metodo di recente ideazione \u00e8 attualmente legato in maniera stretta appunto al suo creatore, Charles Phan Hoang.\nFare movimento con il Viet Tai Chi \u00e8 semplice e alla portata di tutti.\nSi tratta di una disciplina che trae le sue origini e i principi di base dalla cultura orientale; per questo d\u00e0 molta importanza alla respirazione, alla postura, alla coordinazione dei movimenti.\nIl Viet Tai Chi \u00e8 utilissimo per chi deve ricominciare a fare attivit\u00e0 fisica dopo una pausa, per incidente, malattia o altro. \u00c8 altrettanto utile a chi pratica gi\u00e0 uno sport perch\u00e9 completa l'allenamento e aiuta a ottimizzare le energie.\nViene incontro alle esigenze di tutti perch\u00e9 lo si pu\u00f2 praticare con differenti intensit\u00e0.\nCome si pratica.\nIl VTC d\u00e0 molta importanza ad un corretto riscaldamento che favorisce l'apprendimento delle sequenze di Viet Tai Chi ed evita l'insorgere di traumi e stiramenti muscolari.\nQuindi, di norma, si inizier\u00e0 l'allenamento con esercizi per la testa, il collo, le spalle, le braccia, il busto, la schiena e le gambe. Nella vita di tutti i giorni tendiamo, infatti, a rimanere seduti, in auto o alla scrivania e sciogliere le articolazioni diventa difficile. Il movimento ci permette di migliorare forma fisica e postura ed ogni esercizio di Viet Tai Chi risulter\u00e0 pi\u00f9 elegante e corretto.\nNella seconda parte dell'allenamento si passer\u00e0 alla pratica delle forme di Viet Tai Chi, i Quyen, che sono sequenze di movimenti codificate nella tradizione di questa Arte.\nAbbigliamento e accessori.\nIl VTC nasce senza alcuna regola imposta di abbigliamento perch\u00e9 nell'intenzione del Fondatore M\u00b0 Phan Hoang era importante non costringere praticanti e allievi in regole di carattere marziale, in modo da favorire l'avvicinamento a questa disciplina e la pratica."}
{"id": "1948795", "revid": "271907", "url": "https://it.wikipedia.org/wiki?curid=1948795", "title": "Jurij Egorov", "text": ""}
{"id": "1948797", "revid": "28592", "url": "https://it.wikipedia.org/wiki?curid=1948797", "title": "Denis Macuev", "text": ""}
{"id": "1948804", "revid": "767487", "url": "https://it.wikipedia.org/wiki?curid=1948804", "title": "Raised on Radio", "text": "Raised on Radio \u00e8 il decimo album della band Journey, pubblicato nel maggio del 1986 dalla Columbia Records.\nMusicisti.\nGirl Can't Help It\nPositive Touch\nSuzanne\nBe Good to Yourself\nOnce You Love Somebody\nHappy to Give\nRaised on Radio\nI'll Be Alright Without You\nIt Could Have Been You\nThe Eyes of a Woman\nWhy Can't This Night Go on Forever\nNote aggiuntive"}
{"id": "1948806", "revid": "1305772", "url": "https://it.wikipedia.org/wiki?curid=1948806", "title": "Greatest Hits 2", "text": "Greatest Hits 2 \u00e8 il titolo di numerose raccolte di brani di artisti musicali, che generalmente hanno pubblicato in precedenza una raccolta dal titolo \"Greatest Hits\".\nPossibili varianti del titolo sono \"Greatest Hits II\", \"Greatest Hits Volume 2\", \"Greatest Hits Volume II\", \"Greatest Hits Vol. 2\" e \"Greatest Hits Volume Two\"."}
{"id": "1948809", "revid": "834", "url": "https://it.wikipedia.org/wiki?curid=1948809", "title": "Greatest Hits II", "text": ""}
{"id": "1948810", "revid": "834", "url": "https://it.wikipedia.org/wiki?curid=1948810", "title": "Greatest Hits Vol. 2", "text": ""}
{"id": "1948813", "revid": "834", "url": "https://it.wikipedia.org/wiki?curid=1948813", "title": "Greatest Hits Volume Two", "text": ""}
{"id": "1948815", "revid": "834", "url": "https://it.wikipedia.org/wiki?curid=1948815", "title": "Greatest Hits Two", "text": ""}
{"id": "1948817", "revid": "834", "url": "https://it.wikipedia.org/wiki?curid=1948817", "title": "Greatest Hits Vol. Two", "text": ""}
{"id": "1948824", "revid": "869733", "url": "https://it.wikipedia.org/wiki?curid=1948824", "title": "Lux Vide", "text": "Lux Vide \u00e8 una societ\u00e0 di produzione televisiva e cinematografica, leader sul mercato italiano \"scripted\", con pi\u00f9 di 1000 ore prodotte per la fascia di prima serata, specializzata nella lunga serialit\u00e0. Nel suo portfolio sono presenti numerose produzioni di successo come \"Don Matteo\", \"Che Dio ci aiuti\", \"Un passo dal cielo\", \"Non dirlo al mio capo\", \"L'isola di Pietro\", \"I Medici\", \"Sotto copertura\", \"C'era una volta Studio Uno, Diavoli\" e \"Doc - Nelle tue mani\". \nLa casa di produzione \u00e8 specializzata in serie tv e film tv internazionali che le hanno valso numerosi riconoscimenti: tra i pi\u00f9 importanti si possono citare \"La Bella e la Bestia\", \"Romeo e Giulietta\", \"Anna Karenina\", \"Coco Chanel\" (candidata a due Golden Globe tra cui miglior attrice per Shirley MacLaine), \"Guerra e Pace, Giovanni Paolo II,\" il ciclo \"La Bibbia\" (distribuita in 140 paesi) vincitrice di un Emmy Award con \u201cJoseph\u201d per la miglior miniserie\".\"\nSi aggiungono a queste produzioni anche short format come \"Complimenti per la connessione\", un esperimento volto alla scoperta del mondo di internet con i personaggi della serie \"Don Matteo\".\nTra le pi\u00f9 recenti produzioni internazionali: la serie \"I Medici,\" creata e prodotta da Frank Spotnitz (\"The X-Files, L'uomo nell'alto castello, Ransom\") con la presenza di attori di fama mondiale in un cast composto da Dustin Hoffmann, a Sean Bean, da Daniel Sharman, a Francesco Montanari, e \"Diavoli\", serie co-prodotta da Sky Italia in associazione con Orange Studio. Basata sul romanzo di Guido Maria Brera \"I Diavoli\", il \"conspiracy thriller\" sul mondo della finanza globale con protagonisti Alessandro Borghi e Patrick Dempsey.\nUltima produzione, \"Leonardo\", coproduzione internazionale di Lux Vide in collaborazione Rai Fiction, Sony Pictures Entertainment, la Big Light Productions di Frank Spotnitz, France T\u00e9l\u00e9visions e RTVE. La serie vede come protagonisti Aidan Turner, Matilda De Angelis e Freddie Highmore.\nDalla sua fondazione nel 1992, Lux Vide ha collaborato con le principali emittenti televisive e con molti distributori internazionali. Tra i pi\u00f9 importanti si ricordano CBS, Turner, Lifetime, France T\u00e9l\u00e9visions, Mediaset Espa\u00f1a, Beta Film, Wildbunch TV, Netflix e Telefonica Movistar+.\nStoria.\nLux Vide \u00e8 una societ\u00e0 fondata nel 1992 dall'ex direttore della Rai Ettore Bernabei, giornalista e produttore italiano.\nIl presidente \u00e8 Matilde Bernabei, l'amministratore delegato \u00e8 Luca Bernabei. Chief Corporate Officer \u00e8 Valerio Fiorespino."}
{"id": "1948825", "revid": "207432", "url": "https://it.wikipedia.org/wiki?curid=1948825", "title": "Meucci (miniserie televisiva)", "text": ""}
{"id": "1948827", "revid": "1522738", "url": "https://it.wikipedia.org/wiki?curid=1948827", "title": "Noriaki Kakyoin", "text": ""}
{"id": "1948829", "revid": "1305772", "url": "https://it.wikipedia.org/wiki?curid=1948829", "title": "\u010cyngyz Ajtmatov", "text": "Biografia.\nEra figlio di T\u00f6r\u00f6kul Aitmatov, che fu vittima delle Grandi purghe staliniane: venne infatti segretamente fucilato dal NKVD, insieme ad altri 136 fra politici, insegnanti, scienziati ed altri professionisti ed intellettuali, nel 1938 a Chon Tash, oggi villaggio della repubblica indipendente del Kirghizistan.\nAutore in varie lingue (sia kirghiso che russo) ha esordito nel 1958 con un romanzo incentrato su una giovane donna, una kirghisa, che non si arrendeva alle difficolt\u00e0 del proprio paese. Il titolo di tale opera fu \"Melodia della terra. Giamilja\" (\"D\u017eamilja\", 1958). In seguito scrisse altri racconti, fra cui si distinsero \"Addio, Gul'sary\" (1966) e \"Il battello bianco\" (1970), dove racconta tragicamente di un bambino che deve abbandonare i suoi sogni e finisce con il commettere suicidio. Sui numeri 6, 8 e 9 della rivista \"Novyj Mir\" del 1986 \u00e8 stato pubblicato il romanzo \"Il patibolo\" (\"Placha\"). Il suo ultimo scritto degno di nota \u00e8 del 1994: \"Il marchio di Cassandra. Dalle eresie del XX secolo\".\nDurante la \"perestroika\" fu ministro di Michail Gorba\u010d\u00ebv, come diplomatico ha portato avanti numerose cause a favore delle minoranze etniche.\nTemi.\nAjtmatov mostrava inizialmente interesse sia per l'adolescenza che per il folclore tipico della Russia, in seguito fu attratto anche in piccola parte dalla fantascienza che si univa alla narrazione: si osserva ne \"Il giorno che dur\u00f2 pi\u00f9 di un secolo\" (1981), dove si descrive un viaggio ambientato nella steppa con osservazioni riferite al \"mondo moderno\". Andando avanti con gli anni scrisse di temi molto attuali, come la droga e il crimine: \"Il patibolo\" (1986), ove si ritrova il pessimismo espresso con la perdita irreversibile della spiritualit\u00e0."}
{"id": "1948833", "revid": "247222", "url": "https://it.wikipedia.org/wiki?curid=1948833", "title": "Good Feeling (Travis)", "text": "Good Feeling \u00e8 l'album di debutto della band scozzese Travis, pubblicato nel 1997.\nTracklist.\nTutti i pezzi sono stati scritti da Francis Healy."}
{"id": "1948834", "revid": "767487", "url": "https://it.wikipedia.org/wiki?curid=1948834", "title": "Captured (Journey)", "text": "Captured \u00e8 il primo album live della band Journey, pubblicato nel febbraio del 1981. Le tracce sono state estratte dal tour \"The 1900 Tour\" realizzato dal marzo del 1980 fino ad ottobre dello stesso anno.\nL'album si piazz\u00f2 al nono posto della classifica di Billboard 200."}
{"id": "1948837", "revid": "767487", "url": "https://it.wikipedia.org/wiki?curid=1948837", "title": "Matteo Cesa", "text": "Pittore bellunese, tra i pi\u00f9 dotati della seconda met\u00e0 del 400 e i primi del 500 a Belluno, si forma nella bottega di Simone da Cusighe; In seguito tiene a Belluno una delle pi\u00f9 fiorenti botteghe artistiche cittadine.\nOpere.\nLe sue opere pi\u00f9 celebri sono:"}
{"id": "1948859", "revid": "466539", "url": "https://it.wikipedia.org/wiki?curid=1948859", "title": "Anni '40", "text": "Anni '40 (\"Hope and Glory\") \u00e8 un film del 1987 diretto da John Boorman.\nTrama.\nLa famiglia Rowan, composta da Bill, le sue sorelle Sue e Dawn, ed i suoi genitori Grace e Clive, vive in un sobborgo di Londra. Dopo l'avvio della seconda guerra mondiale, Clive si unisce all'esercito, lasciando sola la moglie a vegliare i bambini. Visto attraverso gli occhi di un bambino di dieci anni, i bombardamenti del \"Blitz\" sembrano dei fuochi d'artificio, ma la sua famiglia sa quali eventi terrificanti si stanno verificando. Le bombe continuano a cadere, ma la forza di volont\u00e0 porta la famiglia a sopravvivere. Dawn si innamora di un soldato canadese e rimane incinta. La famiglia si trasferir\u00e0 dall'altra parte del Tamigi dopo che la loro casa \u00e8 andata a fuoco, non per un raid aereo ma per un incendio ordinario. A questo punto Bill pu\u00f2 trascorrere pi\u00f9 tempo con il nonno.\nProduzione.\nIl film \u00e8 basato sull'esperienza diretta dello stesso regista e racconta gli anni del cosiddetto \"London Blitz\", avvenuto nel corso della seconda guerra mondiale. Il titolo originale (\"Hope and Glory\") deriva dalla canzone patriottica tradizionale britannica \"Land of Hope and Glory\". Il film \u00e8 stato girato principalmente presso l'aeroporto in disuso di Wisley, nel Surrey. Le scene in riva al fiume sono state girate sulla chiusa di Shepperton.\nCritica.\nNel 1999 il \"British Film Institute\" l'ha inserito al 90\u00ba posto della lista dei migliori cento film britannici del XX secolo."}
{"id": "1948860", "revid": "1514393", "url": "https://it.wikipedia.org/wiki?curid=1948860", "title": "Mos\u00e8 (film)", "text": ""}
{"id": "1948866", "revid": "767487", "url": "https://it.wikipedia.org/wiki?curid=1948866", "title": "Sveta Nedelja", "text": "Sveta Nedelja \u00e8 una citt\u00e0 della Croazia di 15.506 abitanti della Regione di Zagabria."}
{"id": "1948874", "revid": "79968", "url": "https://it.wikipedia.org/wiki?curid=1948874", "title": "Rivolta dei Paesi Bassi", "text": ""}
{"id": "1948877", "revid": "18561811", "url": "https://it.wikipedia.org/wiki?curid=1948877", "title": "Vincenzo Biangardi", "text": ""}
{"id": "1948882", "revid": "193425", "url": "https://it.wikipedia.org/wiki?curid=1948882", "title": "Eurostar Roma", "text": ""}
{"id": "1948890", "revid": "71155", "url": "https://it.wikipedia.org/wiki?curid=1948890", "title": "Bosoni di Higgs", "text": ""}
{"id": "1948897", "revid": "767487", "url": "https://it.wikipedia.org/wiki?curid=1948897", "title": "Henry Faulds", "text": "Vita e formazione.\nNato a Beith, cittadina scozzese nell'Ayrshire Settentrionale, da famiglia di mezzi limitati, all'et\u00e0 di 13 anni Faulds fu costretto ad abbandonare gli studi ed a recarsi a Glasgow, dove trov\u00f2 lavoro come impiegato. All'et\u00e0 di 21 anni decise di iscriversi alla Facolt\u00e0 di Lettere dell'Universit\u00e0 di Glasgow, dove studi\u00f2 matematica, logica e letteratura classica. In seguito studi\u00f2 medicina presso l'Anderson College, conseguendo la laurea e la licenza di medico.\nDopo la laurea, Faulds divenne medico missionario per la Chiesa di Scozia. Nel 1871 fu inviato nell'India britannica, dove prest\u00f2 servizio per due anni presso un ospedale dei poveri nel Darjeeling.\nIl 23 luglio del 1873, Faulds fu incaricato dalla Chiesa Presbiteriana Unita di Scozia di istituire una missione medica in Giappone. Nel settembre del medesimo anno spos\u00f2 Isabella Wilson, con la quale part\u00ec per il Giappone a dicembre.\nL'esperienza medica in Giappone.\nFaulds istitu\u00ec la prima missione scozzese in Giappone nel 1874, dotandola di un ospedale e di una scuola per gli studenti giapponesi di medicina. Contribu\u00ec ad insegnare ai chirurghi giapponesi i metodi antisettici del dottor Joseph Lister, di cui era stato allievo. Nel 1875 contribu\u00ec alla fondazione della Rakuzenkai, la prima societ\u00e0 giapponese per i ciechi, ed istitu\u00ec delle postazioni di guardia per prevenire l'annegamento nei canali. Riusc\u00ec a fermare un'epidemia di rabbia che decimava i bambini che giocavano coi topi infetti, e contribu\u00ec a fermare la diffusione del colera in Giappone. Cur\u00f2 persino un'infezione che aveva colpito le riserve di carpe dei pescatori locali. Nel 1880 contribu\u00ec alla fondazione di una scuola per ciechi. Nel 1882, nel suo ospedale di Tokyo (l'ospedale Tsukiji) venivano curati 15.000 pazienti all'anno. Faulds giunse a padroneggiare perfettamente la lingua giapponese e, in aggiunta alla sua attivit\u00e0 a tempo pieno come medico, trov\u00f2 il tempo di scrivere due volumi sui viaggi nell'Estremo Oriente ed una certa quantit\u00e0 di articoli accademici, nonch\u00e9 di avviare la pubblicazione di tre riviste.\nIndagine e controversia sulle impronte digitali.\nNel 1879, durante una visita ad alcuni scavi archeologici, intrapresa assieme ad un amico (l'archeologo americano Edward Morse), Faulds not\u00f2 che i frammenti di creta conservavano alcune deboli tracce impresse dalle dita degli antichi artigiani. Esaminando le impronte digitali proprie, dei suoi amici e conoscenti, e di alcune scimmie, Faulds si convinse che lo schema delle cosiddette \"creste\" fosse unico per ciascun individuo.\nA breve distanza da tali osservazioni, la polizia locale fece irruzione nell'ospedale di Faulds arrestando un suo collaboratore, della cui innocenza Faulds era assolutamente convinto. Determinato a farlo scagionare, Faulds paragon\u00f2 le impronte lasciate sulla scena del crimine con quelle del sospetto, dimostrandone la differenza. Di fronte a tale evidenza, la polizia acconsent\u00ec a rilasciare il sospetto.\nNel tentativo di promuovere l'uso delle impronte digitali a fini di identificazione dei criminali, Faulds cerc\u00f2 il sostegno dell'eminente naturalista Charles Darwin. Darwin declin\u00f2 l'invito a lavorare su questa idea, ma lo inoltr\u00f2 a suo cugino, Sir Francis Galton, che port\u00f2 la proposta all'attenzione della Anthropological Society di Londra. Quando Galton, circa otto anni dopo, ritorn\u00f2 sull'argomento, non si preoccup\u00f2 di menzionare la lettera di Faulds. A causa di questa lettera \u00e8 sorta in seguito una controversia su chi sia stato, propriamente, l'inventore della moderna tecnica giudiziaria basata sulla rilevazione delle impronte digitali. Non vi pu\u00f2 essere alcun dubbio, tuttavia, circa il fatto che il primo articolo pubblicato da Faulds sulla rivista scientifica \"Nature\" risalga al 1880, mentre le pubblicazioni di Galton dedicate all'argomento datano dal 1888 in poi; tutte le fazioni concordano su questo punto.\nSempre nel 1880, a un mese di distanza dalla pubblicazione dell'articolo di Faulds, anche Sir William Herschel, un ufficiale del Servizio Civile britannico di stanza in India, scrisse a \"Nature\", dichiarando di usare le impronte digitali a fini di identificazione fin dal 1858. Herschel, tuttavia, non fece alcuna menzione di un possibile uso giudiziario. Nel corso degli anni successivi, Faulds trascin\u00f2 Herschel in un'aspra controversia sulla paternit\u00e0 delle applicazioni delle impronte digitali, richiedendo, nel 1874, che Herschel sostanziasse con prove la sua dichiarazione di aver usato le impronte in documenti ufficiali, cosa che Herschel debitamente dimostr\u00f2. Svariati libri e pamphlet, in cui Faulds argomentava, con variazioni, il tema dell'essere stato derubato del riconoscimento che gli sarebbe stato dovuto, furono pubblicati dal 1905 in poi, quando la tecnica delle impronte digitali era ormai entrata ampiamente nell'uso.\nDal punto di vista pratico, Faulds non ebbe alcun influsso sullo sviluppo della tecnica delle impronte digitali e sulla sua adozione da parte dei sistemi giudiziari a livello internazionale. Nessuna delle sue pubblicazioni produce alcun dato di rilievo su effettive occorrenze e caratteristiche degli schemi delle impronte. Tuttavia, gli va senz'altro riconosciuto il merito di essere stato fra i primi ricercatori e sostenitori dell'uso giudiziario delle impronte digitali, pur non avendo contribuito allo sviluppo pratico di questa tecnica.\nLa polizia giapponese adott\u00f2 ufficialmente la tecnica delle impronte digitali nel 1911.\nIl ritorno in Gran Bretagna.\nRientrato in Gran Bretagna nel 1886, a seguito di una lite con la societ\u00e0 di missionari che dirigeva il suo ospedale di Tokyo, Faulds sottopose la sua idea di identificazione mediante impronte digitali a Scotland Yard, che lo ignor\u00f2, probabilmente in ragione del fatto che egli omise di presentare prove convincenti del fatto che le impronte siano durature, uniche per ciascun individuo e praticamente classificabili. Faulds ritorn\u00f2 quindi alla professione di chirurgo della polizia mortuaria che svolse prima a Londra, poi nella cittadina di Stoke-on-Trent, nello Staffordshire. Nel 1922 vendette la sua pratica e si trasfer\u00ec nella vicina Wolstanton, dove mor\u00ec nel marzo del 1930 all'et\u00e0 di 86 anni, amareggiato per il mancato riconoscimento del suo lavoro. Solo nel 2007 una targa di riconoscimento onorifico \u00e8 stata affissa negli uffici della direzione dell'azienda Castle Comfort Stairlifts, nei pressi del cimitero della chiesa di St Margaret, a Wolstanton, dove si trova la sua tomba."}
{"id": "1948912", "revid": "547992", "url": "https://it.wikipedia.org/wiki?curid=1948912", "title": "Raul Radice", "text": "Biografia.\nLaureato in giurisprudenza, divenne giornalista nel 1924, all'et\u00e0 di 22 anni. Nel 1938 fu scelto da Mondadori per dirigere il settimanale femminile \"Grazia\"; l'anno successivo divenne il primo direttore della nuova rivista mondadoriana \"Tempo\". Dallo stesso anno collabor\u00f2 con il \"Corriere della Sera\", prima come critico cinematografico, poi come inviato speciale in Unione Sovietica, quindi \u2013 dal dopoguerra \u2013 come critico letterario (1963-73).\nNel 1934 si aggiudic\u00f2 il Premio Bagutta, con il romanzo \"Vita comica di Corinna\".\nDocente all'Accademia nazionale d'arte drammatica, fu il successore di Silvio D'Amico come commissario (1955-1963) e poi presidente."}
{"id": "1948915", "revid": "38120", "url": "https://it.wikipedia.org/wiki?curid=1948915", "title": "Giochi Asiatici", "text": ""}
{"id": "1948916", "revid": "207432", "url": "https://it.wikipedia.org/wiki?curid=1948916", "title": "LuxVide", "text": ""}
{"id": "1948917", "revid": "287204", "url": "https://it.wikipedia.org/wiki?curid=1948917", "title": "Lumines", "text": " \u00e8 un videogioco rompicapo sviluppato da Q Entertainment e pubblicato nel 2004 da Bandai per PlayStation Portable. Titolo di lancio della console portatile Sony, il gioco \u00e8 stato distribuito da Ubisoft in America settentrionale e in Europa. Convertito per PlayStation 2 e Microsoft Windows, del videogioco \u00e8 stato realizzato un sequel dal titolo \"Lumines II\". Nel 2018 \u00e8 stato prodotto un remake in alta definizione per Nintendo Switch, PlayStation 4 e Xbox One dal titolo \"Lumines Remastered\".\nModalit\u00e0 di gioco.\nIn \"Lumines\" lo scopo del gioco consiste nell'eliminare blocchi dello stesso colore, cercando di totalizzare il maggior numero di punti. La colonna sonora del gioco presenta tracce di Mondo Grosso e Eri Nobuchika.\nSviluppo.\nParlando di \"Lumines\" e del suo sviluppo, Tetsuya Mizuguchi ha descritto la PlayStation Portable come una forma di Walkman interattivo che permetteva di avere una connessione con la musica di un gioco in maniera pi\u00f9 profonda rispetto alle console PlayStation 2 e Xbox. Il produttore ha detto di essersi ispirato a \"Rez\". Il compositore Takayuki Nakamura ha dichiarato che le tracce di \"Lumines\" erano state realizzate al computer a , mentre la console portatile Sony era solamente a . Nella versione per Nintendo Switch, che sfrutta la vibrazione del Joy-Con sono presenti 45 tracce, di cui 40 realizzate da Nakamura.\nAccoglienza.\nLa rivista \"Play Generation\" lo classific\u00f2 come il terzo titolo rompicapo pi\u00f9 cervellotico tra quelli disponibili su PlayStation 2."}
{"id": "1948918", "revid": "38120", "url": "https://it.wikipedia.org/wiki?curid=1948918", "title": "Giochi Sudamericani", "text": ""}
{"id": "1948919", "revid": "207432", "url": "https://it.wikipedia.org/wiki?curid=1948919", "title": "Luxvide", "text": ""}
{"id": "1948921", "revid": "38120", "url": "https://it.wikipedia.org/wiki?curid=1948921", "title": "Giochi Panafricani", "text": ""}
{"id": "1948923", "revid": "125247242", "url": "https://it.wikipedia.org/wiki?curid=1948923", "title": "Dosatore", "text": "Col termine dosatore si intende un dispositivo capace di determinare e alimentare in modo autonomo e ripetitivo una quantit\u00e0 stabilita, detta dose. L'impiego di dosatori \u00e8 tipico nell'industria alimentare dove \u00e8 necessario confezionare i prodotti secondo porzioni, nonch\u00e9 in tutti gli ambiti in cui \u00e8 necessario costituire una miscela dalle dosi definite.\nClassificazione.\nI dosatori possono essere classificati secondo il tipo di attuazione come:\nsecondo il tipo di controllo:\nsecondo il modo di funzionamento:\nsecondo la tipologia dei materiali gestiti, che si possono dividere in:\nDosatori manuali.\nSono dosatori manuali i misurini, le caraffe o cilindri graduati, specialmente utilizzati in cucina o nella chimica.\nDosatori volumetrici.\nI dosatori volumetrici sfruttano la tipica caratteristica di incomprimibilit\u00e0 di liquidi e solidi granulosi, capaci di occupare tutto il volume in cui vengono costretti. Per la dosatura di un volume voluto si usano contenitori di dimensioni definite, oppure si sfrutta la costanza della portata in condotti di sezione di passaggio nota, detti anche \"dosatori volumetrici a controllo di flusso\". In quest'ultimo caso il dosatore controlla la portata di materiale (\"Q\"): definendo il tempo di alimentazione (\"t\") si determina conseguentemente il volume alimentato (\"V\").\nformula_1\nI dosatori volumetrici possono essere utilizzati per dosare in massa se il materiale alimentato ha densit\u00e0 ( \"\u03c1\", o densit\u00e0 apparente, per solidi granulosi) costante, dato che sussiste un legame diretto tra massa (\"m\") e volume (\"V\") per solidi e liquidi:\nformula_2\nI dosatori volumetrici si usano l'alimentazione di materiali a densit\u00e0 costante, dato che essi sono sensibili a variazioni di densit\u00e0 del materiale alimentato, alla sua disomogeneit\u00e0 nel tempo, nonch\u00e9 per i solidi granulosi alla variazione della granulometria: per questo motivo possono risultare meno precisi dei dosatori gravimetrici nella dosatura della massa.\nI dosatori volumetrici possono essere movimentati da coclee, doppie viti (dosatore \"bivite\") o altri tipi di pompe volumetriche.\nDosatori massici.\nI dosatori massici, spesso detti anche \"gravimetrici\", dosano il materiale secondo la sua massa. Un tipico metodo di controllo della massa si basa sulla lettura del peso, da cui il nome \"dosatore\" \"gravimetrico\".\nI dosatori gravimetrici generalmente pesano una quantit\u00e0 di materiale crescente fino al raggiungimento della massa voluta da immettere in miscela.\nQuesto tipo di dosatori sono indipendenti da variazioni di densit\u00e0 o omogeneit\u00e0 del materiale dosato."}
{"id": "1948924", "revid": "38120", "url": "https://it.wikipedia.org/wiki?curid=1948924", "title": "Giochi dei Piccoli Stati d'Europa", "text": ""}
{"id": "1948925", "revid": "184755", "url": "https://it.wikipedia.org/wiki?curid=1948925", "title": "Antonio Schivardi", "text": "Biografia.\nNel 1935 partecipa alla guerra in Africa e nel 1940 viene trasferito in Albania; ritorna in Italia dopo la morte del fratello ed \u00e8 assegnato all'ospedale militare di Brescia. Dopo l'Armistizio di Cassibile partecipa alla Resistenza e si aggrega alla divisione Fiamme Verdi \"Tito Speri\".\nOnorificenze.\nNel 1944 gli viene conferita la Medaglia d'oro al valor militare"}
{"id": "1948926", "revid": "106827761", "url": "https://it.wikipedia.org/wiki?curid=1948926", "title": "Wilhelm With\u00f6ft", "text": "Biografia.\nNato ad Odessa, il suo nome aveva diverse varianti tra le quali \"Vilgelm\" e \"Vitgeft\", essendo una traslitterazione in lingua russa del suo nome di origini germaniche.\nDopo aver completato il corso all'Accademia Navale nel 1868 circumnavig\u00f2 il mondo a bordo del clipper \"Wsadnik\". Dopo essere stato promosso sottufficiale nel 1870 e tenente nel 1873, dal 1875 al 1878 ricevette uno speciale addestramento per diventare esperto in balistica e nell'uso delle mine. Finita la sua formazione prest\u00f2 servizio con varie mansioni in diverse navi della flotta russa del Mar Baltico.\nNel 1885 ottenne il suo primo ruolo di comandante della cannoniera \"Grosa\", e nel 1892 ottenne il comando dell'incrociatore \"Wojewoda\", guadagnando il grado di capitano nel 1894.\nIl 26 ottobre 1899 venne promosso vice ammiraglio e inviato al comando della Flotta del Pacifico, dove prest\u00f2 servizio agli ordini dello zarevic Alexeiev fino al 1903. Allo scoppio della guerra russo-giapponese divenne capo del Quartier Generale dell'Estremo Oriente per la marina russa, e dopo la morte dell'ammiraglio Makarov venne nominato provvisoriamente comandante del Primo Squadrone Russo del Pacifico, ribattezzato dal 17 aprile 1904 Primo Squadrone del Pacifico, del quale rimase di fatto a capo, a causa del blocco navale portato dalla flotta imperiale giapponese che imped\u00ec al vice ammiraglio Skridlov, appena nominato, di prendere le consegne del suo nuovo incarico. Dopo aver scelto di non rompere l'assedio, tuttavia per volere dello zarevic Alexeiev, supportato dallo zar in persona Nicola II, a Vitgeft venne ordinato di tentare una sortita per raggiungere con la sua flotta il porto di Vladivostok.\nNella battaglia navale che ne segu\u00ec, With\u00f6ft perse la vita sul ponte della nave ammiraglia \"Cesarevi\u010d\" il 10 agosto 1904."}
{"id": "1948927", "revid": "92723", "url": "https://it.wikipedia.org/wiki?curid=1948927", "title": "Island Games", "text": "Gli Island Games (traducibile come Giochi delle Isole) sono una manifestazione multisportiva che si tiene ogni due anni tra varie isole e altri piccoli territori, iscritti all'International Island Games Association.\nStoria.\nGli Island Games iniziarono nel 1985 col nome di \"Inter-Island Games\", come parte dell'Anno Internazionale dello Sport dell'Isola di Man, ed era inteso come una celebrazione sportiva unica. Geoffrey Corlett, che divenne il primo direttore dei Giochi, contatt\u00f2 non solo le isole che circondano il Regno Unito, ma invit\u00f2 anche Groenlandia, Islanda, le F\u00e6r \u00d8er, Sant'Elena ed altri a partecipare.\nInizialmente, quindici isole con 600 atleti e ufficiali di gara presero parte a sette sport, con il costo totale per il mantenimento dei Giochi di \u00a370\u00a0000. Gli eventi atletici ebbero luogo su una pista d'erba in uno stadio con una capacit\u00e0 di 10\u00a0000 spettatori. I giochi del 1985 ebbero tanto successo che fu deciso di tenere un evento simile due anni dopo.\nPartecipanti.\nLa IIGA fu fondata sull'Isola di Man nel 1985. I costituenti sono isole di, o associati a, nove paesi sovrani (Canada, Danimarca, Estonia, Finlandia, Grecia, Norvegia, Regno Unito, Spagna e Svezia).\nI membri correnti della IIGA sono:\nGibilterra \u00e8 l'unico membro dell'IIGA a non essere isola o arcipelago. Si tratta infatti di un'appendice della penisola iberica, che condivide 1,2\u00a0km di confine con la Spagna, ma \u00e8 vista come un'isola dal punto di vista geopolitico.\nSport.\nIl paese ospite sceglie tra 12 e 14 differenti sport per i loro Giochi da questa lista:\nMedagliere.\nDal 2001, i competitori dalle isole con una popolazione inferiore a 10000 (quindi Alderney, Isole Falkland, Froya, Hitra, Sant'Elena e Sark) possono competere anche per l'oro, l'argento e il bronzo \"Small Island Certificates\", con la restrizione che l'argento viene dato solo con un minimo di tre partecipanti e il bronzo con un minimo di quattro."}
{"id": "1948930", "revid": "38120", "url": "https://it.wikipedia.org/wiki?curid=1948930", "title": "Giochi Mondiali Militari", "text": ""}
{"id": "1948933", "revid": "287204", "url": "https://it.wikipedia.org/wiki?curid=1948933", "title": "Agostino Bonalumi", "text": "Biografia.\nDopo studi di impostazione tecnico-meccanica Bonalumi si inser\u00ec giovanissimo nel clima artistico di Milano, frequentando lo studio di Enrico Baj dove conobbe Lucio Fontana, Piero Manzoni ed Enrico Castellani.\nRiconoscendo la fine della spinta propulsiva dell'arte informale, collabor\u00f2 alla rivista \"Azimuth\" che proponeva l'azzeramento totale dell'esperienza artistica precedente ed un nuovo inizio, basato su un nuovo patto con il progresso sociale.\nTale azzeramento venne realizzato da Manzoni, Castellani e Bonalumi con l'utilizzo di tele monocrome (spesso totalmente bianche), estroflesse con varie tecniche in modo da creare effetti di luci ed ombre cangianti con l'inclinazione della sorgente luminosa.\nPiero Manzoni scelse come materiali prediletti il caolino e il cotone per i suoi \"Achromes\", mentre Enrico Castellani e Bonalumi avviarono un percorso di studio ed analisi delle possibilit\u00e0 fornite dall'estroflessione della tela mediante l'utilizzo di chiodi e centine (Castellani) e di sagome di legno e metallo inserite dietro la tela (Bonalumi).\nL'opera di Agostino Bonalumi, pur nella costante fedelt\u00e0 al mezzo artistico inizialmente scelto, \u00e8 considerata da molti critici estremamente fantasiosa e sempre nuova nella creazione di giochi di luci ed ombre nuovi ed originali. Particolare attenzione va segnalata sul lavoro degli anni settanta-ottanta, con ombre prospettiche contrarie alle direzioni delle normali sorgenti di luce, creando appunto un effetto disorientante, questo approccio \u00e8 da spiegarsi come elemento di rottura agli standard pittorici tradizionali, di fatto se nel corso della storia dell'arte l'uomo ha sempre studiato la prospettiva per creare un effetto pittorico realistico, Bonalumi la ribalta, o la distorce creando un suo personale \"punto di vista\" in linea con il movimento primiano di cui faceva parte.\nLa sua prima personale risale al 1956 presso la Galleria Totti di Milano. Nel 1958 con Castellani e Manzoni espone alla Galleria Pater di Milano, seguiranno altre mostre a Roma e Milano. A Losanna, nel 1961, alla Galleria Kasper \u00e8 tra i fondatori del gruppo \"Nuova Scuola Europea\".\nNel 1965 Arturo Schwarz presenta una mostra personale di Bonalumi nella sua galleria di Milano.\nNel 1966 inizia un periodo di collaborazione con la Galleria del Naviglio di Milano, pubblicando nel 1973 per le Edizioni del Naviglio una monografia a cura di Gillo Dorfles.\nSempre nel 1966 \u00e8 invitato alla Biennale di Venezia con un gruppo di opere.\nBonalumi espose in una sala personale alla Biennale di Venezia del 1970. Partecip\u00f2 alla Biennale anche negli anni 1966 e 1986. Nel 1980 le sue opere furono esposte in una grande mostra personale presso il Palazzo Te di Mantova. Nel 2001 ottenne il premio del Presidente della Repubblica. Nel 2002 ha presentato l\"'opera ambiente\" al Museo Guggenheim di Venezia. Ha esposto anche, fra le numerose mostre a lui dedicate, alla Biennale di San Paolo del Brasile (1966), alla Biennale di Parigi (1968) e al Museum of Art di Fort Lauderdale in Florida nel 1981.\nNel 2006 ha ricevuto il Premio Artista dell'anno.\nLe opere di Bonalumi sono attivamente ricercate dai collezionisti di tutto il mondo ed \u00e8 costantemente scambiato nelle aste pi\u00f9 prestigiose quali le famose \"Italian Sales\" di Londra. Non di secondaria importanza \u00e8 l'attivit\u00e0 poetica di Agostino Bonalumi, che ha pubblicato, tra il 2000 e il 2010, sei libri di poesia: \"scherzo io\" (Colophon, 2000); \"Da te ascolto tornare le cose\" (con un pensiero di Concetto Pozzati, Book Editore, 2001); \"Difficile cogliersi\" (Edizioni Il Bulino, 2002); \"Giusto provarci\" (Colophon, 2006); \"\u00e8 stato un nulla\" (Book Editore, 2008); \"Difficile esserci\" (con un'introduzione di Leonardo Conti, Vanillaedizioni, 2010 ISBN 978-88-6057-096-3).\nNel 2018 Palazzo Reale di Milano in collaborazione con il Museo del Novecento gli dedica la mostra \"Bonalumi 1958-2013,\" antologica comprensiva di oltre 120 opere."}
{"id": "1948944", "revid": "125222063", "url": "https://it.wikipedia.org/wiki?curid=1948944", "title": "MBB-Kawasaki BK 117", "text": "Il MBB/Kawasaki BK 117, in seguito Eurocopter BK117, \u00e8 un elicottero leggero utility e da trasporto biturbina, progettato e sviluppato congiuntamente dalla tedesca Messerschmitt-B\u00f6lkow-Blohm GmbH (MBB) e dalla giapponese Kawasaki Heavy Industries negli anni settanta.\nLa MBB venne acquisita dalla Daimler-Benz poi DaimlerChrysler Aerospace, poi parte di Eurocopter, divenendo l'elicottero designato Eurocopter EC 145.\nDal 2014 l'azienda diventa Airbus Helicopters e l'aeromobile designato Airbus Helicopters H145.\nSviluppo.\nIl BK 117 \u00e8 il frutto di un accordo commerciale sancito tra la MBB e la Kawasaki che prevedeva lo sviluppo congiunto di un progetto per la realizzazione di un elicottero civile. Sancito tra le due aziende il 25 febbraio 1977, venne istituito per sostituire, con un progetto economicamente vantaggioso per entrambi, i progetti che i due uffici di progettazione stavano sviluppando autonomamente, il Bo 107 per la ditta tedesca ed il KH-7 per quella nipponica. L'accordo prevedeva un'equa divisione dei costi di progettazione e sviluppo; rotore principale e di coda, trave di coda controlli di volo e sistema idraulico erano di competenza tedesca mentre pattini d'atterraggio, struttura, trasmissione e varie altre componenti minori di competenza nipponica. Ogni struttura avrebbe dovuto realizzare un prototipo da completare nel 1979, entrambi con compiti diversi, uno per prove a terra, l'altro destinato a test di volo. Alcuni ritardi nel completamento del mezzo da parte dello staff giapponese fece slittare la data del primo volo, che venne effettuato due mesi pi\u00f9 tardi dell'omologo tedesco.\nUn esemplare di BK 117 A-3 \u00e8 stato utilizzato in leasing dal Canadian Forces Air Command, l'Aviazione militare canadese, ridenominato CH-143, per effettuare una serie di test su un sistema di navigazione integrato (HINS) essendo indisponibile il CH-124 Sea King precedentemente assegnato al programma ed avendo a disposizione solo un CH-135 Twin Huey dalla cabina non sufficientemente capace per montare le apparecchiature necessarie. Al termine del programma \u00e8 stato restituito alla MBB Canada che, una volta riconvertito ad uso civile, ha consegnato in Svezia.\nOriginariamente designato BK 117 C-2, l'EC 145 riunisce l'originale progetto del BK 117 con la pi\u00f9 spaziosa cabina e la tecnologia costruttiva basata sui materiali compositi dell'EC 135.\nLa corrispondente versione militare, acquistata dagli Stati Uniti, \u00e8 designata UH-72 Lakota, derivata dall'Eurocopter EC145 e costruita dalla divisione American Eurocopter della EADS North America. Essendo stato dichiarato vincitore del programma Light Utility Helicopter (LUH) dello United States Army il 30 giugno 2006, nell'ottobre 2006, la American Eurocopter ha sottoscritto un contratto di produzione per 345 esemplari che dovevano rimpiazzare i modelli UH-1H/V e OH-58A/C nei reparti di volo dello U.S. Army e della Army National Guard.\nVersioni.\n\u2022 H145 D-3 nuova versione del H145 T2 con rotore principale pentapala."}
{"id": "1948945", "revid": "767487", "url": "https://it.wikipedia.org/wiki?curid=1948945", "title": "The Boy with No Name", "text": "The Boy with No Name \u00e8 il quinto studio album della indie rock band scozzese Travis. L'album \u00e8 uscito il 7 maggio 2007 nel Regno Unito.\nIl titolo dell'album ha origine da un'email che il cantante Fran Healy e la moglie Nora hanno inviato ad un amico quando stavano scegliendo il nome da dare al loro figlio neonato. L'email conteneva una fotografia del piccolo, etichettata proprio \"The Boy with No Name\".\nL'album ha ricevuto critiche molto positive, e si \u00e8 piazzato alla quarta posizione della Official Albums Chart britannica. Negli Stati Uniti, l'album ha debuttato alla posizione numero 58 della Billboard 200, vendendo copie nella prima settimana.\nI Travis hanno dedicato l'album a Chris Blair della Abbey Road Studios e al campione mondiale britannico di rally Richard Burns, che mor\u00ec trentacinquenne per un tumore al cervello nel 2005.\nTracce.\nTutte le tracce sono scritte da Fran Healy (eccetto dove annotato).\nTracce bonus:"}
{"id": "1948947", "revid": "110157", "url": "https://it.wikipedia.org/wiki?curid=1948947", "title": "Universit\u00e0 di Alicante", "text": "L'Universit\u00e0 di Alicante (in spagnolo Universidad de Alicante (UA), in valenciano \"Universitat d'Alacant\") \u00e8 una universit\u00e0 spagnola con sede a San Vicente del Raspeig (Alicante). Questa universit\u00e0 fu creata nell'ottobre del 1979 sulla struttura del Centro de Estudios Universitarios (CEU) che aveva cominciato a funzionare nel 1968.\nStoria.\nPrecursore dell'Universit\u00e0 di Alicante fu l'Universit\u00e0 di Orihuela, creata con Bolla Papale nel 1545, e che rimase in attivit\u00e0 dal 1610 al 1808. \nL'Universit\u00e0 di Alicante offre pi\u00f9 di cinquanta titoli, oltre settanta dipartimenti universitari e unit\u00e0 e gruppi di ricerca nelle aree delle scienze sociali e giuridiche, sperimentali, tecnologiche, umanistiche, dell'educazione e delle scienze della salute. Ospita anche cinque istituti universitari di ricerca. Il campus ove ha sede, la cui superficie \u00e8 di circa un milione di metri quadrati, offre una grande quantit\u00e0 di servizi (diverse sedi di mensa, poste, banche, una libreria, la biblioteca centrale ed un grande ed attrezzato centro sportivo con piscina, palestra e campi per diverse discipline).\nParco scientifico.\nDal 2010 l'ateneo \u00e8 dotato di un parco scientifico che assolve varie funzioni, come accogliere centri per la creazione di imprese e svolgere attivit\u00e0 di sperimentazione industriale."}
{"id": "1948948", "revid": "123299642", "url": "https://it.wikipedia.org/wiki?curid=1948948", "title": "Irtaco", "text": "Irtaco (in greco antico \u1f5d\u03c1\u03c4\u03b1\u03ba\u03bf\u03c2) \u00e8 un personaggio della mitologia greca. \nMitologia.\nLe fonti presentano Irtaco come il nobile troiano che spos\u00f2 Arisbe, dopo che venne ripudiata da Priamo. Da lei ebbe i due eroi Asio e Niso, che allev\u00f2 entrambi sul monte Ida, facendone degli esperti cacciatori. Asio una volta cresciuto fond\u00f2 la citt\u00e0 di Arisbe, cos\u00ec chiamata in onore della madre, e ne divenne il primo re. Nell\"'Eneide\" Irtaco \u00e8 detto padre anche di Ippocoonte. \nI tre figli di Irtaco si resero tutti protagonisti di gesta valorose. Parteciparono alla guerra di Troia, nella quale Asio venne ucciso per mano di Idomeneo. Alla caduta della citt\u00e0, Niso e Ippocoonte seguirono Enea in Italia. Qui combatterono contro i Rutuli di Turno. Nel corso di questo nuovo conflitto fu Niso a trovare la morte, trafitto dagli uomini di Volcente.\n&lt;poem&gt; \" \"Quelli che stavano intorno a Practio e a Percote\"\n\" e Sesto e Abido avevano e Arisbe divina, \"\n\" di questi era a capo l'Irtacide Asio, guidatore d'eroi\",\n\" Asio Irtac\u00ecde, che da Arisbe portavano cavalli, \"\n\"fulvi, grandi, e dal fiume Selleento\" \". &lt;/poem&gt;\n&lt;poem&gt; \" \"Subito Enea invita coloro che desiderino\"\n\"gareggiare con le veloci frecce, e annunzia i premi,\"\n\"e con mano possente innalza l'albero della nave di Seresto,\"\n\"e sospende alla cima dell'albero una volante colomba\"\n\"legata con una fune, alla quale dirigano i colpi.\"\n\"S'adunarono gli uomini, e un elmo di bronzo accolse le sorti\"\n\"gettate; esce per primo tra favorevoli grida\"\n\"davanti a tutti il posto dell'irtacide Ippocoonte\" \" &lt;/poem&gt;\n&lt;poem&gt; \" \"Niso custodiva la porta, fortissimo in armi\"\n\"figlio di Irtaco, che ad Enea aveva mandato compagno\"\n\"l'Ida folto di cacce, veloce con l'asta e con le lievi frecce\" \" &lt;/poem&gt;"}
{"id": "1948949", "revid": "640469", "url": "https://it.wikipedia.org/wiki?curid=1948949", "title": "Universit\u00e0 Campus Bio-Medico", "text": "L'Universit\u00e0 Campus Bio-Medico \u00e8 una universit\u00e0 non statale italiana con sede a Roma, istituita nel 1993 e promossa dall'Opus Dei.\nLa costruzione dell'ateneo fu incoraggiata dal beato \u00c1lvaro del Portillo, vescovo Prelato dell'Opus Dei, con l'obiettivo di realizzare un progetto culturale capace di riproporre al centro delle scienze biomediche il valore della persona.\nL'Opus Dei, con le attivit\u00e0 di formazione dottrinale e spirituale supporta la missione dell'Ateneo, ne promuove l'identit\u00e0 cristiana e assiste spiritualmente chi vi lavora e lo desidera.\nStoria.\nNel 1988 Monsignor \u00c1lvaro del Portillo suggerisce ad alcuni professionisti e docenti la promozione di una clinica universitaria a Roma, che offra soluzioni alla realt\u00e0 del dolore e della malattia, attingendo allo spirito cristiano di servizio.\nLo stesso anno viene creato un primo gruppo di lavoro, denominato \"il Pensatoio\", con l'obiettivo di dare una risposta concreta al suggerimento di don \u00c1lvaro, progettando una realt\u00e0 di eccellenza e capace di durare nel tempo e nel 1990 avviene la costituzione dell\"'Associazione Campus Bio-Medico\" e della \"Campus Bio-Medico Spa\", enti promotori dell'ateneo.\nNell'ottobre 1993 presero il via, nella sede provvisoria di via Emilio Longoni, i corsi di laurea in infermieristica ed in medicina e chirurgia. Nel 1994 fu inaugurato il policlinico universitario e, successivamente, i laboratori per la ricerca in campo biomedico. Nel 1999 nacque la facolt\u00e0 di ingegneria, con il corso di laurea in ingegneria biomedica. Nel 2001 ci fu l'attivazione delle scuole di specializzazione della facolt\u00e0 di medicina e chirurgia.\nNel 2003 l'allora Presidente della Repubblica, Carlo Azeglio Ciampi, ricevette al Quirinale i dirigenti e il personale dell'Universit\u00e0 in occasione del decimo anniversario della fondazione dell'ateneo. Nel 2007 venne attivato il nuovo corso di laurea in scienze dell'alimentazione e della nutrizione umana. Nel gennaio 2007 Joaqu\u00edn Navarro-Valls divenne presidente dell\u2019\"Advisory Board\", un comitato di consulenza e indirizzo per l'Universit\u00e0 Campus Bio-Medico di cui fanno parte attualmente (2016) Paolo Arullani (presidente onorario UCBM), Pellegrino Capaldo, Vittorio Caporale, Bruno Dallapiccola, Gianni Letta, Sergio Pecorelli e Mario Preve.\nNel 2008 venne inaugurato il nuovo campus universitario a Trigoria, comprendente il nuovo policlinico universitario ed il \"Polo di Ricerca Avanzata in Biomedicina e Bioingegneria\" (PRABB), che sorsero accanto al \"Centro per la Salute dell'Anziano\" (CESA), gi\u00e0 esistente dal 2001. Sempre nel 2008, venne attivato il nuovo corso di laurea in tecniche di radiologia medica per immagini e radioterapia e, nel 2010, il corso di laurea in ingegneria industriale, propedeutico al corso di laurea magistrale in ingegneria biomedica e in ingegneria chimica per lo sviluppo sostenibile. Nel 2013 venne inaugurato il nuovo \"Polo della Didattica\" a vent'anni dalla nascita dell'ateneo.\nNel 2017 il policlinico universitario si dota di un nuovo impianto di trigenerazione in grado di coprire l'intero fabbisogno di riscaldamento e di climatizzazione dell\u2019ospedale ed il 62% delle necessit\u00e0 elettriche dell'ateneo, riducendo del 30% le emissioni di anidride carbonica nell\u2019ambiente. \nStruttura.\nL'ateneo \u00e8 organizzato nelle tre facolt\u00e0 dipartimentali di Medicina e Chirurgia, Ingegneria e Scienze e Tecnologie per l'Uomo e l'Ambiente.\nSede di via Longoni.\nNella sede originaria (1993-2007) dell'Universit\u00e0 Campus Bio-Medico, in via Emilio Longoni, oggi resta attivo un polo di radioterapia oncologica.\nCampus universitario a Trigoria.\nAll'inizio del 2008 \u00e8 stato inaugurato il nuovo \"campus universitario\" sorto a Trigoria su terreni in parte venduti ed in parte donati da Alberto Sordi, ai confini della Riserva naturale di Decima-Malafede. Su questi terreni vanno sorgendo gradualmente gli edifici universitari.\nCentro per la Salute dell'Anziano - CESA.\nIl \"Centro per la Salute dell'Anziano\" (CESA), inaugurato nel 2001, sorge sui circa otto ettari di terreno donati da Alberto Sordi all'Universit\u00e0 Campus Bio-Medico per la realizzazione di una struttura dedicata \"all'assistenza medica e alla ricerca applicata alle patologie della terza et\u00e0\". Il CESA, oltre alle attivit\u00e0 assistenziali e di ricerca, ospita la Fondazione Alberto Sordi e l\"'Associazione Alberto Sordi Onlus\" che vi promuove un innovativo \"Centro Diurno per Anziani Fragili\".\nPolo di Ricerca Avanzata in Biomedicina e Bioingegneria - PRABB.\nQuesto edificio, inaugurato nel 2007 e destinato in futuro ad ospitare quasi esclusivamente laboratori di ricerca, al momento attuale ospita anche alcune aule, la presidenza, il rettorato, le segreterie per gli studenti e per gli specializzandi, la mensa universitaria e alcuni uffici amministrativi. Ha inoltre una cappella dedicata allo Spirito Santo, con opere scultoree dell'artista Irlandese Dony MacManus e vetrate dell'artista italiana Paola Grossi Gondi; inaugurazione nel 2019. Vi ha sede anche l\"'Istituto di Filosofia dell'Agire Scientifico e Tecnologico\" (FAST), una struttura didattica e di ricerca interdisciplinare che, oltre a coordinare l'insegnamento delle discipline umanistiche all'interno dei diversi corsi di laurea dell'ateneo, ha lo scopo di favorire un costante \"dialogo fra filosofi, ricercatori e docenti delle diverse discipline scientifiche\".\nPoliclinico universitario.\nIl policlinico universitario del Campus Bio-Medico \u00e8 convenzionato con il Servizio Sanitario Nazionale. \"La struttura \u00e8 dotata di oltre trenta Unit\u00e0 Operative. Eroga assistenza sanitaria in convenzione con il Servizio Sanitario Nazionale e privatamente. Comprende servizi ambulatoriali, di day-hospital, day-surgery e reparti di degenza organizzati per intensit\u00e0 di cura\". A regime potr\u00e0 arrivare ad ospitare fino a quattrocento posti letto con diciotto sale operatorie.\nPolo della didattica - Trapezio.\nIl 13 novembre 2013 il ministro dell'istruzione Maria Chiara Carrozza ha inaugurato, assieme al prelato dell'Opus Dei, Javier Echevarr\u00eda, una nuova struttura per la didattica di oltre 4 500 m\u00b2 che arricchisce l'ateneo di 13 nuove aule per 1 400 posti a sedere, con una biblioteca da 120 postazioni di lettura.\nIl complesso architettonico, che sfrutta energie rinnovabili ed \u00e8 attento all'ambiente, \u00e8 stato realizzato dagli architetti Ambrogio Risari, Santiago Hernandez ed Eduardo Lopez.\nPolemiche.\nIl Campus, in particolare la sua scuola di specializzazione in ostetricia e ginecologia, \u00e8 oggetto d'un attacco da parte di AMICA (\"Associazione Medici Italiani Contraccezione e Aborto\"), dell' \"Associazione Luca Coscioni\" e dell'UAAR poich\u00e9 vieta nelle proprie aule, avendolo iscritto sul proprio statuto (nella parte chiamata: \"Carta delle finalit\u00e0\"), l'insegnamento della pratica abortiva (nonch\u00e9 di quella di eutanasia, di sterilizzazione e di fecondazione artificiale), imponendo, cos\u00ec, di fatto, un'obiezione di coscienza d'istituto, dunque non pi\u00f9 personale, contro l'aborto agli specializzandi/e, in violazione della legge in materia. Le associazioni suddette chiedono alle autorit\u00e0 ministeriali ed universitarie, tramite appello, che a tale Campus venga pertanto revocato l'accreditamento ministeriale per la scuola d'ostetricia e ginecologia."}
{"id": "1948957", "revid": "729019", "url": "https://it.wikipedia.org/wiki?curid=1948957", "title": "Isole Oki", "text": "Le sono un arcipelago del mar del Giappone. Sono situate al largo della costa nord dell'Honsh\u016b orientale e formano l'omonimo Distretto di Oki, che fa parte della Prefettura di Shimane, in Giappone.\nGeografia.\nLe isole Oki, che distano dalla costa di Honsh\u016b tra i 40 e gli 80 chilometri, sono di origine vulcanica e hanno una superficie totale di 346,1\u00a0km\u00b2. L'arcipelago comprende 16 isole il cui punto pi\u00f9 alto \u00e8 il Monte Damanji-San, sull'isola di D\u014dgo, alto circa 608 metri.\nLe isole pi\u00f9 grandi sono:\nLa popolazione ammonta a circa 24.500 abitanti, suddivisi tra le seguenti quattro aree amministrative:\nLe isole fanno parte del \"Daisen Oki Kokuritsu K\u014den\" (Parco nazionale di Daisen-Oki)).\nL' si trova nel sud-est di D\u014dgo e offre collegamenti con l'aeroporto Internazionale di Osaka (\"Itami\", \"ITM\") e quello di Izumo (\"IZO\"). Le isole sono raggiungibili anche via traghetto dai porti di Sakaiminato, Shichirui e Kaga."}
{"id": "1948962", "revid": "256896", "url": "https://it.wikipedia.org/wiki?curid=1948962", "title": "Istituto d'Arte di Firenze", "text": ""}
{"id": "1948965", "revid": "6923", "url": "https://it.wikipedia.org/wiki?curid=1948965", "title": "Azienda Consorziale Trasporti", "text": "L'Azienda Consorziale Trasporti (ACT) \u00e8 un'azienda, nata nel 1975, a totale propriet\u00e0 pubblica, che si occupava della mobilit\u00e0 e del coordinamento dei servizi di trasporto pubblico su strada della citt\u00e0 di Reggio Emilia e della sua provincia\n\u00c8 costituita da un consorzio di enti locali, costituito ai sensi della legge 142 del 1990, e cos\u00ec composto:\nL'azienda ACT si occupava di tutto ci\u00f2 che concerne il servizio di trasporto pubblico dell'area della provincia di Reggio Emilia e in particolare il trasporto pubblico locale e i servizi per la mobilit\u00e0.\nLa gestione delle infrastrutture automobilistiche comprese le officine di manutenzione e rimessaggio.\nIl settore ferroviario dal 1\u00ba gennaio 2009 \u00e8 stato conferito a FER, della quale ACT \u00e8 diventata azionista con una quota dell'11,61% del capitale sociale.\nLa societ\u00e0 Societ\u00e0 Emiliana Trasporti Autofiloviari (SETA) dal 1\u00ba gennaio 2012 gestisce il trasporto su gomma a Piacenza, Modena e Reggio Emilia. Il 17,86% della societ\u00e0 appartiene ad ACT."}
{"id": "1948970", "revid": "339392", "url": "https://it.wikipedia.org/wiki?curid=1948970", "title": "PalaMalaguti", "text": ""}
{"id": "1948971", "revid": "1573940", "url": "https://it.wikipedia.org/wiki?curid=1948971", "title": "Melanerpes erythrocephalus", "text": "Il picchio testarossa (\"Melanerpes erythrocephalus\" )) \u00e8 una specie di picchio di piccole o medio-piccole dimensioni che vive nelle zone temperate del Nord America.\nDescrizione.\nGli adulti presentano la tipica livrea tricolorata: il capo, da cui la specie trae il nome, \u00e8 rosso vivo, petto e penne remiganti sono bianche ed il resto del corpo \u00e8 grigio scuro."}
{"id": "1948976", "revid": "767487", "url": "https://it.wikipedia.org/wiki?curid=1948976", "title": "Correttore", "text": "Il correttore \u00e8 un cosmetico utilizzato per coprire brufoli, occhiaie e altre piccole macchie o inestetismi della pelle.\nSia il fondotinta che il correttore hanno lo scopo di far apparire il colore dell'incarnato quanto pi\u00f9 uniforme possibile. Questi due tipi di cosmetici differiscono fra loro, nel fatto che il correttore tende ad essere pi\u00f9 pigmentato. Inoltre, il fondotinta viene utilizzato su aree pi\u00f9 ampie del viso, a differenza del correttore, che invece copre sezioni notevolmente pi\u00f9 piccole. Il primo correttore messo in commercio risale al 1938, e fu creato dalla Max Factor.\nI correttori in commercio coprono una larga fascia di colorazioni, affinch\u00e9 l'utilizzatore possa scegliere quello che maggiormente si avvicina al colore della propria pelle. Alcuni colori invece hanno il preciso scopo di contrastare determinati tipi di macchie. Il correttore normalmente va usato in combinazione all'applicazione del fondotinta. Inoltre alcuni tipi di correttori fungono anche da idratanti o da anti-brufoli. Sul mercato esistono correttori in forma liquida, in polvere o in forma di matita.\ncome scegliere il colore giusto per l'imperfezione\nin base al colore i correttori si classificano in: neutri che vengono utilizzati erroneamente al posto degli altri ma l'unico scopo per il quale sono realmente utili \u00e8 coprire gli altri correttori, verdi per coprire le imperfezioni rosse (brufoli, capillari scoppiati ecc.), aranciati per coprire le occhiaie, viola per il colorito spento. poi esistono fondotinta illuminanti che servono a illuminare gli zigomi, la palpebra, il mento, il naso e la fronte."}
{"id": "1948977", "revid": "1458600", "url": "https://it.wikipedia.org/wiki?curid=1948977", "title": "Africa Unite", "text": "Gli Africa Unite sono un gruppo musicale rocksteady-dub-reggae nato a Pinerolo (TO) nel 1981. Il nome deriva dall'omonima canzone di Bob Marley, artista al quale si sono sempre direttamente ispirati. Sono considerati dalla critica la band pi\u00f9 autorevole del panorama reggae italiano.\nStoria.\n1981-1990: Esordi e prime pubblicazioni.\nGli Africa Unite nascono nel 1981 come Africa United, da un'idea di Bunna e Madaski, entrambi di Pinerolo, per una serata-tributo a Bob Marley, con la formazione completata dal batterista Ras Cal. L'attivit\u00e0 prosegue in modo frammentario, con il solo Bunna a gestire l'instabile organico e Madaski impegnato in band di area post-punk (Suicide Dada la principale), e nel 1984 viene documentata dal demo con quattro pezzi \"Peace, Love, Freedom\". Nel 1986, con il ritorno di Madaski, il gruppo, completato da Ras Cal e dal bassista Mario \"Doc\"/\"Mista Drake\" Manduca, inizia a fare sul serio e nel 1987 autoproduce con il marchio Spliff A Dada il mini-LP \"Mjekrari\"; il titolo, che significa \"barbiere\", prende spunto da un'insegna di un negozio di San Basile, piccolo paese d'origini \"arb\u00ebresh\u00eb\" del cosentino in cui gli Africa United si esibiscono spesso. L'album \u00e8 ispirato al reggae di Bob Marley e contiene anche un brano in italiano (\"Nella mia citt\u00e0\"); i consensi affermano il gruppo nel circuito reggae italiano e lo portano ad aprire il concerto romano di U Roy.\nNel 1988 arriva il secondo mini-LP autoprodotto, \"Llaka\", sulla scia del precedente, dedicato al poeta sudafricano Benjamin Moloise; nell'organico, accanto a Bunna, Madaski e Ras Cal, ci sono ora il bassista Ciro Cirri e il percussionista Papa Nico, con trascorsi di batterista punk in alcune band torinesi quali Rough e Blue Vomit. In questo periodo, la band apre alcune date italiane di King Sunny Ad\u00e9 e di Linton Kwesi Johnson e suona in un concerto a Padova per Amnesty International.\n1991-1995: Il reggae in lingua italiana.\nIl lavoro successivo, \"People Pie\", arriva nel 1991 e incrementa il successo del gruppo, proponendo un sound pi\u00f9 raffinato e aperto ad altre influenze caraibiche; nel disco, il primo con l'ex Deafear e futuro leader dei Subsonica) Max Casacci, gi\u00e0 collaboratore esterno, nel ruolo di chitarrista, autore e coproduttore, e il sassofonista Paolo \"The Angelo\" Parpaglione, si alternano diversi batteristi tra i quali Sergio Pollone (in arte Drummy Sir Jo), poi componente stabile. Nello stesso anno, un fitto calendario di esibizioni, tra le quali il festival Arezzo Wave e una a Negril, in Giamaica, come apertura per Gregory Isaacs, porta all'accordo con l'etichetta milanese Vox Pop e alla pubblicazione, nel 1992, dell'EP \"Cant\u00e8\", debutto della band con il nome cambiato in Africa Unite.\nNel 1993 \u00e8 la volta di \"Babilonia e poesia\", primo album cantato quasi interamente in italiano, al quale fanno seguito concerti in Francia, nei Paesi Bassi, in Regno Unito e al Festival di Babilonia in Iraq. Dopo il tour entra nella band il bassista Cato (Gianluca Senatore). Nel 1995 il brano \"Il partigiano John\" viene incluso nella compilation \"Materiale resistente\" e poi ripreso nell'album \"Un sole che brucia\". Subentra alla batteria Davide Graziano, gi\u00e0 in \"People Pie\", e la band suona al festival \"Les Transmusicales\" di Rennes. Nel 1996, a seguire il tour poi documentato dall'album \"In diretta dal sole\" (edito dalla PolyGram), Casacci abbandona la formazione.\n1996-2010: Da \"Il gioco\" a \"Roots\".\nNel 1997 esce \"Il gioco\", con il nuovo chitarrista Ru Catania; al disco seguono numerosi concerti, tra i quali uno alla quarta edizione del festival Rototom Sunsplash. Nel gruppo entra un trombonista, Gigi De Gaspari aka Mr. T-bone, e nel 2000 esce \"Vibra\". In quel periodo gli Africa Unite sono attivi contro la pena di morte, e inseriscono nell'album una canzone schierata, dal titolo \"Sotto pressione\", il cui video viene girato in collaborazione con le associazioni umanitarie Amnesty International, Comunit\u00e0 di Sant'Egidio e Nessuno Tocchi Caino. Nel 2001 esce \"20\", album dedicato a Bob Marley in occasione del ventennale della morte. Successivamente si uniscono al gruppo Kikke alla Tastiera e Paolo Baldini dei B.R. Stylers al basso a sostituire Cato. Con questi nuovi membri la band realizza due nuovi album, \"Mentre fuori piove\" nel 2003 e \"Controlli\" nel 2006.\nNel 2010 esce \"Rootz\", definito dal gruppo stesso il disco \"del ritorno alle origini\", per le sonorit\u00e0 roots reggae nonch\u00e9 i testi di denuncia (Political reggae), realizzato con la collaborazione di diversi artisti, tra cui Alborosie, Franziska, Mama Marjas, Mellow Mood e Patrick Benifei dei Casino Royale. Sempre nello stesso anno conflusce nel gruppo Ale Soresini, ex batterista dei Reggae National Tickets, in sostituzione di Davide Graziano.\n2011-in poi.\nNel 2011 la band festeggia i trent'anni di carriera, celebrati con il libro autobiografico \"Trent'anni in levare. Storia della storia di Africa Unite\" (Chinaski Edizioni) a firma di Bunna e Madaski e con una tourn\u00e9e europea; si ricordano le date di Berlino, Bruxelles, Londra, L'Aia, Dublino, Parigi, Madrid, Barcellona, Valencia e la conclusiva di Lugano, nella quale viene annunciato l'uscita dalla band del chitarrista Ru Catania.\nIl 2013 segna il ventennale di \"Babilonia e poesia\" e per questo importante anniversario gli Africa Unite, ad aprile, portano in tour quel disco con la stessa formazione dell'epoca. Il mese successivo partecipano al concerto del Primo Maggio di Roma.\nNel 2015 esce \"Il punto di partenza\", album totalmente autoprodotto e distribuito in free download sul sito della band."}
{"id": "1948979", "revid": "767487", "url": "https://it.wikipedia.org/wiki?curid=1948979", "title": "Chiari di luna", "text": "Chiari di luna \u00e8 un film del 1988, il primo diretto da Lello Arena.\nTrama.\nDavide Ruffo \u00e8 un giovanotto sognatore. Un giorno decide di lasciare il suo paese, e grazie all'aiuto di una zia suora va a Napoli per realizzare il suo sogno: diventare mago. Arrivato in citt\u00e0 prende alloggio alla pensione Fiordaliso dove conosce molti personaggi eccentrici tra cui una compagnia teatrale che lo convince ad aggregarsi a loro. Durante il suo girovagare notturno, incontra una bella ragazza giapponese, Yumi, di cui si invaghisce subito nonostante lei abbia la strana abitudine di piangere per qualsiasi motivo. Dopo tanti sforzi, le cose non vanno come lui sperava, sia per il lavoro che per l'amore, decide quindi di partire e abbandonare tutto. Al momento della partenza, per\u00f2, non riuscir\u00e0 a rinunciare agli amici, con i quali ritrova l'entusiasmo per lo spettacolo e l'amica Yumi."}
{"id": "1948980", "revid": "115282390", "url": "https://it.wikipedia.org/wiki?curid=1948980", "title": "Saladino Saladini Pilastri", "text": "Biografia.\nNel 1866 fu con Garibaldi nel Trentino, fu deputato di Cesena e poi di Forl\u00ec per varie legislature, come pure sindaco della sua citt\u00e0.\nFu senatore del Regno d'Italia nella XVI legislatura, prefetto a Padova e a Messina.\nMassone, nel 1895 fu affiliato alla Loggia \"Propaganda Massonica\" di Roma."}
{"id": "1948981", "revid": "1305772", "url": "https://it.wikipedia.org/wiki?curid=1948981", "title": "Kaya (album)", "text": "Kaya \u00e8 un album di Bob Marley &amp; The Wailers pubblicato per la prima volta nel 1978. Il disco venne registrato all'incirca nel periodo in cui venne registrato Exodus, nel 1977. L'album venne ben accolto dal pubblico, e raggiunse la \"top five\" nelle classifiche di vendita inglesi, ma venne criticato per l'adesione di Bob Marley a tematiche e ritmi pi\u00f9 commerciali.\nIl 21 luglio 2001 il disco fu ripubblicato con l'aggiunta della bonus track \"Smile Jamaica\". Il 23 aprile 2013 per celebrare i 35 anni dall'uscita del disco, viene pubblicata \"Kaya Deluxe Edition\". con un doppio cd con all'interno anche registrazioni audio inedite del concerto di \u201cAhoy Hallen\u201d a Rotterdam nei Paesi Bassi, il 7 luglio 1978."}
{"id": "1948984", "revid": "135224", "url": "https://it.wikipedia.org/wiki?curid=1948984", "title": "Corpi cavernosi", "text": ""}
{"id": "1948988", "revid": "1776051", "url": "https://it.wikipedia.org/wiki?curid=1948988", "title": "Cesare Saluzzo di Monterosso", "text": "Fu senatore del Regno d'Italia nella XVI legislatura."}
{"id": "1948993", "revid": "125592349", "url": "https://it.wikipedia.org/wiki?curid=1948993", "title": "Haswell (hardware)", "text": "Haswell \u00e8 il nome in codice dell'architettura x86 di quarta generazione sviluppata da Intel per i propri microprocessori, e distribuita dal 3 giugno 2013, andando a succedere all'evoluzione a 22 nm Ivy Bridge dell'architettura di terza generazione Sandy Bridge.\nIvy Bridge venne presentata nel giugno 2012 ed \u00e8 stata utilizzata da Intel per mettere a punto il nuovo processo produttivo, secondo un approccio che Intel impiega con successo a partire dal 2006.\nAl pari di quanto avvenuto per l'architettura di nona generazione arrivata sul mercato a fine 2008, conosciuta come Nehalem, l'architettura Haswell \u00e8 stata sviluppata presso il centro Intel situato a Hillsboro in Oregon, negli Stati Uniti, a differenza di quanto avvenuto per le architetture di ottava e decima generazione, rispettivamente Core e Sandy Bridge, sviluppate presso il centro Intel situato ad Haifa in Israele.\nObiettivo primario: massima efficienza.\nA partire dall'architettura Sandy Bridge, Intel ha iniziato a evidenziare in maniera sempre pi\u00f9 significativa come le proprie soluzioni punteranno sempre di pi\u00f9 verso l'aumento dell'efficienza complessiva dell'intera piattaforma, pi\u00f9 che al puro aumento di prestazioni e di potenza elaborativa. Si tratta di un nuovo approccio alla progettazione delle proprie architetture da parte dell'azienda, che sottolinea come i dispositivi moderni abbiano ormai una potenza pi\u00f9 che sufficiente per soddisfare la maggior parte delle necessit\u00e0 dell'utente medio e che l'obiettivo sta diventando il contenimento dei consumi a parit\u00e0 di prestazioni, un aspetto che un tempo passava senz'altro in secondo piano se non addirittura ignorato.\nCon Haswell, infatti, lo scopo primario dichiarato da Intel \u00e8 stato la massimizzazione dell'efficienza, pi\u00f9 che il puro aumento delle prestazioni. Il progetto \u00e8 nato appositamente per coniugare al meglio le prestazioni raggiunte con le generazioni precedenti di CPU, con i vantaggi offerti dal processo produttivo a 22\u00a0nm, ovvero la presenza di transistor 3D, che sono stati introdotti con la precedente Ivy Bridge in abbinamento al nuovo processo produttivo; essi contengono non uno ma ben tre \"gate\". Tradizionalmente i transistor avrebbero un progetto strettamente planare, con i \"gate\" che si posizionano in piano attraverso il substrato. Con il progetto tri-gate un singolo gate \u00e8 immesso sopra due gate verticali consentendo un'area tre volte maggiore per lo spostamento degli elettroni.\nPer questo motivo, in tutte le occasioni in cui Intel ha avuto modo di sfoggiare le qualit\u00e0 della nuova architettura, il confronto con il passato \u00e8 sempre stato fatto in termini di consumo complessivo e potenza del comparto grafico, piuttosto che sulla potenza del processore come avveniva precedentemente.\nCaratteristiche tecniche.\nCome gi\u00e0 accennato nell'introduzione, per realizzare le CPU basate su Haswell, viene impiegato il processo produttivo a 22\u00a0nm che \u00e8 stato introdotto nel 2012 grazie all'evoluzione della precedente architettura Sandy Bridge (che era invece a 32 nm), conosciuta mediante il nome in codice di Ivy Bridge.\nI processori basati su tale architettura sono disponibili con un diverso numero di core. Inizialmente sembrava dovessero arrivare fino a 8 nel settore desktop e fino a 16 nel settore server, ma poi i fatti hanno dimostrato una realt\u00e0 maggiormente conservativa, limitandosi ai 6 core nel settore desktop di fascia pi\u00f9 alta. L'iniziale annuncio di 8 core nel settore desktop ha suggerito che le CPU di fascia bassa sarebbero passati dai precedenti 2 core ad averne 4, ma poi tale ipotesi \u00e8 stata smentita.\nIn ogni caso, i core dei processori basati su Haswell, continuano ad avere una \"pipeline\" a 14 stadi (una caratteristica che Intel introdusse con i primi Pentium M Banias nel settore mobile, e poi anche in tutti gli altri settori di mercato a partire dall'architettura \"Core\" nel 2006); il socket della fascia media \u00e8 il nuovo LGA 1150 per i sistemi desktop e rPGA947 e BGA1364 per quelli mobile, mentre \u00e8 stato integrato il pieno supporto allo standard PCI Express 3.0, del quale sono presenti fino a tre controller in alcuni modelli.\nIl primo prototipo funzionante di una CPU Haswell venne mostrato da Intel durante l'Intel Developer Forum (IDF) del settembre 2011, mentre ulteriori dimostrazioni e dettagli sull'architettura vennero presentati l'anno seguente, durante l'IDF del settembre 2012.\nAd aprile 2012 venne annunciato che, sebbene le versioni desktop e mobile di Haswell avrebbero offerto supporto alle memorie RAM DDR3, nelle versioni di fascia pi\u00f9 alta del settore server che verranno presentate alla fine del 2014, conosciute come \"Haswell-EX\", verr\u00e0 integrato il supporto alle nuove DDR4 che si abbineranno a CPU da 16 core.\nUn anno pi\u00f9 tardi, ad aprile 2013, Intel comunic\u00f2 che anche le versioni per la fascia pi\u00f9 alta del settore desktop, conosciute come \"Haswell-E\" e basate sul socket LGA 2011 offriranno il supporto alla memoria DDR4, iniziando l'introduzione di tale tecnologia anche nel settore che offre il maggior numero di vendite. L'arrivo sul mercato di tali soluzioni \u00e8 previsto per la fine del 2014 e costituir\u00e0 la porta di ingresso delle DDR4 nel settore desktop. Tali memorie, in seguito, verranno adottate anche per le fasce di mercato pi\u00f9 basse, a partire per\u00f2 dall'architettura che andr\u00e0 a succedere ad Haswell, a fine 2015.\nInoltre, sul fronte delle nuove funzionalit\u00e0, si pu\u00f2 segnalare anche l'introduzione del supporto direttamente in hardware per la memoria transazionale grazie alle nuove istruzioni Transactional Synchronization Extensions (TSX).\nNuovo progetto per la cache.\nPer quanto riguarda la cache, essa \u00e8 basata su un progetto completamente innovativo; inizialmente si era parlato della possibilit\u00e0 di avere una L1 da 128\u00a0kB e una L2 da 1 MB per ciascun core, ma informazioni successive hanno invece confermato che \u00e8 presente una tradizionale L1 da 64\u00a0kB (32\u00a0kB per i dati e 32\u00a0kB per le istruzioni) con associativit\u00e0 a 4 vie, una L2 da 256\u00a0kB per ciascun core, sempre con associativit\u00e0 a 4 vie, e una L3 (fino a 16 MB in alcuni modelli) condivisa tra tutti i core con associativit\u00e0 a 8 vie (ma non \u00e8 esclusa, nelle versioni server, anche la possibilit\u00e0 di inserire fino a 32 MB di cache L3).\nMaggiore controllo delle frequenze operative.\nAltre caratteristiche incluse nella nuova architettura fanno riferimento a un rivoluzionario approccio al contenimento dei consumi della CPU, fino alla met\u00e0 rispetto a quelli ottenibili dai processori basati su Sandy Bridge, soprattutto in caso di sistema inattivo (stato \"idle\"). Inoltre, continuando sulla strada intrapresa con le precedenti soluzioni Ivy Bridge, anche la nuova architettura Haswell prevede alcune specifiche revisioni per poter semplificare il processo di overclock.\nVa sottolineato come nelle architetture precedenti, Nehalem e Sandy Bridge, il clock dei componenti dell'intero sistema era correlato al \"Base Clock\" della CPU, caratteristica che limitava fortemente le capacit\u00e0 di overclock nei processori con moltiplicatore bloccato, in quanto un aumento del Base Clock comportava anche un aumento di frequenza dei BUS PCI Express e delle periferiche di I/O. Con Ivy Bridge \u00e8 diventato poi possibile aumentare la frequenza della CPU e della memoria RAM in maniera indipendente dai restanti bus di sistema.\nCon Haswell si ha un ulteriore miglioramento sul fronte della flessibilit\u00e0 della configurazione, potendo gestire da BIOS in maniera indipendente, le frequenza del core, della memoria RAM, del comparto GPU e di tutti gli altri bus delle varie periferiche. Alcune di queste caratteristiche erano presenti anche per alcuni modelli basati sulla precedente architettura, ma solo su alcuni, in particolare quelli basati sul socket LGA 2011, conosciuti come \"Sandy Bridge-E\" (per esempio i modelli \"Core i7\u00a03960X\", \"Core i7\u00a03930K\" e \"Core i7\u00a03820\").\nNello specifico, con Haswell \u00e8 possibile variare il cosiddetto Coarse Ratio Multiplier che viene appunto utilizzato per controllare il rapporto tra il Base Clock del processore e la frequenza operativa del controller della memoria RAM, in maniera indipendente da quello utilizzato per le aree della CPU che gestiscono l'I/O e il BUS PCI Express.\nNelle precedenti CPU identificate dal nome in codice di \"Sandy Bridge-E\", il base clock era impostato a 100\u00a0MHz ma poteva essere innalzato a 125\u00a0MHz o 166\u00a0MHz utilizzando due \"divisori\" appositi. Tale caratteristica consente di avere un maggiore controllo sulle frequenze operative rispetto a quanto possibile con le altre CPU, basate sulla stessa architettura di base (Sandy Bridge), ma realizzate per il socket LGA 1155. In particolare, si trattava di quelle identificate dalla serie \"K\", che avevano il moltiplicatore sbloccato; si tratta di una caratteristica utile per innalzare il clock della CPU, ma che offre un controllo meno granulare delle frequenze operative.\nA tale flessibilit\u00e0, estesa quindi a tutta la gamma di CPU, si aggiunge con Haswell una maggiore stabilit\u00e0 dell'energia erogata per il funzionamento del processore (facilitando a sua volta l'overclock), dato che il circuito preposto a tale regolazione (il cosiddetto \"Voltage Regulator Module\") \u00e8 stato integrato direttamente nella CPU.\nConsumi complessivi ancora pi\u00f9 bassi.\nLe migliorie dell'architettura, abbinate al maggiore controllo delle frequenze operative hanno consentito la realizzazione di alcune versioni con consumo massimo di soli 15 W, adatti all'uso nei sistemi Ultrabook e tablet di fascia alta. Tale livello di consumo comprende non solo la componente CPU vera e propria, ma anche la componente relativa al chipset (o Platform Controller Hub, PCH) dato che per questi particolari modelli \u00e8 prevista l'integrazione di tutti i componenti in un unico chip. In particolare si tratta di soluzioni Dual Core abbinate a diversi modelli del comparto grafico.\nDovrebbe comunque arrivare anche una versione dal consumo ancora pi\u00f9 contenuto, pari a solo 10 W. Si tratta di un valore estremamente contenuto se raffrontato con i 17 W delle soluzioni basate sull'architettura precedente (Ivy Bridge) e i processori Atom a 45 nm basati sull'architettura Moorestown che consumano 8,5 W ma hanno prestazioni decisamente inferiori.\nPer i restanti settori di mercato sono disponibili modelli da 37 W (dual core), 47 W (quad core) e 57 W (versioni \"extreme\" adatte come desktop replacement dotate di una cache L4 montata su un diverso die della CPU) per le versioni mobile e di 35, 45, 65 e 95 W per quelle desktop. In questo caso per\u00f2, la CPU non integra il \"platform controller hub\" (PCH), come fanno le versioni appena citate per i sistemi Ultrabook; esso \u00e8 invece un chip dedicato sulla scheda madre, al pari delle architetture precedenti, come ad esempio Ivy Bridge.\nQuesti risultati sono il frutto anche di un nuovo \"\"Power State\", ovvero di una nuova modalit\u00e0 a basso consumo in cui \u00e8 in grado di posizionarsi la CPU, e che viene chiamata con il nome di \"S0ix\"\". Intel dichiara che questa modalit\u00e0 pu\u00f2 essere chiamata \"Active Idle\" e diventa, di fatto, la modalit\u00e0 predefinita e principale in cui si trova a operare la CPU; solo nei rari momenti in cui viene richiesta la massima potenza elaborativa, il processore passa ad uno stato superiore in un tempo estremamente ridotto. Il passaggio dinamico tra i vari stati \u00e8 una caratteristica ormai comune nelle CPU Intel anche nelle precedenti generazioni, ma con Haswell tale concetto \u00e8 stato portato ai massimi livelli, dato che gli sviluppatori hanno lavorato attivamente per consentire un passaggio tra i vari stati il pi\u00f9 rapido possibile. Secondo l'azienda, questo consente di avere consumi in idle (quindi quando la CPU \u00e8 a riposo), fino a 20 volte inferiori rispetto a quanto possibile con Sandy Bridge, in quanto quest'ultima rimaneva in stati a pi\u00f9 alto consumo per tempi pi\u00f9 lunghi, a causa della ridotta velocit\u00e0 di passaggio tra di essi.\nIn occasione dell'Intel Developer Forum del settembre 2012, Intel ha mostrato per la prima volta un confronto tra l'efficienza della nuova architettura e quella della vecchia, mostrando il benchmark Unigine Heaven. Se il processore basato su Ivy Bridge consumava 17 W, un modello basato su Haswell consumava solo 7,8 W e per di pi\u00f9 offrendo una fluidit\u00e0 decisamente maggiore.\nNuove istruzioni (AVX2).\nSono presenti 2 ulteriori unit\u00e0 di calcolo inedite; la prima consiste nella possibilit\u00e0 di integrare nei processori anche un co-processore vettoriale che si occupa dell'elaborazione di questo particolare tipo di calcoli, mentre fa il suo debutto anche un nuovo set di istruzioni (come del resto Intel ha sempre fatto anche nelle architetture precedenti), inizialmente chiamato FMA (\"Fused Multiply-Add\"), ma che a regime ha preso il nome di AVX2, che consente di effettuare simultaneamente un'operazione di moltiplicazione e una di addizione attraverso una sola istruzione. In particolare sono presenti le nuove istruzioni BMI (\"Bit Manipulation\"), e le estensioni TSX (\"Transactional Synchronization Extension\").\nIl nuovo set di istruzioni AVX2 consente di raddoppiare la velocit\u00e0 dei calcoli in virgola mobile in singola e doppia precisione rispetto a quanto possibile con le precedenti AVX introdotte con Sandy Bridge; per ogni ciclo di clock \u00e8 ora possibile eseguire 32 operazioni in singola precisione e 16 in doppia.\nComparto grafico integrato.\nHaswell consente, almeno sulla carta, di combinare in maniera ancora pi\u00f9 modulare i core x86 e i comparti grafici, con proposte pi\u00f9 tradizionali (4 o pi\u00f9 core x86 + 1 GPU) oppure pi\u00f9 innovativi (2 soli core x86 ma ben 3 GPU). Tale comparto offre supporto alle librerie DirectX 11.1, OpenGL 4 e OpenCL 1.2.\nViene affiancato dal supporto nativo alla tecnologia di comunicazione Thunderbolt, e fino a 3 schermi collegati contemporaneamente, condividendo l'eventuale cache L4 con i core della CPU.\nSono disponibili diverse versioni di tale GPU, inizialmente presentate con i seguenti nomi in codice:\nNel maggio 2013 Intel ha dichiarato che tali denominazioni sono state utilizzate internamente durante la fase di sviluppo, e che le GPU sarebbero invece state messe in vendita con i seguenti nomi commerciali:\nIl nome commerciale \"HD Graphics\" venne introdotto da Intel nel 2010 grazie ai core Clarkdale e Arrandale, e successivamente utilizzato per indicare tutte le varianti di comparti grafici integrati nelle successive generazioni di architetture dei propri microprocessori. Le ultime in ordine di tempo sono rappresentate dai comparti \"\"HD 2500\" e \"HD 4000\"\" integrati nella precedente architettura Ivy Bridge. Con Haswell, in particolare per le versioni di fascia pi\u00f9 alta, Intel ha presentato il nuovo nome commerciale Intel Iris che \u00e8 andato quindi ad affiancarsi al precedente \"HD Graphics\".\nLa differenza principale tra il comparto \"GT3\" e il \"GT3e\" \u00e8 costituito dall'utilizzo della memoria eDRAM in un quantitativo pari a 128 MB montata direttamente sul package della CPU. Meno marcate invece sono le differenze tra i restanti modelli del comparto grafico: tra 5100 e 5000 le differenze sono esclusivamente dovute alla differente frequenza di funzionamento,\nMediamente l'aumento di prestazioni del comparto grafico \u00e8 pari al doppio rispetto a quanto offerto dalla precedente generazione Ivy Bridge, diventando quindi paragonabile a quanto possibile sfruttando schede video discrete nella fascia di prezzo tra i 50 e i 70 dollari, questo grazie al raddoppio delle \"Execution Units\" rispetto al pi\u00f9 potente dei comparti grafici integrati nella precedente architettura Ivy Bridge. Il modello GT1 era previso avere 10 Execution Units (EU), mentre GT2 ha 20 EU, e GT3 40 EU.\nUn tale aumento di prestazioni si \u00e8 reso ormai necessario per poter offrire prestazioni utili non solo per il semplice lavoro d'ufficio ma anche per eseguire saltuariamente alcuni videogiochi di fascia media; inoltre, l'attenzione di Intel verso i sistemi Ultrabook ha richiesto un deciso impegno in questa direzione, dato che a causa delle dimensioni molto contenute, generalmente tali soluzioni non sono in grado di ospitare una scheda video discreta di maggiore potenza.\nOltre alla gi\u00e0 citata dimostrazione relativa all'alta efficienza delle nuove soluzioni, avvenuta a settembre 2012, Intel mostr\u00f2 contemporaneamente un'altra demo in cui presentava un processore basato su Haswell in grado di eseguire a risoluzione full HD (1920 \u00d7 1080 pixel) e impostazioni massime di qualit\u00e0, con la sola GPU integrata.\nChipset supportati.\nI processori desktop basati sull'architettura Haswell sono abbinati al chipset Linx Point, che offre supporto nativo sia allo standard SATA 3 che USB 3.0.\nConsiderazioni sull'abbinamento \"Processo produttivo/Architettura\" di Intel.\nA partire dall'introduzione dell'architettura Core, successiva alla NetBurst e avvenuta a met\u00e0 2006, Intel ha dichiarato l'intenzione di presentare una nuova architettura ogni due anni, in modo da poter tenere il passo con la famosa Legge di Moore. Per aumentare le prestazioni di una CPU mantenendone sotto controllo anche il consumo energetico \u00e8 necessario non solo ottimizzarne l'architettura, ma anche realizzare i nuovi dispositivi con processi produttivi sempre pi\u00f9 raffinati.\nPer limitare gli imprevisti delle innovazioni tecnologiche necessarie al rinnovamento generazionale dei propri processori, a partire dagli inizi del 2006 Intel ha iniziato a seguire una strategia denominata \"Tick-Tock\": prima viene introdotta una nuova tecnologia produttiva sulla base di un'architettura gi\u00e0 collaudata (la fase \"Tick\") e in seguito, quando tale tecnologia \u00e8 in grado di fornire rese elevate, la si adotta per produrre una nuova architettura (la fase \"Tock\").\nI primi esponenti di questa nuova filosofia di progetto, furono i processori Pentium D Presler (che avevano praticamente la stessa architettura dei precedenti Smithfield) con cui venne introdotto il processo produttivo a 65 nm (fase \"Tick\"). Dopo aver collaudato la nuova tecnologia costruttiva con queste CPU, Intel pass\u00f2 alla nuova architettura Core dei Core 2 Duo, prodotta sempre a 65\u00a0nm (fase \"Tock\").\nIn maniera analoga, tra la fine del 2007 e l'inizio del 2008, Intel present\u00f2 i processori Penryn e Wolfdale che erano in sostanza dei die-shrink del Core 2 Duo, a 45\u00a0nm (fase \"Tick\"). A fine 2008, quando anche questo processo produttivo era ormai a punto, arriv\u00f2 l'architettura Nehalem (fase \"Tock\"). La sua evoluzione Westmere \u00e8 stata realizzata a 32\u00a0nm a partire dai primi mesi del 2010 (fase \"Tick\"), in modo da collaudare anche questa tecnologia in vista dell'architettura successiva Sandy Bridge, uscita poi nel 2011 (fase \"Tock\"). L'intenzione dichiarata di Intel, molto ambiziosa, era quella di migliorare il rapporto performance/watt del 300% entro la fine del decennio.\nSeguendo il medesimo principio, Sandy Bridge \u00e8 stata poi seguita dal die-shrink a 22 nm Ivy Bridge nel 2012 (fase \"Tick\"), che ha quindi mantenuto la stessa architettura ma ha introdotto un nuovo processo produttivo. Nel 2013 arriver\u00e0 anche la nuova architettura Haswell (fase \"Tock\"), il cui die-shrink a 14 nm prender\u00e0 il nome di Broadwell (fase \"Tick\"); quest'ultimo verr\u00e0 poi seguito negli anni seguenti dall'architettura Skylake (fase \"Tock\") e dalla sua ri-scalatura Ice Lake (fase \"Tick\").\nNelle intenzioni di Intel, questo metodo di sviluppo minimizza i rischi propri dell'adozione di una nuova tecnologia produttiva con un'architettura a sua volta completamente nuova, consentendo ai progettisti di concentrarsi, ad anni alterni, sulla risoluzione di una sola classe di problemi.\nAltre architetture parallele in sviluppo.\nL'architettura x86 non \u00e8 l'unica in sviluppo presso i laboratori del produttore statunitense. Oltre alla ormai famosa IA-64 degli Itanium 2, che prosegue ormai da oltre un decennio, e dovrebbe arrivare almeno fino al 2013, a fine 2006 Intel present\u00f2 anche il progetto Terascale: si trattava di uno studio, che non doveva avere nessuna implicazione commerciale diretta, ma che \u00e8 servito al produttore ad ottimizzare la scalabilit\u00e0 delle proprie CPU all'aumentare del numero di core. Al momento della presentazione Terascale era un processore a 80 core, elementari, che superava 1 TFlops di potenza elaborativa. Parallelamente era atteso sul mercato per il 2009 un processore a 24 core per elaborazioni GPGPU, chiamato Larrabee, progetto rimandato a tempo indefinito a causa delle difficolt\u00e0 tecniche di realizzazione e sostituito da Knights Ferry annunciato per la prima volta nel novembre 2010.\nIl successore.\nSi sa ancora poco riguardo ai progetti che succederanno ad Haswell. Continuando l'approccio Tick-Tock (descritto poco sopra) per l'innovazione delle CPU Intel, introdotto nel 2006 con l'architettura \"Core\" e che \u00e8 proseguito poi con l'architettura Nehalem nel 2008, con Sandy Bridge nel 2010 e poi con Haswell stessa nel 2013 \u00e8 previsto che la futura evoluzione venga sviluppata sul processo produttivo a 14 nm che verr\u00e0 sviluppato attraverso le ultime evoluzioni di Haswell che prenderanno il nome di Broadwell (precedentemente conosciuta come Rockwell); tale architettura di dodicesima generazione \u00e8 stata chiamata Skylake e dovrebbe arrivare sul mercato nel 2015.\nNote.\nIntel Haswell: i7 4770K in test!\nIntel Core i7-4770K: le CPU Haswell al debutto"}
{"id": "1948995", "revid": "287204", "url": "https://it.wikipedia.org/wiki?curid=1948995", "title": "Orolo", "text": "L'Orolo o Giara o Livergon \u00e8 un torrente in provincia di Vicenza.\nIl corso del torrente.\nLe sorgenti sono al Passo Zovo, tra i monti Scandolaro e Magr\u00e8; nel suo primo tratto il torrente prende il nome di Livergon. Passa per San Vito di Leguzzano dove riceve le acque del torrente Refosco e, all'uscita del comune, cambia il suo nome in quello di Giara; prosegue per Malo, riceve il contributo dei torrenti Prova, Solarone e Leogretta, passa ancora per i comuni di Isola Vicentina e di Costabissara dove diventa l'Orolo. All'altezza del ponte del Bo il torrente confluisce nel Bacchiglione, il fiume che attraversa la citt\u00e0 di Vicenza.\nIl torrente ha la caratteristica di essere, per la maggior parte del suo percorso, in secca per quasi tutto il periodo dell'anno. Non \u00e8 raro, infatti, trovare persone che camminano nel ciottoloso letto del corso d'acqua. Soltanto nelle vicinanze di Motta di Costabissara l'acqua riaffiora in superficie fino alla confluenza nel Bacchiglione in localit\u00e0 Lobbia in comune di Vicenza.\nCiononostante, poich\u00e9 durante quasi tutto suo corso si mantiene alla base delle colline e quindi riceve buona parte delle acque che scendono dal versante orientale dei Lessini, in caso di piogge abbondanti e protratte pu\u00f2 convogliare grandi masse d'acqua con effetti rovinosi.\nStoria.\nIl ponte sull'Orolo a Motta, che permette il passaggio da Vicenza a Schio e Thiene, \u00e8 stato teatro della battaglia di Motta il 7 ottobre 1513. La battaglia \u00e8 da inquadrare nella guerra fra la Lega di Cambrai e la Repubblica di Venezia negli inizi del '500.\nL'alluvione dell'11 agosto 2002.\nNei primi giorni di agosto del 2002 la provincia di Vicenza fu colpita da maltempo che mise all'erta la protezione civile, in previsione del pericolo che il Bacchiglione e il Retrone, i due fiumi che passano per il centro di Vicenza, potessero straripare a causa delle forti piogge. Nella mattinata di domenica 11 agosto a straripare fu invece il torrente Orolo, conosciuto per essere quasi sempre in secca, che distrusse 60 metri di argine e sommerse una buona met\u00e0 del territorio di Costabissara, dalla localit\u00e0 dei Motterle (detti \"dell'acqua\") al Municipio e a tutta la zona verso Vicenza. Molte famiglie si ritrovarono con le case allagate, senza pi\u00f9 poter usare elettricit\u00e0 ed acqua a causa dell'alluvione.\nA Vicenza invece non vi furono gravi danni, solo alcune strade allagate e blocchi del traffico.\nNei giorni successivi all'alluvione che riemp\u00ec di un metro d'acqua le case dei bissaresi, il Consiglio comunale di Costabissara deliber\u00f2 ufficialmente la richiesta di calamit\u00e0 naturale.\nL'alluvione, purtroppo, provoc\u00f2 anche una vittima: un bissarese che cercava di mettere in salvo cose e animali del cortile di casa, fin\u00ec con una gamba dentro un pozzetto riportando abrasioni attraverso le quali contrasse la leptospirosi."}
{"id": "1948998", "revid": "633110", "url": "https://it.wikipedia.org/wiki?curid=1948998", "title": "Kaya", "text": ""}
{"id": "1949001", "revid": "1428919", "url": "https://it.wikipedia.org/wiki?curid=1949001", "title": "Ioan Petru Culianu", "text": "Biografia.\nNacque a Iasi, da Elena Bogdan (1907-2000), professoressa di chimica inorganica e Sergiu-Andrei Culianu (1904-1964), avvocato e matematico. Insegn\u00f2 all'Universit\u00e0 di Chicago e in quella di Groninga, dove si occup\u00f2 di storia della cultura rumena.\nStudi\u00f2 all'Universit\u00e0 di Bucarest, prima di ottenere il visto per l'Italia e spostarsi in Italia, a Perugia, dove frequent\u00f2 l'Universit\u00e0 per Stranieri nel 1972. Alla scadenza del permesso di soggiorno decise di rimanere nel paese e non ritornare in patria, spostandosi per i campi profughi di Trieste e Latina. Nel 1973 venne riconosciuto come rifugiato politico e in seguito insegn\u00f2 all'Universit\u00e0 Cattolica del Sacro Cuore a Milano, prima di spostarsi in Francia e nei Paesi Bassi e per ultimo negli Stati Uniti.\nNel 1987 ottenne il PhD alla Universit\u00e0 di Parigi, con un tesi riguardante l'analisi dei principali miti occidentali, nell'ambito del dualismo della cultura occidentale, dopodich\u00e9 si specializz\u00f2 in magia rinascimentale e misticismo. Durante il periodo di collaborazione con Eliade, famoso storico di religioni, scrisse vari articoli politici.\nEsperto di gnosticismo e di magia rinascimentale, fu collaboratore e discepolo di Mircea Eliade, Culianu ha pubblicato vari lavori sul mondo dell'occulto, dell'eros, della magia, della fisica e della storia.\nMorte.\nCulianu \u00e8 stato ucciso nel 1991, per motivi rimasti ignoti, anche se molte fonti ritengono che i suoi cattivi rapporti con il mondo rumeno della politica possano aver influito sugli avvenimenti.\nVenne assassinato dentro il bagno della scuola, a Chicago, da un colpo di pistola sparatogli alla testa.\nNel periodo precedente alla morte, Culianu aveva pubblicato numerosi articoli e interviste nelle quali criticava apertamente il governo post-rivoluzionario di Ion Iliescu."}
{"id": "1949003", "revid": "2174753", "url": "https://it.wikipedia.org/wiki?curid=1949003", "title": "Volcacio Sedigito", "text": "Biografia.\nDi Volcacio ben poche informazioni sono note. Plinio il Vecchio, che lo chiama \"illustris in poetica\", afferma che la famiglia avesse ottenuto il suo \"cognomen\" perch\u00e9 qualcuno in essa era nato con sei dita per mano. La sua origine potrebbe essere stata non romana\u02d0 infatti, \"Volcacius\" si riferisce alla \"Volcatia gens\" e ai \"Volcae\", un popolo celtico.\nPer quanto concerne la sua cronologia, poich\u00e9 fa riferimento a poeti della fine del II secolo a.C., deve essere vissuto nella seconda met\u00e0 di quel secolo.\n\"De poetis\".\nDai 4 frammenti del \"De poetis\", in senari, 3 dei quali preservati da Svetonio nella \"Vita di Terenzio\", risulta che questo poema trattava di autori della generazione precedente, con dettagli biografici e elenchi di opere\u02d0 ad esempio, Svetonio riporta particolari della vita di Terenzio desunti proprio da quest'opera, mentre Aulo Gellio riferisce che Volcacio avesse composto un \"index\" delle commedie di Plauto.\nIl frammento pi\u00f9 lungo, comunque, \u00e8 un canone dei dieci migliori commediografi latini, giunto tramite la mediazione dell'erudito del II secolo d.C. Aulo Gellio, che lo trascrisse nelle sue \"Noctes Atticae\":\nPur trattandosi di un'opinione personale di Volcacio, risulta assai probabile che anche gli altri filologi contemporanei condividessero tale giudizio, in particolare per quanto riguarda l'assegnazione della palma a Cecilio Stazio. Il canone dimostra, altres\u00ec, la diffusione, all'interno dei circoli ellenizzanti romani, della critica letteraria in versi, che rimonta all'esempio di Callimaco nei \"Pinakes\"."}
{"id": "1949008", "revid": "183976", "url": "https://it.wikipedia.org/wiki?curid=1949008", "title": "Paul Mac Guinnes", "text": ""}
{"id": "1949013", "revid": "124225262", "url": "https://it.wikipedia.org/wiki?curid=1949013", "title": "Andrea Secco", "text": "Fu senatore del Regno d'Italia nella XVI legislatura.\nConosceva diverse lingue ed era esperto di agraria e geologia. Nel 1873 fu eletto deputato del Collegio di Bassano del Grappa e fu rieletto per la XII e XIII legislatura. Da questa carica si dimise nel 1877 per dedicarsi agli studi prediletti di agronomia e geologia. Scrisse la Guida geologico-alpina del Bassanese nella quale, per primo, studi\u00f2 la struttura del massiccio del Grappa. Nel 1889 fu nominato Senatore del Regno ma mor\u00ec nel mese di Dicembre dello stesso anno di una grave infermit\u00e0. "}
{"id": "1949016", "revid": "1776051", "url": "https://it.wikipedia.org/wiki?curid=1949016", "title": "Giovanni Secondi", "text": "Fu senatore del Regno d'Italia nella XVI legislatura."}
{"id": "1949020", "revid": "63727", "url": "https://it.wikipedia.org/wiki?curid=1949020", "title": "GM Family II", "text": "Il nome GM Family II identifica una grande famiglia di motori a scoppio prodotti a partire dal 1980, inizialmente dalla sola Casa automobilistica australiana Holden, ed in seguito dall'intero gruppo General Motors, tra cui anche le sue consociate europee della Opel e della Vauxhall. La produzione di questi motori cess\u00f2 quasi totalmente nel 2010, salvo che presso la filiale brasiliana del gruppo General Motors, dove vengono prodotte ancor oggi, esclusivamente per applicazioni destinate al mercato locale.\nStoria e caratteristiche.\nI motori \"Family II\" sono nati per affiancare ed in seguito rimpiazzare i motori CIH Four. I primi motori \"Family II\" nacquero con cilindrata di 1.6 litri, ma in seguito si evolsero principalmente come motori da 2 litri. In tale livello di cilindrata finirono per costituire la colonna portante di tale famiglia di motori, anche ve ne furono anche altri. Infatti, nel corso degli anni sono state sviluppate anche versioni da 1.8, 2.2 e 2.4 litri. Tali motorizzazioni hanno conosciuto un'evoluzione molto articolata, comprendente anche alcune varianti sovralimentate. Inoltre, da tale gi\u00e0 vasta famiglia di motori vennero derivati anche due motori a gasolio di fascia media, vale a dire da 1.6 ed 1.7 litri. &lt;br&gt;\nDurante i primi 20 anni di produzione, i motori \"Family II\" furono montati principalmente sotto il cofano di modelli della tedesca Opel e della giapponese Isuzu. I motori \"Family II\" con alimentazione a benzina sono prodotti ancora oggigiorno, anche se sono molto pi\u00f9 evoluti rispetto al passato. Inoltre, non vengono pi\u00f9 diffusamente utilizzati da tutti i marchi appartenenti all'impero General Motors, essendo prodotti unicamente presso lo stabilimento \"GM do Brazil\", dove vengono destinati ad alcuni modelli riservati ai mercati sudamericani nelle versioni da 2 e 2,4 litri. Quanto al resto della produzione, infatti, mentre la Holden (anch'essa sotto il gruppo GM) ha cessato di assemblare motori \"Family II\" nel 2009, la Opel ha smesso gi\u00e0 nel 2000, prendendo invece ad equipaggiare la sua produzione con nuovi motori da 2 litri pi\u00f9 evoluti e conosciuti semplicemente come motori Ecotec. In generale, la maggior parte dei motori \"Family II\" arriv\u00f2 a soddisfarefino alla normativa euro 2, ma vi furono un paio di varianti da 2,2 litri che riuscirono a essere in linea anche con le successive normative Euro 3 ed Euro 4. I motori \"Family II\" vennero montati anche su alcuni modelli della giapponese Suzuki e della sudcoreana Daewoo. Infine, un motore \"Family II\" ha trovato applicazione anche sulle Ariel Atom destinate al mercato statunitense. Oggigiorno, le sole applicazioni rimaste per i motori \"Family II\" sono quelle relative alle Chevrolet brasiliane ed alla Ariel \"Atom\", commercializzata in pochi esemplari data la ristrettissima nicchia di mercato cui appartiene.\nFondamentalmente, i motori \"Family II\" erano caratterizzati dall'utilizzo della ghisa per il monoblocco e della lega di alluminio per la testata. Sono anche dotati di distribuzione ad albero a camme in testa, singolo o doppio a seconda delle varianti, e con testata a 2 o a 4 valvole per cilindro. Il moto veniva trasmesso alle valvole mediante cinghia dentata nella maggior parte dei casi, anche se non mancarono varianti in cui si utilizz\u00f2 la catena. Poich\u00e9, la storia di questi motori si \u00e8 spalmata nell'arco di quasi tre decenni, vi furono inizialmente numerose varianti con alimentazione a carburatore, via via rimpiazzate da nuove varianti con alimentazione ad iniezione man mano che le normative antinquinamento divennero pi\u00f9 severe. \nVersioni a benzina.\nI motori \"Family II\" a benzina ricoprirono una gamma compresa fra i 1.6 ed i 2.4 litri, gamma che almeno in parte si sarebbe sovrapposta a un certo punto ad altri motori GM di pari cilindrata, come ad esempio sarebbe accaduto per il 1.6 \"Family II\", che avrebbe condiviso la scena con il 1.6 Family I. Ma la parte del leone, in questo insieme di motori, la fece il 2 litri, che sarebbe stato prodotto in numerosissime varianti, utilizzate molto anche sotto il cofano di vetture prodotte e commercializzate negli Stati Uniti. La produzione dei motori \"Family II\" a benzina cess\u00f2 nel 2009: quelli a gasolio erano gi\u00e0 stati tolti di produzione gi\u00e0 da tempo. Di seguito vengono descritte pi\u00f9 in dettaglio le caratteristiche relaitve ai motori \"Family II\" a benzina.\nVersione da 1.6 litri.\nLa versione da 1.6 litri fu il primo motore \"Family II\" a debuttare: ultimato nel 1980, venne per\u00f2 introdotto nei primi modelli solo a partire dall'anno seguente. Esso venne prodotto prevalentemente con alimentazione a carburatore, anche se in seguito comparvero anche versioni ad iniezione elettronica. Le sue misure di alesaggio e corsa erano di 80 x 79,5 mm, misure che portavano ad una cilindrata pari a 1598 cm3. Nato con potenza di 90 CV, il 1.6 \"Family II\" si evolse invece con potenze di 75 CV e venne impiegato su modelli Opel, ma anche su modelli Holden. Questo 1.6 a benzina conobbe una carriera particolare: diffusosi nel corso degli anni '80, fu caratterizzato da doti di particolare efficienza che lo portarono a costituire la base per i futuri 1.6 montati in particolare su modelli Opel ed in grado di rispettare le stringenti normative antinquinamento che sarebbero entrate in vigore a partire dal decennio successivo. L'ultima evoluzione di questo motore fu del tipo ad iniezione e con catalizzatore: denominata \"C16NZ2\", tale versione venne anche rivista in profondit\u00e0 con tutta una serie di aggiornamenti che incluse fra l'altro una leggera riduzione dell'alesaggio ed un leggero allungamento della corsa (79 x 81,5 mm), per una cilindrata che rimase invariata. Tali misure erano gi\u00e0 riprese nel contemporaneo 1.6 appartenente ai motori Family I, fra i quali era inclusa tra l'altro anche la variante \"C16NZ\", con cui l'unit\u00e0 \"C16NZ2\" era strettamente imparentata. I due motori vennero per\u00f2 inseriti in due famiglie differenti.\nInoltre, sulla stessa base del motore 1.6 a benzina venne in seguito realizzata anche una versione a gasolio, che verr\u00e0 illustrata pi\u00f9 avanti. Di seguito vengono invece riepilogate le caratteristiche e le varie applicazioni.\nVersione da 1,8 litri.\nIl 1.8 \"Family II\" fu anch'esso introdotto nel 1982, quasi in contemporanea con la gi\u00e0 descritta versione 1.6, della quale venne mantenuta la misura della corsa, mentre l'alesaggio venne maggiorato, passando cos\u00ec da 80 ad 84.8. In questo modo si ottenne una cilindrata complessiva di 1796 cm3. Questo preciso valore di cilindrata avrebbe caratterizzato in seguito anche il 1.8 Family I, introdotto a partire dal 1996, ma non si tratta dello stesso motore, quindi \u00e8 bene non fare confusione tra i due motori. Il 1.8 \"Family I\" era unicamente bialbero a quattro valvole per cilindro ed \u00e8 stato proposto anch'esso in diverse varianti. L'arrivo, nel 1986, del nuovo motore \"Family II\" da 2 litri, che costituir\u00e0 il \"grosso\" della produzione \"Family II\", andr\u00e0 ad influire significativamente nell'evoluzione della versione da 1.8 litri. Infatti, a partire dal 1993 verr\u00e0 sostituito da un nuovo 1.8 derivato stavolta dall'unit\u00e0 di cilindrata superiore, della quale venne ridotto solo l'alesaggio, da 86 ad 81,6 mm, lasciando invece inalterata la corsa, rimasta cos\u00ec ad 86 mm. In questo modo si ottenne una cilindrata di 1799 cm3. Poich\u00e9 quest'ultimo motore debutt\u00f2 subito dopo l'entrata in vigore della normativa Euro 1, esso pot\u00e9 essere realizzato solo con alimentazione ad iniezione, mentre il precedente motore 1.8 \"Family II\" venne proposto anche a carburatore e tuttavia vi furono anche versioni catalizzate prima del 1993 e addirittura con alimentazione a carburatore. La distribuzione del primo 1.8 \"Family II\" mantenne la configurazione monoalbero a due valvole per cilindro, mentre la seconda versione di tale motore venne proposta solo in configurazione bialbero a quattro valvole per cilindro. In tutti i casi, vennero montate punterie idrauliche, mentre per quanto riguarda l'azionamento degli assi a camme, a seconda delle varianti e delle applicazioni, si potevano avere soluzioni a catena oppure a cinghia dentata. Il 1.8 \"Family II\" conobbe una carriera articolatasi in numerose varianti, con potenza \nDi seguito vengono riportate le caratteristiche e le varie applicazioni delle diverse varianti del 1.8 \"Family II\":\nVersione da 2 litri.\nIntrodotta nel 1986 sotto il cofano delle Opel \"Kadett\" ed Omega per poi diffondersi rapidamente anche nel resto del mondo, la versione da 2 litri costitu\u00ec la spina dorsale della famiglia \"Family II\", in quanto vanta innumerevoli varianti, diverse tra loro non solo per caratteristiche e prestazioni, ma anche per l'ampio spettro di applicazioni a cui esse furono destinate. Assieme alle versioni da 2,2 e 2,4 litri, il 2 litri \"Family II\" fu tra i motori di tale famiglia a giungere ai giorni nostri grazie alla produzione che ancora continua presso lo stabilimento GM brasiliano di S\u00e3o Caetano do Sul, mentre nel resto del mondo vengono invece prodotti gi\u00e0 dal 2000 i motori \"Ecotec\" di nuova generazione.&lt;br&gt;\nCi\u00f2 che non cambia per tutte le varianti da 2 litri sono le caratteristiche dimensionali (alesaggio e corsa pari ad 86x86 mm) e quindi la cilindrata di 1998 cm3. Nati con testata a due valvole per cilindro, i motori \"Family II\" da 2 litri si evolsero in breve tempo dando origine anche a varianti con testata plurivalvole. Dal resto della famiglia \"Family II\" vennero riprese caratteristiche strutturali come la scelta della ghisa per il basamento e della lega leggera per la testata, quest'ultima di tipo cross-flow. A differenza delle versioni di cilindrata minore, il 2 litri \"Family II\" fu prodotto solo con alimentazione ad iniezione, bench\u00e9 nei primi anni della sua produzione fossero ancora diffusi i motori a carburatore. Quanto alla distribuzione, anche qui come negli altri motori \"Family II\" vi furono inizialmente solo motori monoalbero con testata ad 8 valvole, ma nel giro di appena un anno essi vennero affiancati dalle pi\u00f9 performanti unit\u00e0 bialbero, con testata a 16 valvole. \nVarianti pre-Ecotec.\nLa prima variante bialbero, nota con la sigla \"20XE\", venne introdotta nel 1987 e nacque da un progetto dell'ingegner Fritz Indra, che fu a capo della Opel Advanced Engine Development dal 1985 al 1989. Tale motore venne concepito per essere utilizzato nelle competizioni, basti pensare che la progettazione della testata vide anche la partecipazione della Cosworth. Ma le sue successive evoluzioni stradali avrebbero conosciuto un'ampia diffusione nell'ambito della produzione di serie. Il motore \"20XE\" divenne noto anche con il soprannome di \"Red Top\" per via del coperchio copricandele di colore rosso, chiaramente visibile. \nSempre a partire dal 1987 videro la luce anche le prime varianti turbo, destinate anch'esse sia alle competizioni che ai modelli di punta della produzione automobilistica di serie, in particolare della Opel. Questa rapida evoluzione della versione da 2 litri dimostr\u00f2 come il gruppo General Motors credette molto in tale motore, portandola a costituire in breve tempo l'ossatura stessa dell'intera famiglia di motori. La prima variante sovralimentata fu basata sull'architettura monoalbero, mentre la prima variante turbo bialbero a 16 valvole avrebbe debuttato nel 1992. Una simile diversificazione nel tempo, implic\u00f2 anche altre modifiche, come ad esempio l'arrivo di una nuova testata nel 1991 e il ridisegnamento dei condotti di lubrificazione e raffreddamento, avvenuto sempre in quello stesso anno. Questi motori sarebbero stati sostituiti nel corso degli anni '90 da una nuova evoluzione dei \"Family II\", evoluzione che avrebbe portato alla nascita del primo 2 litri \"Ecotec\".\nDi seguito vengono riassunte le caratteristiche delle principali motorizzazioni da 2 litri appartenenti ai \"Family II pre-Ecotec\":\nVarianti Family II Ecotec.\nA partire dal 1994, i motori \"Family II\" da 2 litri vennero sotto posti ad ulteriori aggiornamenti per soddisfare le sempre pi\u00f9 severe norme antinquinamento (in particolare la Euro 2 che sarebbe entrata in vigore nel 1996) e vennero per questo inclusi nella vasta superfamiglia di motori \"Ecotec\". Il primo di questi motori fu siglato \"X20XEV\" e sarebbe stato seguito da altre varianti pi\u00f9 performanti, sia aspirate che turbocompresse. Va fatta attenzione a non confondersi fra questi motori \"Ecotec\" ed i successivi \"Ecotec\" di nuova generazione, caratterizzati dalla medesima cilindrata e che fondamentalmente sono una nuova evoluzione dei \"Family II\" anche se stavolta non vengono inclusi in tale categoria. Di seguito, vengono mostrate le caratteristiche e le applicazioni dei motori \"Family II Ecotec\":\nVersione da 2.2 litri.\nIl motore 2.2 \"Family II\" nasce dall'allungamento della corsa del 2 litri, corsa che \u00e8 stata portata da 86 a 94.6\u00a0mm, per una cilindrata complessiva di 2198\u00a0cm\u00b3. Il 2.2 litri \"Family II\" \u00e8 nato nel 1995, pertanto tutte le varianti sono catalizzate. Tale motore \u00e8 stato proposto in poche varianti, prima di evolversi nel 2.2 della famiglia Ecotec all'alba del nuovo secolo. Fu previsto sia in configurazione monoalbero che bialbero. Le prime, indicate con sigle interne che cominciavano con la lettera \"C\", furono limitate a pochissime applicazioni, mentre le altre, indicate con codici che iniziavano per \"X\" ebbero una gamma di applicazioni pi\u00f9 ampia. Esse riguardarono in maniera massiccia il fuoristrada Isuzu MU e le sue versioni commercializzate in Oceania dalla Holden e in Europa dalla Opel (quest'ultima nota come Opel Frontera). E proprio alla Holden, storica casa automobilistica australiana, venne assegnato il compito di produrre tale motore, compito che venne assolto fino al 2009. Ma il 2.2 litri \"Family II\" venne in seguito prodotto anche in altri stabilimenti del gruppo General Motors, come ad esempio alla Opel (fino al 2000) ed allo stabilimento della GM do Brazil. Altre applicazioni compresero alcuni modelli Chevrolet e Daewoo. Nella seguente tabella a scomparsa vengono sintetizzate le caratteristiche dei motori \"Family II\" da 2.2 litri:\nIn non pochi mercati extra-europei, il motore \"Family II\" da 2,2 litri continu\u00f2 ad essere prodotto e montato sotto il cofano di alcuni modelli specifici. \u00c8 il caso, ad esempio, della \"Opel Blazer\" (gemella della pi\u00f9 nota \"Chevrolet Blazer\") o della Honda Passport, gemella della \"Opel Frontera\" e delle \"Isuzu MU\" ed \"Amigo\".\nVersioni da 2.4 litri.\nLa versione da 2.4 litri fu caratterizzata da una cilindrata di 2405 cm3, derivante da misure di alesaggio e corsa pari ad 87,5 x 100 mm. Tale versione fu prodotta anch'essa con testata a due e a quattro valvole per cilindro ed ebbe un numero ancor pi\u00f9 esiguo di applicazioni rispetto alla versione da 2.2 litri. Tuttavia si tratta di un motore interessante per la particolarit\u00e0 di una di queste varianti, denominata \"X24XF\" e caratterizzata dal fatto di essere progettata per funzionare anche ad etanolo. Anche qui entr\u00f2 in gioco l'australiana Holden che costru\u00ec la primissima variante di tale motore, denominata \"C24SE\" (con distribuzione monoalbero) ed utilizzata esclusivamente sotto il cofano della \"Isuzu Rodeo\". \nDi seguito vengono riepilogate le caratteristiche delle varianti del 2,4 litri \"Family II\":\nVersioni a gasolio.\nSebbene abbiano conosciuto una carriera molto pi\u00f9 breve e molto meno articolata rispetto alle versioni a benzina, i motori \"Family II\" a gasolio rivestono comunque un'importanza non di poco conto nel panorama della produzione motoristica della Opel e del gruppo GM. Essi hanno avuto infatti il merito di allargare verso il basso l'allora magro ventaglio di motorizzazioni diesel presenti nella gamma automobilistica della Casa di R\u00fcsselsheim, fino a quel momento composto da cilindrate comprese fra i 2 e i 2,3 litri. \nLe due versioni \"Family II\" a gasolio erano da 1.6 e da 1.7 litri. La 1.7 \u00e8 l'evoluzione della 1.6, la quale a sua volta \u00e8 nata sulla base del 1.6 a benzina. Quindi con quest'ultima, anche se pi\u00f9 indirettamente, anche la versione maggiore \u00e8 legata da un vincolo di parentela. Mentre il 1.6 diesel a suo tempo rappresentava l'unica motorizzazione Opel a gasolio di fascia media, il 1.7 diesel \"Family II\" condivise tale fascia con il pi\u00f9 piccolo 1.5 4EC. Non solo, ma di l\u00ec a pochi anni, esattamente nel 1991, un nuovo 1.7 a gasolio (il 4EE1 di origine Isuzu) arricch\u00ec ulteriormente la gamma motoristica Opel. In pratica, per la maggior parte degli anni novanta, la Opel aveva la possibilit\u00e0 di offrire due diversi 1.7 a gasolio.\nVersione diesel da 1.6 litri.\nIl 1.6 \"Family II\" diesel \u00e8 stato presentato a Ginevra nel 1982. Si trattava di un motore derivato direttamente dal 1.6 benzina a corsa corta, del quale riprendeva per intero le caratteristiche dimensionali (80x79.5 mm) e la struttura di monoblocco e testata. Identica anche la distribuzione monoalbero a due valvole per cilindro. Quelle di scarico erano bimetalliche. Inoltre, sempre per quanto riguarda la distribuzione, essa era dotata di punterie idrauliche. Si tratta del primo diesel europeo ad utilizzare tale tipo di punterie. Questo motore \u00e8 stato proposto unicamente in forma aspirata ed in due varianti quasi identiche tra loro, denominate 16D e 16DA. Entrambe erano caratterizzate dal rapporto di compressione pari a 23:1, dall'alimentazione ad iniezione indiretta Bosch con pompa rotativa e con precamera di turbolenza Ricardo Comet V. La potenza massima raggiungeva 54 CV a 4600 giri/min e la coppia massima era di 93 N\u00b7m a 2400 giri/min.\nVersione diesel da 1.7 litri.\nIl 1.7 \"Family II\" \u00e8 nato dalla rialesatura del 1.6 diesel appena illustrato. Di quest'ultima motorizzazione, il 1.7 voleva essere sia l'evoluzione che il sostituto. Tale versione ha esordito nel 1988: la misura dell'alesaggio \u00e8 stata portata da 80 ad 82.5 mm, per una cilindrata totale di 1700 cc esatti. L'aumento della cilindrata \u00e8 stato realizzato per poter migliorare le doti di erogazione della coppia motrice rispetto al precedente 1.6. In effetti, c'\u00e8 stato un lieve miglioramento, ma il peso del motore deponeva a sfavore delle prestazioni. Per questo motivo, nel 1991, questo 1.7 venne affiancato dal 1.7 Isuzu accennato in precedenza, il quale vantava un peso pi\u00f9 ridotto e quindi una migliore resa. Il 1.7 \"Family II\" \u00e8 stato proposto in tre varianti, due aspirate ed una sovralimentata con turbocompressore a bassa pressione. Quest'ultima, siglata X17DTL, \u00e8 stata l'ultima evoluzione del 1.7 \"Family II\" e rispettava gi\u00e0 la normativa Euro 2.\nDi seguito vengono riepilogate le caratteristiche relative alle varianti a gasolio dei motori \"Family II\":"}
{"id": "1949021", "revid": "63727", "url": "https://it.wikipedia.org/wiki?curid=1949021", "title": "GM V6-54 Gradi", "text": "I motori GM V6 a 54 gradi rappresentano una famiglia di motori a scoppio prodotti dal 1993 al 2004 dalla Casa automobilistica tedesca Opel, ed in seguito anche dal gruppo automobilistico statunitense General Motors.\nCaratteristiche.\nQuesta famiglia di motori \u00e8 stata pensata e creata dalla Opel nei primi anni novanta. Al contrario di molte altre famiglie di motori della Casa di R\u00fcsselsheim e del gruppo GM in generale, questa famiglia non ha avuto una lunga carriera, essendosi questa protratta per poco pi\u00f9 di un decennio.\nI motori GM V6 da 54 gradi devono il loro nome alla particolare architettura motoristica, consistente in un V6 con angolo di 54\u00b0 tra le bancate. Tale angolazione \u00e8 stata scelta per creare dei propulsori compatti. Essi sono imparentati con i quadricilindrici Family II, dei quali riprendono le misure dei cilindri ed i materiali utilizzati. Non solo, ma spesso vengono considerati come una vera e propria sottofamiglia dei motori \"Family II\".\nTra le altre caratteristiche di tali propulsori figurano le testate particolarmente strette, in cui le valvole di scarico sono poste ad un angolo pi\u00f9 acuto rispetto a quello delle valvole di aspirazione.\nAltra caratteristica di questi motori sta nello scambiatore di calore olio-acqua, pensato per permettere al lubrificante di raggiungere pi\u00f9 velocemente la temperatura ottimale di esercizio, nonch\u00e9 di evitare fenomeni di surriscaldamente del lubrificante stesso.\nProdotti ad Ellesmere Port, in Inghilterra, questi motori sono stati concepiti inizialmente per sostituire la famiglia di motori CIH Six, utilizzata dalla Opel fin da met\u00e0 anni sessanta. Ma pochissimo tempo dopo l'esordio del V6 da 2.5 litri (prima versione in ordine cronologico appartenente alla famiglia dei V6 da 54\u00b0), questa nuova famiglia di motori ha cominciato ad essere utilizzata da altri marchi del gruppo GM.\nLe caratteristiche comuni ai V6 GM da 54\u00b0 sono:\nI V6 a 54\u00b0 del gruppo GM sono stati sostituiti nel 2004 dai motori GM HFV6. La famiglia dei motori V6 GM a 54\u00b0 \u00e8 stata proposta in quattro versioni, le cui caratteristiche sono descritte di seguito.\nVersione da 2.5 litri.\nIl V6 da 2.5 litri \u00e8 stato il primo tra i motori V6 da 54\u00b0 del gruppo GM. Tale motore era caratterizzato da misure di alesaggio e corsa di 81.6x79.6 mm, per una cilindrata complessiva di 2498 cm\u00b3.\nQuesto motore \u00e8 stato l'unico della famiglia a non essere mai stato utilizzato da marchi GM statunitensi, anche se comunque non \u00e8 stato utilizzato esclusivamente dalla Opel.\nIl V6 Opel da 2.5 litri si \u00e8 evoluto in quattro varianti motoristiche caratterizzate come descritto nella seguente tabella\nIn particolare, l'unit\u00e0 motrice \"X25XEI\" \u00e8 una rivisitazione dell'unit\u00e0 motrice \"X25XE\" da parte del preparatore tedesco Irmscher, che da diversi anni collabora con la Opel per la realizzazione di modelli speciali su base di serie.\nVersione da 2.6 litri.\nIl 2.6 appartenente a questa famiglia deriva direttamente dal 2.5 illustrato precedentemente, del quale si propone anche come erede e del quale altro non \u00e8 che una versione rialesata. Infatti, a fronte di una corsa rimasta inalterata a 79.6 mm, l'alesaggio \u00e8 stato portato da 81.6 ad 83.2 mm, ottenendo cos\u00ec una cilindrata complessiva di 2597 cc. \u00c8 stato inoltre introdotto il sistema di ricircolo dei gas di scarico, pi\u00f9 altri piccoli accorgimenti per limitare ulteriormente le emissioni nocive. Come risultato si \u00e8 ottenuto che il motore rispettasse la normativa Euro 3 (il precedente 2.5 arrivava invece a rispettare la normativa Euro 2). Il 2.6 con architettura V6 \u00e8 stato proposto in un'unica variante, siglata Y26SE e divisa a sua volta in due sottovarianti, descritte di seguito.\nY26SE.\nIl motore \"Y26SE\" ha un rapporto di compressione di 10:1 e la sua alimentazione, ovviamente ad iniezione elettronica, \u00e8 gestita da una centralina Bosch \"Motronic ME 3.1.1\". Le due sottovarianti in cui il V6 da 2.6 litri \u00e8 stato proposto differiscono per i suoi dati di erogazione. Il 2.6 da 180 CV a 6000 giri/min e da 240 N\u00b7m a 3400 giri/min \u00e8 stato montato sulla \"Opel Omega B 2.6i V6 24v\", prodotta dal 2000 al 2003. La sottovariante da 170 CV a 5800 giri/min e da 250 N\u00b7m a 3600 giri/min \u00e8 invece stata montata sulla \"Opel Vectra B 2.6i V6 24v\" (2000-02), modello previsto solo per alcuni mercati (non per quello italiano).\nVersione da 3 litri.\nIl V6 a 54\u00b0 da 3 litri \u00e8 stato introdotto nel 1995 e deriva anch'esso dai motori \"Family II\" a 4 cilindri. Le sue misure di alesaggio e corsa sono di 86x85 mm, che danno luogo ad un propulsore da 2962 cc. Tra le caratteristiche salienti del 3 litri V6 GM-Opel vi \u00e8 l'utilizzo di condotti di aspirazione a geometria variabile, per migliorare l'erogazione della coppia motrice. Oltre che su modelli Opel, questo 3 litri \u00e8 stato utilizzato anche da altri marchi del gruppo GM, tra cui la Saturn, la Cadillac e la Saab. La Casa svedese, tra l'altro, ha ulteriormente perfezionato il 3 litri GM proponendolo nella sua gamma con l'alimentazione ad iniezione diretta. Questo motore \u00e8 stato reso disponibile in due varianti: la pi\u00f9 utilizzata in assoluto \u00e8 siglata X30XE (o L81 presso i marchi americani, un motore rispettoso della normativa Euro 2 prodotto in pi\u00f9 livelli di potenze e coppie massime assai vicini tra loro. Dal 3 litri GM \"X30XE\" in forma aspirata, Saab ha derivato una variante sovralimentata mediante turbocompressore a bassa pressione che eroga una potenza pressoch\u00e9 invariata rispetto al 3 litri aspirato ma con una coppia sensibilmente aumentata (310 N\u00b7m a 2100 giri/min). Questo motore \u00e8 stato montato sulla Saab 9-5 3.0i 24v V6 turbo (1998-2003). Quanto detto finora vale per la variante di 3 litri utilizzata maggiormente, ossia la \"X30XE\". Ne esistita per\u00f2 una seconda, molto meno conosciuta e molto meno utilizzata. Tale variante consiste nell'unit\u00e0 \"X30XE\" rivista dal preparatore tedesco Irmscher. Questa variante \u00e8 siglata appunto \"X30XEI\", dove la \"I\" finale sta proprio per \"Irmscher\". Tale motore conserva lo stesso rapporto di compressione del normale 3 litri, ma vede crescere la potenza massima a 220 CV a 6300 giri/min, con un picco di coppia pari a 300 N\u00b7m a 3600 giri/min. Questo motore ha trovato applicazione sulla \"Opel Vectra B 3.0 V6 i30\", un modello a tiratura limitata non previsto per il mercato italiano e prodotto nella seconda met\u00e0 degli anni '90.\nDi seguito vengono mostrate le varie applicazioni del 3 litri \"X30XE\".\nVersione da 3.2 litri.\nLa versione da 3.2 litri del V6 GM a 54\u00b0 \u00e8 stata introdotta nel 2001 per sostituire il 3 litri della stessa famiglia. Questo 3.2 litri ha misure di alesaggio e corsa pari a 87.5x88 mm, per una cilindrata totale di 3175 cc. Caratteristica importante in questo motore \u00e8 la presenza dell'aspirazione a geometria variabile. La distribuzione \u00e8 ancora a fasatura fissa. Di questa versione sono esistite due varianti, con particolari differenze tra loro.\nY32SE.\nQuesta variante \u00e8 la pi\u00f9 prestante delle due: con un rapporto di compressione pari a 10:1, eroga infatti una potenza massima di 220 CV a 6000 giri/min ed un picco di coppia pari a 290 N\u00b7m a 3400 giri/min. Tale motore rispettava la normativa Euro 3 ed \u00e8 stato montato su:\nZ32SE.\nCaratteristiche simili a quelle del 3.2 appena visto si ritrovano nell'unit\u00e0 \"Z32SE\": stesso rapporto di compressione e stessa centralina elettronica di iniezione (una Bosch Motronic ME 3.1.1). La potenza \u00e8 per\u00f2 leggermente inferiore (210 CV a 6200 giri/min) e la coppia motrice \u00e8 leggermente superiore (400 N\u00b7m a 4000 giri/min). Questo motore \u00e8 stato montato su:"}
{"id": "1949037", "revid": "3082", "url": "https://it.wikipedia.org/wiki?curid=1949037", "title": "Pensiero di sant'Agostino d'Ippona", "text": ""}
{"id": "1949042", "revid": "287204", "url": "https://it.wikipedia.org/wiki?curid=1949042", "title": "Stazione Pieter J. Lenie", "text": "La stazione Pieter J. Lenie (in inglese \"Pieter J. Lenie Field Station\") \u00e8 una base antartica estiva statunitense ubicata nella Copacabana Beach, Admiralty Bay (Isola di re Giorgio).\nLocalizzata ad una longitudine di 62\u00b010' sud e ad una latitudine di 58\u00b028' ovest, la base opera dal 1985."}
{"id": "1949043", "revid": "1543377", "url": "https://it.wikipedia.org/wiki?curid=1949043", "title": "Boxer (costume da bagno)", "text": "I boxer sono un tipo di costume da bagno maschile e, recentemente, anche femminile, a lungo associato con determinati sport acquatici, come il surf o il wakeboard. Il loro nome in inglese \"boardshorts\" deriva dalla sua affiliazione con sport in cui viene utilizzata una tavola, in inglese, \"board\". Negli anni la loro popolarit\u00e0 si \u00e8 accresciuta anche al di fuori dello sport, come semplici indumenti di moda.\nUso e design.\nI boxer vengono progettati per asciugarsi rapidamente e sono generalmente fatti da materiali a base di poliestere o nylon, che garantiscono una buona resistenza al continuo sfregamento contro una tavola, quale pu\u00f2 essere un surf, pur mantenendo inalterate le proprie caratteristiche di comodit\u00e0 e leggerezza.\nTali costumi da bagno sono normalmente pi\u00f9 lunghi dell'omonima biancheria intima, essendo lunghi all'incirca all'altezza del ginocchio, e sono spesso molto larghi, per garantire maggiore comodit\u00e0. Il design dei boxer varia largamente da modello a modello, bench\u00e9 siano molto diffuse le fantasie floreali, in stile hawaiiano.\nBench\u00e9 il design dei boxer sia praticamente rimasto inalterato nel corso degli anni, alcune novit\u00e0 dovute alle innovazioni tecnologiche sono state apportate. Per esempio la chiusura del boxer tramite il velcro \u00e8 stata sostituita quasi completamente con il neoprene, che tende a non strappare i peli dal corpo, come accadeva con il velcro. Inoltre all'interno del boxer \u00e8 stato inserito uno speciale slip leggero e generalmente in rete, che funge da sostituzione per la biancheria intima. Oggigiorno, comunque, si sta diffondendo, tra i giovani, l'uso dei boxer con la biancheria intima sotto."}
{"id": "1949049", "revid": "48279", "url": "https://it.wikipedia.org/wiki?curid=1949049", "title": "What Goes Around...Comes Around", "text": ""}
{"id": "1949051", "revid": "22475", "url": "https://it.wikipedia.org/wiki?curid=1949051", "title": "Lucio Tasca (senatore)", "text": "Biografia.\nCarmelo Lucio Gaetano Mastrogiovanni Tasca e Nicolosi, conte d'Almerita, era figlio di Paolo Mastrogiovanni Tasca e Rosa Nicolosi. Spos\u00f2 Beatrice Lanza e Branciforte, principessa di Trab\u00eca.\nDurante la rivoluzione siciliana del 1848 fu Pari del Parlamento siciliano (1848-1849). Nel 1861 fu eletto deputato del Regno d'Italia e si dimise nel marzo 1864.\nFu nominato senatore del Regno d'Italia nel 1889. Fu il fondatore della casa vinicola Tasca d'Almerita.\nAnche il figlio Giuseppe Tasca Lanza fu senatore del Regno"}
{"id": "1949057", "revid": "339392", "url": "https://it.wikipedia.org/wiki?curid=1949057", "title": "FuturShow Station", "text": ""}
{"id": "1949059", "revid": "775372", "url": "https://it.wikipedia.org/wiki?curid=1949059", "title": "Ma tu mi vuoi bene?", "text": "Ma tu mi vuoi bene? \u00e8 una miniserie televisiva italiana del 1992, con Johnny Dorelli e Monica Vitti alla sua ultima interpretazione. Due anni pi\u00f9 tardi \u00e8 stato prodotto il seguito della serie: \"S\u00ec, ti voglio bene\".\nLa miniserie si ispira al pamphlet \"Serena Cruz o la vera giustizia\" di Natalia Ginzburg.\nTrama.\nUna bambina nativa dell'Estremo Oriente viene adottata da una coppia di sposi italiani senza figli. \nMolto occupati dal proprio lavoro, per\u00f2, i due capiscono ben presto di non essere in grado di potersi occupare al meglio della piccola e decidono quindi a malincuore di restituirla alle autorit\u00e0. A prendersi cura di lei interverranno perci\u00f2 l'assistente sociale Anna ed il Giudice dei Minori Enrico."}
{"id": "1949062", "revid": "3082", "url": "https://it.wikipedia.org/wiki?curid=1949062", "title": "Sant'Anastasio il Persiano", "text": ""}
{"id": "1949064", "revid": "47767", "url": "https://it.wikipedia.org/wiki?curid=1949064", "title": "Sant'Arianna di Primnesso", "text": ""}
{"id": "1949067", "revid": "1337443", "url": "https://it.wikipedia.org/wiki?curid=1949067", "title": "Giovanni Arrivabene", "text": "Biografia.\nFiglio del conte Alessandro e di Adelaide Malaspina della Bastia, durante l'occupazione napoleonica fu costretto all'esilio insieme alla famiglia, ritenuta leale all'Austria.\nDi idee liberali, rientrato in Patria con la Restaurazione, fond\u00f2 nei suoi possedimenti una scuola di mutuo insegnamento, frequentata da duecento fanciulli. L'impronta liberale suscit\u00f2 i sospetti degli austriaci, che imposero la chiusura della scuola e arrestarono Arrivabene (1821).\nRilasciato, si rifugi\u00f2 dapprima in Svizzera, quindi in Belgio e infine a Londra. Nell'ambito del processo che condann\u00f2 i cospiratori milanesi a capo dei quali il tribunale austriaco pose il conte Federico Confalonieri, il 21 gennaio 1824 Giovanni Arrivabene fu condannato a morte in contumacia\n. La confisca dei beni e la condanna capitale gli furono revocate nel 1838.\nPrese parte ai moti del 1848 in Lombardia e, dopo la loro repressione, trov\u00f2 nuovamente rifugio in Belgio, dove si dedic\u00f2 ad opere benefiche.\nNel 1859 rientr\u00f2 in Patria e l'anno seguente fu nominato Senatore del Regno.\nPubblic\u00f2 volumi di economia e di storia e le \"Memorie della mia vita\"."}
{"id": "1949070", "revid": "363629", "url": "https://it.wikipedia.org/wiki?curid=1949070", "title": "Francesco Todaro (1839-1918)", "text": "Fu garibaldino, senatore del Regno d'Italia nella XVI legislatura, membro dell'Accademia Peloritana dei Pericolanti, dell'Accademia dei Lincei e di altre accademie. \nValido scienziato, scopr\u00ec un tendine del cuore, che venne chiamato in suo onore tendine di Todaro; si dedic\u00f2 anche allo studio delle salpe. "}
{"id": "1949072", "revid": "79968", "url": "https://it.wikipedia.org/wiki?curid=1949072", "title": "Vuelta Valenciana", "text": ""}
{"id": "1949076", "revid": "79968", "url": "https://it.wikipedia.org/wiki?curid=1949076", "title": "Vuelta a la Comunidad Valenciana", "text": ""}
{"id": "1949077", "revid": "299950", "url": "https://it.wikipedia.org/wiki?curid=1949077", "title": "Prigionieri politici", "text": ""}
{"id": "1949078", "revid": "986213", "url": "https://it.wikipedia.org/wiki?curid=1949078", "title": "Anglico de Grimoard", "text": "Biografia.\nFiglio di Guglielmo II de Grimoard e di Amph\u00e9lise de Montferrand, Anglico era quindi fratello di Guglielmo de Grimoard, salito al soglio pontificio con il nome di Urbano V.\nMentre il fratello diventava benedettino presso il Monastero di Chirac, Anglico fu collocato presso i Canonici Regolari di Sant'Agostino di San Rufo a Valence. Protetto dalla casa di Aigrefeuille, una famiglia limosina imparentata con Papa Clemente VI, Anglico fu nominato Sindaco della Sacra Rota da Innocenzo VI nel 1357, e l'anno successivo divenne priore di S. Pietro di Di\u00e9.\nNel 1362 il fratello fu eletto papa con il nome di Urbano V, e il 12 dicembre dello stesso anno Anglico ottenne la nomina a vescovo di Avignone. Anglico ricolm\u00f2 di benefici l'abbazia di Saint-Ruf di Avignone. Nel corso dell'anno 1363, i Tard-Venus, i mercenari rimasti senza soldo poich\u00e9 una tregua aveva interrotto la guerra dei Cent'anni, discesero armati la valle del Rodano, minacciando Avignone. Anglico, in qualit\u00e0 di Vicario generale, fece allora costruire una torre di avvistamento a Barbentane, che fu poi denominata \"Torre Anglica\".\nIl papa incaric\u00f2 inoltre il fratello di inviare, entro due mesi, alla Camera Apostolica le decime concesse al Re di Francia Giovanni II per una crociata, alla quale avrebbe dovuto partecipare con il re di Cipro, Pietro I di Lusignano. Diventato decano del capitolo della cattedrale di York nel 1366, nello stesso anno, il 18 settembre Anglico ricevette il cappello cardinalizio di San Pietro in Vincoli, nel concistoro tenutosi ad Avignone. Un anno dopo, Urbano V gli concesse il titolo di cardinale-vescovo di Albano.\nFu legato pontificio presso il re di Castiglia Pietro I. Successivamente fu inviato in Italia, nello Stato Pontificio, sempre come legato papale. Si stabil\u00ec a Bologna, la seconda citt\u00e0 dello Stato, dal marzo 1368 a luglio 1371. Durante questo periodo, nel dicembre 1370, mor\u00ec il fratello. Il suo successore fu un altro francese, Pierre Roger de Beaufort (Gregorio XI). Salendo alla cattedra di Pietro lasci\u00f2 la carica di arciprete della Basilica di San Giovanni in Laterano, che fu assunta dal Grimoard.\nIl ritorno del papato a Roma, voluto da Urbano V, non fu ben accetto da tutti: nel mese di aprile 1368, Bernab\u00f2 Visconti, signore di Milano, e Cansignorio della Scala, signore di Verona, invasero il Ducato di Mantova, minacciando da vicino i territori pontifici. Allo stesso tempo, l'imperatore del Sacro Romano Impero, Carlo IV, discese nella penisola, ufficialmente per incontrare Sua Santit\u00e0. Il Papa sperava che l'imperatore prendesse il comando della crociata da lui promossa contro i Visconti. Il 12 giugno, Carlo IV giunse a Ficarolo (centro abitato sul Po al confine tra Ferrarese e Mantovano) dove fu raggiunto dal cardinale Anglico a capo delle truppe pontificie e poi da quelle di Giovanna I, Regina di Napoli. Ma il 27 agosto 1368 l'imperatore Carlo IV concluse una tregua coi Visconti, sciogliendo il caso milanese. Il cardinale Grimoard raggiunse il fratello a Montefiascone, in Lazio.\nConcluso il periodo \"bolognese\", al momento di passare le consegne al suo successore, Anglico nel 1371 consegn\u00f2 un censimento accurato con vaste informazioni circa le citt\u00e0 e le popolazioni dei territori di sua competenza: una \"Descriptio civitatis Bononiensis eiusque comitatus\", ed una \"Descriptio provinci\u00e6 Romandiol\u00e6\" (che reca la data del 9 ottobre 1371); in quest'ultima fu censito, con riferimento ad ogni \"comitatus\", \"civitas\", \"castrum\", \"villa\", ecc., il territorio romagnolo fino al confine col Ducato di Ferrara.\nTornato ad Avignone nel 1372, il cardinale Grimoard prese sotto la sua protezione due conventi di monache, dove erano stati commessi rapine e stupri dai mercenari del Tard-Venus. Nel 1373 fece erigere per sant'Elzearo da Sabrano, conte di Ariano e padrino di suo fratello maggiore, uno splendido mausoleo nel convento dei Cordeliers di Apt.\nDivenuto Decano del collegio cardinalizio nel novembre 1373, non partecip\u00f2 per\u00f2 ad alcun conclave.\nIl 6 maggio 1376, in previsione della partenza di papa Gregorio XI per Roma, concesse la gabella dei vini di Avignone a Giovanni Baroncelli.\nDopo lo Scisma d'Occidente nel 1378, si mise al servizio dell'antipapa Clemente VII. Nel 1379, dopo la rivolta di Montpellier contro la rapacit\u00e0 di Luigi d'Angi\u00f2, fu a capo della delegazione diplomatica inviata da Clemente VII. La sua ultima missione fu legata al finanziamento dei lavori di fortificazione di Carpentras.\nFece testamento l'11 aprile 1388 e mor\u00ec ad Avignone tre giorni dopo. Fu sepolto nell'Abbazia di Saint-Ruf di Valence.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1949091", "revid": "399", "url": "https://it.wikipedia.org/wiki?curid=1949091", "title": "Peshkopi", "text": "Peshkopi (in albanese Peshkopia, in macedone \u041f\u0435\u0448\u043a\u043e\u043f\u0435\u0458\u0430) \u00e8 una frazione del comune albanese di Dib\u00ebr, capoluogo dell'omonima prefettura, nell\u2019est dell'Albania; si trova a 188\u00a0km da Tirana ed \u00e8 attraversata da torrente i llixhave.\nGi\u00e0 comune autonomo, la riforma amministrativa del 2015 ne ha disposto l'accorpamento con gli ex-comuni di Fush\u00eb \u00c7idh\u00ebn, Kala e Dod\u00ebs, Kastriot, Arras, Luzni, Maqellar\u00eb, Melan, Muhurr, Lur\u00eb, Selisht\u00eb, Sllov\u00eb, Tomin, Zall Dardh\u00eb e Zall Re\u00e7 per costituire il nuovo comune di Dib\u00ebr, rimanendo per\u00f2 il centro amministrativo del comune.\nStoria.\nLa regione oggi conosciuta come Dib\u00ebr era abitata in epoca precristiana dalla trib\u00f9 illirica nota ai romani come \"Penestae\", \u03a0\u03b5\u03bd\u03ad\u03c3\u03c4\u03b1\u03b9 in greco antico (in albanese: \"penest\u00eb\").\nIl nome di Peshkopi deriva dalla parola \"peshkop\" che significa vescovo in albanese e da \"Episkop\u00e8\" in greco. Le mappe bulgare dell'XI secolo mostrano la citt\u00e0 con il nome di \"Presolengrad\". La regione di Dib\u00ebr fu inclusa nell'archepiscopato ortodosso di Ocrida nel 1019 e un anno dopo ricevette lo status di episcopato con il suo centro nel rione \"Bulke\" di Peshkopi, situato nell'attuale quartiere di Dobrov\u00eb. La chiesa centrale dell'Episcopato di Dib\u00ebr era quella di Santo Stefano (in albanese: \"Kisha e Sh\u00ebn Shqefnit\"). La sede dell'Episcopato sarebbe stata successivamente trasferita, ma la citt\u00e0 di Peshkopi mantenne il suo nome. Peshkopi \u00e8 menzionato gi\u00e0 nel XV secolo con il nome di \"Peskopia\".\nAll'inizio del XVI secolo, l'impero ottomano aveva completato la sua conquista dell'Albania. Sotto il dominio dell'Impero ottomano, Peshkopi (allora \"Debre-i Zir\", che significava \"Debre bassa\" in turco ottomano) era una piccola citt\u00e0 mercantile, messa in ombra dalla pi\u00f9 grande e sgargiante Debar (in albanese: \"Dibra e Madhe\", \"Grande Dib\u00ebr\"), che oggi si trova appena oltre il confine macedone. Nel 1873 fu costruita una caserma ottomana a Peshkopi, che ospitava fino a 8000 soldati.\nLa regione di Dib\u00ebr, inclusa Peshkopi, prese parte alle rivolte contro l'autorit\u00e0 ottomana che si stavano verificando in Albania nei primi anni del novecento. Bande armate albanesi (in albanese: \"\u00e7eta\") liberarono Peshkopi dagli ottomani il 16 agosto 1912.\nAll'indomani della rottura con l\u2019Impero ottomano, l\u2019esercito serbo invase Dib\u00ebr ed entr\u00f2 a Peshkopi all'inizio del dicembre 1912. Le forze albanesi ripresero la citt\u00e0 il 20 settembre 1913. L\u2019esercito bulgaro invase la citt\u00e0 il 1 gennaio 1916. L'Impero austro-ungarico, un alleato della Bulgaria, port\u00f2 l\u2019esercito a Peshkopi il 12 aprile 1916 e procur\u00f2 incendi e condanne a morte in tutta la regione nel tentativo di domare la resistenza locale. I bulgari e gli austro-ungarici lasciarono la zona nel settembre del 1918.\nLe forze italiane invasero l'Albania nel 1939, raggiungendo Peshkopi il 15 aprile. I partigiani comunisti albanesi ripreso la citt\u00e0 il 9 settembre 1943. L'ottobre seguente, i partigiani sconfissero le forze del Balli Komb\u00ebtar in una battaglia armata per il controllo della citt\u00e0. Nel luglio del 1944, le forze tedesche occuparono la citt\u00e0, ma furono espulse pi\u00f9 tardi nello stesso mese. I combattimenti continuarono nella regione di Dib\u00ebr fino all'inizio di settembre, lasciando il controllo all'esercito di liberazione nazionale a dominanza comunista (in albanese: \"Ushtria Nacional\u00e7lirimtare\").\nTurismo.\nLa forma predominante di turismo nella regione \u00e8 quello di montagna, grazie al terreno collinare e della grande quantit\u00e0 di foreste. Nella zona di Peshkopi si trovano due dei tredici parchi nazionali dell\u2019Albania, il Parco Nazionale Lur\u00eb e il Parco Naturale Korab-Koritnik che offrono turismo montano in inverno e in estate, permettendo molte attivit\u00e0 come arrampicata, passeggiate, sci, trekking, picnic, caccia, kayak, eccetera.\nIl museo in stile ottomano, situato accanto alla scuola secondaria generale, ospita una collezione di costumi locali, tappeti, attrezzature da cucina e gioielli in filigrana, nonch\u00e9 una serie di modelli di architettura locale.\nLe sorgenti termali di acqua minerale e i bagni di zolfo (in albanese: \"llixha\") nelle vicinanze di Peshkopi sono un'attrazione per il turismo stagionale, principalmente dall'interno dell'Albania, ma anche in misura minore dai paesi vicini. Hanno la reputazione di alleviare alcuni problemi di salute. Le terme si trovano a breve distanza a est della citt\u00e0, a monte lungo il torrente che attraversa il centro di Peshkopi."}
{"id": "1949094", "revid": "399", "url": "https://it.wikipedia.org/wiki?curid=1949094", "title": "Monokini", "text": "Il monokini, a cui spesso si fa riferimento anche con il termine unikini, \u00e8 un costume da bagno femminile, consistente soltanto della parte inferiore del bikini. Il termine fa riferimento principalmente alla commercializzazione di alcuni costumi consistenti di un unico pezzo, ed ispirati ai bikini. \nStoria.\nNel 1964, Rudi Gernreich, uno stilista austriaco, disegn\u00f2 il primo monokini negli Stati Uniti.\nGernreich invent\u00f2 anche il nome, ed infatti i primi utilizzi della parola \"monokini\" in inglese risalgono proprio a quell'anno. Il monokini disegnato da Gernreich era una specie di costume intero, tagliato poco sotto il seno (che quindi rimaneva nudo). Il modello di Gernreich non ebbe molto successo, dato che le donne che praticavano il topless semplicemente non indossavano la parte di sopra del bikini. Tuttavia l'invenzione di Gernreich diede ai produttori di costumi da bagno l'idea di vendere i due pezzi costituenti il bikini, separatamente. Gernreich in seguito cre\u00f2 anche il pubikini.\nAttualmente il termine monokini indica qualunque tipo di costume da bagno che lascia scoperto il seno, ed in particolar modo il bikini indossato senza la parte superiore."}
{"id": "1949095", "revid": "289247", "url": "https://it.wikipedia.org/wiki?curid=1949095", "title": "Pulcherrimo", "text": ""}
{"id": "1949096", "revid": "289247", "url": "https://it.wikipedia.org/wiki?curid=1949096", "title": "Uberrimo", "text": ""}
{"id": "1949097", "revid": "1494169", "url": "https://it.wikipedia.org/wiki?curid=1949097", "title": "Torre Chianca", "text": ""}
{"id": "1949099", "revid": "289247", "url": "https://it.wikipedia.org/wiki?curid=1949099", "title": "Sacerrimo", "text": ""}
{"id": "1949101", "revid": "30610", "url": "https://it.wikipedia.org/wiki?curid=1949101", "title": "Giberto Arrivabene Valenti Gonzaga", "text": "Biografia.\nFiglio di Silvio e di Virginia Fonini Lippi, intraprese la carriera militare come ufficiale della Regia Marina e prese parte alla guerra di Abissinia (1895-1896), alla guerra italo-turca (1911-1912) e alla Prima guerra mondiale (1915-1918). Fu insignito della medaglia d'argento al valor militare.\nFu nel 1909 eletto alla Camera dei deputati e fu rieletto nel 1913, fino al 1919 (XXIII, XXIV). Nel 1924 fu rieletto nel listone fascista (XXVII) e nel 1929 venne nominato Senatore del Regno.\nNella sua attivit\u00e0 di Deputato sostenne l'intervento italiano nella prima guerra mondiale e dopo di essa ader\u00ec al movimento fascista alimentando le campagne squadriste a Mantova e Verona.\nNel 1927 fu posto in riserva con il grado di Capitano di vascello. Con il grado di console generale della Milizia, fu posto a capo delle legioni calabresi.\nSpos\u00f2 Vera Clotilde Papadopoli Aldobrandini (1883-1946), figlia del senatore Niccol\u00f2, ultima discendente di quella ricchissima famiglia, da cui ebbe Leonardo (1904-1971), Nicoletta (1906-1986) e Maria Maddalena (1909-1996)."}
{"id": "1949102", "revid": "177744", "url": "https://it.wikipedia.org/wiki?curid=1949102", "title": "Razor Face", "text": "Razor Face \u00e8 un brano composto e interpretato da Elton John. Il testo \u00e8 di Bernie Taupin; \u00e8 la terza traccia dell'album \"Madman Across the Water\" del 1971.\nSi presenta come una canzone poco ritmata, soprattutto nella intro (ma il finale possiede invece un'andatura molto veloce), che mette molto in evidenza il pianoforte, ma anche il celebre chitarrista Caleb Quaye, amico e collega di Elton, accompagnato da Roger Pope (alla batteria) e Dave Glover (al basso). All'organo spicca Rick Wakeman, alla fisarmonica Jack Emblow.\nPur essendo al di sotto della media dell'album, \"Razor Face\" raggiunge comunque alti livelli di composizione ed esecuzione e fu notato da buona parte della critica all'interno dell'album di provenienza."}
{"id": "1949103", "revid": "289247", "url": "https://it.wikipedia.org/wiki?curid=1949103", "title": "Pigerrimo", "text": ""}
{"id": "1949105", "revid": "1776051", "url": "https://it.wikipedia.org/wiki?curid=1949105", "title": "Francesco Todaro (1864-1950)", "text": "Fu senatore del Regno d'Italia nella XXIX legislatura.\nBiografia.\nProfessore ordinario di Agricoltura e poi Direttore della Scuola superiore agraria di Bologna, nel gennaio 1931 divenne membro del Consiglio di amministrazione della stessa Scuola superiore. Fu inoltre Direttore dell'istituto di cerealicoltura di Bologna.\nFu anche membro del Consiglio Nazionale delle Ricerche, fondatore della Societ\u00e0 bolognese dei produttori delle sementi selezionate e membro del Comitato generale romano di soccorso \"Pro Calabria e Sicilia\".\nFu sostenitore del miglioramento genetico delle colture attraverso la \"selezione genealogica\", che veniva applicata su colture esistenti. Suo rivale fu Nazareno Strampelli, sostenitore dell'ibridazione. Tra i due studiosi nacque un dibattito - dai toni rispettosi e civili - che si protrasse fino agli anni venti. Nel 1940 Todaro ammise i successi di Strampelli con grande onest\u00e0 scientifica e intellettuale.\nMassone, non si sa dove e quando fu iniziato, ma il 10 luglio 1912 fu affiliato Maestro massone nella loggia \"Otto agosto\" di Bologna."}
{"id": "1949109", "revid": "289247", "url": "https://it.wikipedia.org/wiki?curid=1949109", "title": "Teterrimo", "text": ""}
{"id": "1949110", "revid": "289247", "url": "https://it.wikipedia.org/wiki?curid=1949110", "title": "Celerrimo", "text": ""}
{"id": "1949112", "revid": "287204", "url": "https://it.wikipedia.org/wiki?curid=1949112", "title": "Publispei", "text": "Publispei \u00e8 una societ\u00e0 di produzione televisiva italiana specializzata in fiction televisive e programmi d'intrattenimento.\nStoria.\nPublispei \u00e8 stata fondata nel 1972 da Gianni Ravera, nei primi anni Ottanta Carlo Andrea Bixio rileva il 50% del pacchetto azionario della societ\u00e0, la pi\u00f9 importante nel campo dell'organizzazione di eventi e, insieme a Gianni Ravera, si pone, l'obiettivo di rilanciare il Festival di Sanremo di cui realizzeranno ben 13 edizioni. Vengono proposte nuove iniziative come il Dopofestival e la votazione mediante schedina del Totip. Vengono invitati prestigiosi ospiti nazionali ed internazionali come Vasco Rossi, Eros Ramazzotti, Zucchero Fornaciari, Paul McCartney, George Harrison, Whitney Houston, Annie Lennox, Paul Simon, Rod Stewart e i Duran Duran.\nNel corso negli anni Ottanta Publispei firma celebri variet\u00e0 come \u201cBuon Compleanno TV\u201d, \u201cSerata d'onore\u201d e \u201cGran premio dello spettacolo\u201d. Dopo la morte di Gianni Ravera, avvenuta nel 1986, Publispei \u00e8 stata portata avanti dal socio Carlo Bixio e dai figli Marco e Luca Ravera. Questi ultimi nel 2003 hanno lasciato la societ\u00e0 e Bixio ne ha assunto la presidenza a tutti gli effetti. Per Publispei Carlo Bixio produce pi\u00f9 di mille ore di programmi televisivi tra eventi, variet\u00e0, fiction e programmi musicali in Italia ed in altri Paesi Europei tra i quali \"Un disco per l'estate\", \"Uno due tre RAI\", \"La Vela d'oro\", \"Regalo di Natale\", \"Festival Disney\", \"Mina contro Battisti\", l'Eurofestival, \"Prove tecniche di trasmissione\" con Piero Chiambretti, \"Gran Premio\" con Pippo Baudo, \"Cuando calienta il sol\" con Raffaella Carr\u00e0, primo programma di variet\u00e0 prodotto e trasmesso in diretta in Italia e in Spagna.\nNel 1990 Publispei realizza \u201cMediaset \u2013 Salone delle Attivit\u00e0 Televisive\u201d, punto di incontro e di confronto del mercato televisivo europeo. Gli anni Novanta vedono Publispei impegnata anche nella produzione dell'Eurofestival, la cui Eurovisione in diretta da ben cinque studi di Cinecitt\u00e0, compreso il famoso Studio 5, raggiunge la cifra record di 250 milioni di telespettatori.\nNel 1996 viene inaugurata la mostra \"Tu, Musica Divina\", ospitata a Palazzo delle Esposizioni di Roma. Nata da un'idea di Renzo Arbore, Carlo Bixio, Gino Landi e Luigi Magni, la mostra vuole \"ripercorrere 100 anni di musica italiana in cui si riconosce la storia del nostro Paese\". I numeri ed i contenuti della mostra sono di primo piano: duemila canzoni in esposizione, mille immagini, spettacoli video, multivisioni, 100 televisioni e 85 radio d'epoca in esposizione, costumi e curiosit\u00e0 come la divisa da militare di Gianni Morandi o la bicicletta di Eros Ramazzotti oltre a conferenze, concerti e collegamenti in diretta con i cantanti.\nDal 1997 Publispei inizia a produrre fiction, affermandosi come leader nella lunga serialit\u00e0 grazie a grandi successi come \"Un medico in famiglia\", \"I Cesaroni\" e \"Tutti pazzi per amore\". Publispei si cimenta anche nel campo della sitcom producendo \"7 vite\" e si dedica alla sperimentazione realizzando l'innovativo sit-show \"Suonare Stella\". Nell'arco di quindici anni Publispei realizza oltre 700 ore di fiction di prime time per i due principali broadcaster italiani.\nDal 2012 \u00e8 Verdiana Bixio a guidare la societ\u00e0 reinterpretando in chiave moderna la mission dell\u2019azienda. E mentre continua la produzione delle fiction di maggiore successo arrivano anche prodotti nuovi come \"\u00c8 arrivata la felicit\u00e0\" per Rai Uno e \"Amore Pensaci tu\" per Canale 5.\nCon Verdiana Bixio, Publispei debutta anche nelle sale cinematografiche. Nel 2013 co-produce la commedia \"Studio Illegale\" con la IBC Movie di Beppe Caschetto e Warner Bros. Italia e lo stesso anno porta al cinema il documentario su Massimo Troisi, \"Massimo, Il mio cinema secondo me\" in collaborazione con Rai Cinema. Il 2016 \u00e8 invece l\u2019anno di \"Questi Giorni\" di Giuseppe Piccioni, prodotto con 11 Marzo Film e Rai Cinema, selezionato in concorso alla 73\u00aa Mostra del Cinema di Venezia.\nL\u2019attenzione per il grande schermo si affianca alla sperimentazione di linguaggi per i nuovi media. Publispei produce con PosteMobile, la webserie \"Lib \u2013 Leave impossible behind\" oltre agli spin-off di \"\u00c8 arrivata la felicit\u00e0\": \"Come diventare popolari a scuola\" e \"Come sopravvivere a una sorella str***a\" per la piattaforma multimediale PLAY, di propriet\u00e0 Rai.\nNel 2019, per la prima volta, Publispei produce per la pay tv la serie \"ExtraVergine\" diretta da Roberta Torre e co-prodotta da Fox Networks Group Italy per FoxLife. Lo stesso anno, Publispei produce \"Io ti cercher\u00f2\" una serie tv crime, con protagonisti Alessandro Gassmann e Maya Sansa, diretta da Gianluca Maria Tavarelli per Rai1."}
{"id": "1949113", "revid": "404449", "url": "https://it.wikipedia.org/wiki?curid=1949113", "title": "Luigi Tornielli", "text": "Fu senatore del Regno d'Italia dalla XVI legislatura."}
{"id": "1949114", "revid": "207432", "url": "https://it.wikipedia.org/wiki?curid=1949114", "title": "PUBLISPEI", "text": ""}
{"id": "1949117", "revid": "71433", "url": "https://it.wikipedia.org/wiki?curid=1949117", "title": "Lezione 21", "text": ""}
{"id": "1949118", "revid": "621674", "url": "https://it.wikipedia.org/wiki?curid=1949118", "title": "Leopoldina", "text": ""}
{"id": "1949119", "revid": "287204", "url": "https://it.wikipedia.org/wiki?curid=1949119", "title": "Charles Marie Ren\u00e9 Leconte de Lisle", "text": "Biografia.\nFiglio di un chirurgo militare francese, era stato destinato dal padre a intraprendere un'attivit\u00e0 commerciale; effettu\u00f2 in giovent\u00f9 numerosi viaggi per mare dall'isola natale nell'oceano Indiano e in Francia. Nel 1846 si stabil\u00ec a Rennes per studiare giurisprudenza. Si trasfer\u00ec successivamente a Parigi dove si avvicin\u00f2 alle idee di Charles Fourier e divenne segretario della \"Phalange\", il giornale del movimento foureriano, su cui apparvero peraltro anche le sue prime composizioni poetiche. L'attivit\u00e0 politica lo mise in urto con la famiglia per cui il padre cess\u00f2 di fornirgli aiuto economico.\nLa perdita di fiducia negli ideali repubblicani (1848) lo indusse a dedicarsi completamente alla poesia, in aristocratico isolamento, e attorno al 1850 cominci\u00f2 la sua attivit\u00e0 di traduttore dei poeti classici latini e greci che si concretizz\u00f2 nel tempo fra l'altro con la traduzione dell\"opera omnia\" di (Omero, Esiodo, Orazio, Eschilo, Sofocle, Euripide e Teocrito). Ritorn\u00f2 a interessarsi nuovamente di politica solo dopo la caduta di Napoleone III (1870), quando la Repubblica fu restaurata; Leconte de Lisle deprec\u00f2 in quell'occasione le violenze della Comune di Parigi e inizi\u00f2 alcune opere di propaganda democratica: '\"Histoire populaire de la R\u00e9volution fran\u00e7aise\" (1871) e il \"Cat\u00e9chisme populaire r\u00e9publicain\" (1872). Venne nominato bibliotecario del Senato (1873) e nel 1886 venne ammesso all'Acad\u00e9mie Fran\u00e7aise come successore di Victor Hugo.\nOpere.\nSebbene le sue composizioni poetiche siano state di modeste dimensioni, hanno grande importanza storica in quanto la sua poesia ha dato origine a una nuova teoria estetica, ostile al romanticismo, nella quale l'arte scaturiva dall'unione della perfezione formale da un lato, e da un misto di panteismo greco, rifiuto del Cristianesimo, ricorso a culture orientali (soprattutto indiana) e al pensiero filosofico di moda ai suoi tempi (Schopenhauer e Nietzsche)."}
{"id": "1949121", "revid": "75435", "url": "https://it.wikipedia.org/wiki?curid=1949121", "title": "Traduzione del Nuovo Mondo", "text": ""}
{"id": "1949123", "revid": "149727", "url": "https://it.wikipedia.org/wiki?curid=1949123", "title": "ATM Milano", "text": ""}
{"id": "1949124", "revid": "4106", "url": "https://it.wikipedia.org/wiki?curid=1949124", "title": "Piero Torrigiani", "text": "Fu senatore del Regno d'Italia nella XVI legislatura e sindaco di Firenze nella seconda met\u00e0 dell'Ottocento.\nBiografia.\nFigura di spicco della politica fiorentina nella seconda met\u00e0 dell'Ottocento, fu lui a firmare il piano di \"Risanamento\", che dal 1885 demol\u00ec la zona del Mercato Vecchio per far posto a piazza della Repubblica. Fu sindaco dal 17 aprile 1886 al 14 novembre 1889 e poi ancora dal 4 febbraio 1891 al 2 gennaio 1901. Prima di diventare sindaco di Firenze, il Torrigiani ha ricoperto la carica di sindaco di Casellina e Torri dal 1883 all\u2019aprile del 1886.\nDal 1870 fu socio della Societ\u00e0 Geografica Italiana, presiedette alla fondazione della Societ\u00e0 Dantesca Italiana (31 luglio 1888) e ne fu il primo presidente, prima provvisorio, poi onorario. Fu anche fondatore e primo presidente, dal 1898, del Florence Football Club. , la prima societ\u00e0 calcistica fiorentina."}
{"id": "1949133", "revid": "767487", "url": "https://it.wikipedia.org/wiki?curid=1949133", "title": "Parigamba", "text": "Il parigamba \u00e8 un tipo di costume da bagno maschile, che ricopre il pube, i genitali, le natiche, l'anca e la prima parte delle cosce, lasciando le gambe completamente scoperte. Rispetto ai boxer, che arrivano fino alle ginocchia, sono molto pi\u00f9 corti. Il parigamba \u00e8 solitamente fatto in nylon, ed \u00e8 molto utilizzato nelle piscine e negli sport acquatici. Il parigamba viene utilizzato anche nelle spiagge da uomini di tutte le et\u00e0.\nNel cinema uno dei \"testimonial\" pi\u00f9 celebri dell'indumento \u00e8 Daniel Craig, che ne indossa uno in una scena del film \"Agente 007 - Casin\u00f2 Royale\" del 2006."}
{"id": "1949143", "revid": "110157", "url": "https://it.wikipedia.org/wiki?curid=1949143", "title": "Complesso di Santa Maria di Betlemme", "text": "Il complesso di Santa Maria di Betlemme \u00e8 un complesso conventuale ubicato in salita Betlemme a Napoli.\nStoria e descrizione.\nIl complesso venne costruito nel XVII secolo su una preesistente villa di Carlo Tappia eretta agli inizi del secolo.\nLa struttura religiosa venne aperta nel 1653, adattando lentamente la villa a funzione di convento.\nIl convento, racchiuso tra quattro strade, presentava esternamente un ordine gigante sulla facciata meridionale, dove si apriva anche un fastoso portale in piperno; secondo alcune planimetrie del XIX secolo vi erano anche due cortili posti a quote diverse, con il cortile principale posto tra il giardino a monte e un chiostro a dieci arcate, ancora in piperno, a valle. Queste ultime oggi risultano murate; qui si aprivano i dormitori con finestre inquadrate da cornici in stucco della prima met\u00e0 del XVIII secolo progettate da Luca Vecchione. Anche le facciate interne erano caratterizzate dalla ripresa dello stesso ordine gigante della facciata.\nLa chiesa fu eretta su progetto dell'architetto Dionisio Lazzari e completata, dopo la sua morte, da Arcangelo Guglielmelli, che ripar\u00f2 la fabbrica dal terremoto del 1688; nel 1870 l'edificio venne manomesso e il suo aspetto originario oggi \u00e8 riconoscibile solo attraverso la pianta del Duca di Noja e mediante pianta dello Schiavoni, risalente attorno al 1870.\nLa pianta originaria del complesso era a croce greca, inscritta in un quadrato, con due altari, posti agli estremi dell'asse trasversale, inquadrati da un arco in modo da formare una serliana, con i coretti situati al di sopra degli architravi dei vani d'angolo.\nIl presbiterio \u00e8 caratterizzato dall'altare maggiore affiancato da portelle e da una cona marmorea, progettata nel 1742 da Mario Gioffredo e realizzata dal marmoraro Antonio Di Lucca, che ospita il quadro della titolare di Francesco De Mura. Nel XIX secolo due ambienti di servizio, tra cui la sacrestia, vennero trasformati in cappelle mutando la centralit\u00e0 della chiesa in un impianto longitudinale a tre navate a causa di sottarchi in calcestruzzo aggiunti successivamente per consolidare le aperture d'angolo.\nGli altari laterali risalgono all'intervento del Vecchione (XVIII secolo); l'altare maggiore \u00e8 seicentesco e fu progettato da Dionisio Lazzari e parziale esecuzione di Pietro Ghetti, mentre le portelle sono databili a un momento successivo; il pavimento maiolicato risale all'intervento del Gioffredo.\nTra il XIX ed il XX secolo il complesso venne restaurato e, oltre alla creazione di sottarchi e cappelle, fu dotato di un affresco contemporaneo raffigurante un coro ed inoltre furono realizzati ex novo i marmi di una delle cappelle.\nMolto semplice \u00e8 il prospetto barocco, caratterizzato da un doppio ordine di registri caratterizzati da una grande finestra e da un portale in piperno; la facciata termina con un fastigio corrispondente all'estradosso della volta.\nIl convento fu soppresso nel periodo francese e in quello post-unitario; al periodo della speculazione edilizia degli anni cinquanta risale il cosiddetto \"palazzo dei veterani\", un enorme edificio condominiale sorto all'interno del cortile del complesso, il cui abbattimento, stabilito sin dai tempi della giunta comunale Valenzi, tuttavia non \u00e8 stato mai eseguito."}
{"id": "1949150", "revid": "62748", "url": "https://it.wikipedia.org/wiki?curid=1949150", "title": "Carlo Bixio", "text": ""}
{"id": "1949152", "revid": "599013", "url": "https://it.wikipedia.org/wiki?curid=1949152", "title": "Ai Sugiyama", "text": "Biografia.\nParticolarmente ricca di successi \u00e8 stata la sua carriera nel doppio, dove \u00e8 riuscita ad aggiudicarsi ben 36 tornei del circuito WTA di cui 3 nel Grande Slam di doppio femminile e 1 di doppio misto. In singolare ha trionfato in 6 tornei singolari di cui due di categoria \"Tier II\": notevole inoltre la sua partecipazione alle Olimpiadi del 2004 in singolare, dove \u00e8 arrivata ai quarti di finale. Si \u00e8 ritirata alla fine del 2009, a 34 anni.\nSugiyama detiene il record di tornei del Grande Slam giocati consecutivamente: 62, tra il 1994 e il 2009. L'unica tennista capace di tanto \u00e8 stata Jelena Jankovi\u0107 (56)."}
{"id": "1949153", "revid": "767487", "url": "https://it.wikipedia.org/wiki?curid=1949153", "title": "Bernie Frost", "text": "Biografia.\nNel 1970 ebbe modo di fare la conoscenza di Francis Rossi, cantante e chitarrista degli Status Quo col quale cominci\u00f2 una prolifica attivit\u00e0 di scrittura, soprattutto in qualit\u00e0 di paroliere di molti nuovi brani, in maggior parte pubblicati dalla band inglese a partire dal 1978.\nIl primo pezzo che i due composero insieme nei primi anni settanta fu \u201c\"Naughty Girl\"\u201d, un boogie-rock allegro e spensierato che verr\u00e0 tuttavia pubblicato solo molti anni pi\u00f9 tardi (nel 1986) col nuovo titolo di \"Dreamin\"' andando al n. 15 nelle classifiche dei singoli del Regno Unito.\nIl primo album degli Status Quo in cui risult\u00f2 accreditato quale autore fu \"Piledriver\" (1972), primo best seller del longevo gruppo inglese, dove partecip\u00f2 insieme al bassista Alan Lancaster alla stesura del brano \"A Year\".\nFigur\u00f2 poi stabilmente in qualit\u00e0 di coautore in un discreto numero di brani di tutti gli album degli Status Quo pubblicati a partire dal 1978, e contribu\u00ec alla scrittura di alcuni dei singoli di maggior successo della band negli anni ottanta quali \"What You're Proposing\" (al n. 2 UK nel 1980), \" Rock'n'Roll\" (n. 8 in UK nel 1981) e \"Marguerita Time\" (n. 3 in UK nel 1983).\nQuando, nel 1984, gli Status Quo si sciolsero provvisoriamente, incise due singoli insieme a Francis Rossi: \"Modern Romance\" (pubblicato nel maggio del 1985 ed andato al n. 54 UK) e \"Jealousy\". La coppia Rossi/Frost incise anche un album intitolato \"Flying Debris\" che tuttavia (per ragioni mai chiarite) non fu mai pubblicato.\nFrost continu\u00f2 a collaborare con Rossi alla scrittura di nuovi pezzi per gli Status Quo fino al 1999, anno di pubblicazione dell'album \"Under the Influence\", ultimo lavoro della band inglese nel quale figurano brani firmati anche da lui.\nA partire dal 2001, Rossi prefer\u00ec tornare a elaborare gran parte delle sue composizioni insieme a Bob Young, poeta ed autore con cui nei primi anni settanta aveva gi\u00e0 dato inizio ad un prolifico sodalizio di scrittura.\nPerse la vita il 4 agosto 2019, a causa di un linfoma.\nDiscografia.\nSingoli.\nSingoli incisi dalla coppia Rossi/Frost"}
{"id": "1949158", "revid": "155634", "url": "https://it.wikipedia.org/wiki?curid=1949158", "title": "Serie A1 1991-1992 (pallacanestro femminile)", "text": "Il campionato di Serie A1 di pallacanestro femminile 1991-1992 \u00e8 stato il sessantunesimo organizzato in Italia.\nLe sedici squadre partecipano ad un girone all'italiana, con partite di andata e ritorno. Le squadre classificatesi tra il primo e l'ottavo posto vengono ammesse ai quarti di finale dei play-off per lo scudetto, che vengono disputati al meglio delle tre partite, come le semifinali; le finali sono disputate al meglio delle cinque gare. Le ultime tre retrocedono in Serie A2.\nLa Pool Comense vince il secondo titolo consecutivo, battendo ancora l'Athena Cesena nella finale."}
{"id": "1949165", "revid": "1649409", "url": "https://it.wikipedia.org/wiki?curid=1949165", "title": "Anthony Horowitz", "text": "Ha scritto diversi romanzi per bambini e giovani adulti, tra cui la serie della giovane spia Alex Rider. \u00c8 il creatore e lo scrittore della serie televisiva Foyle's War ed \u00e8 stato chiamato a dare una continuit\u00e0 letteraria ai personaggi di Sherlock Holmes e James Bond."}
{"id": "1949167", "revid": "123496519", "url": "https://it.wikipedia.org/wiki?curid=1949167", "title": "The Power of Love (Huey Lewis and the News)", "text": "The Power of Love \u00e8 un singolo del 1985 di Huey Lewis and the News scritto per la colonna sonora del film \"Ritorno al futuro\". Fu il primo singolo del gruppo ad arrivare alla prima posizione della \"Billboard Hot 100\", e in seguito ottenne un discreto successo in tutto il mondo. La canzone fu nominata agli Academy Award del 1986 nella categoria Oscar alla migliore canzone.\nUtilizzo del brano nei film.\nLa canzone viene utilizzata all'inizio del film \"Ritorno al futuro\" nella scena in cui Marty McFly (Michael J. Fox) va a scuola con lo skateboard e in altre scene successive del film. In una di queste fa una breve apparizione lo stesso Huey Lewis. Nel s\u00e9guito \"Ritorno al futuro - Parte II\", il personaggio di Marty del 2015 accenna il brano strimpellandolo con la chitarra. In \"Ritorno al futuro - Parte III\" il brano viene riprodotto brevemente nella scena finale all'interno dell'automobile di Needles.\nIl video.\nIl video prodotto per \"The Power of Love\", e incluso nei contenuti speciali del DVD di \"Ritorno al futuro - Parte II\", vede il gruppo Huey Lewis and The News suonare in un nightclub. Il gruppo viene interrotto dal Dr. Emmett \"Doc\" Brown che compare a bordo della DeLorean, apparentemente di ritorno da un viaggio nel tempo."}
{"id": "1949169", "revid": "266224", "url": "https://it.wikipedia.org/wiki?curid=1949169", "title": "Acqua azzurra, acqua chiara", "text": ""}
{"id": "1949173", "revid": "287204", "url": "https://it.wikipedia.org/wiki?curid=1949173", "title": "Grandezza residua", "text": "In termodinamica una grandezza residua \u00e8 definita come la differenza tra i valori di una grandezza termodinamica di un gas in condizioni reali (o attuali) e in condizioni di gas perfetto (mantenendo costanti la pressione, la temperatura, e la composizione).\nIn altre parole, le grandezze residue esprimono le deviazioni di un gas dall'idealit\u00e0 rappresentata da un gas perfetto.\nIndicando con formula_1 la grandezza del gas reale, formula_2 la grandezza del gas perfetto, e formula_3 la grandezza residua, sussiste la relazione:\nLe grandezze residue non dipendono dalla natura delle singole molecole, bens\u00ec dalle interazioni che intercorrono tra una molecola e l'altra.\nAlcune tra le grandezze residue pi\u00f9 utilizzate in ambito termodinamico sono il \"volume residuo\", l\"entropia residua\", l\"entalpia residua\" e l\"energia libera di Gibbs residua\", definite dalle seguenti relazioni:\nLe grandezze residue non vanno confuse con le grandezze in eccesso, che rappresentano lo scostamento dall'idealit\u00e0 di una miscela."}
{"id": "1949186", "revid": "155634", "url": "https://it.wikipedia.org/wiki?curid=1949186", "title": "Serie A1 1992-1993 (pallacanestro femminile)", "text": "Il campionato di Serie A1 di pallacanestro femminile 1992-1993 \u00e8 stato il sessantaduesimo organizzato in Italia.\nLe sedici squadre partecipano ad un girone all'italiana, con partite di andata e ritorno. Le squadre classificatesi tra il primo e l'ottavo posto vengono ammesse ai quarti di finale dei play-off per lo scudetto, che vengono disputati al meglio delle tre partite, come le semifinali; le finali sono disputate al meglio delle cinque gare. Le ultime tre retrocedono in Serie A2.\nLa Pool Comense vince il terzo titolo consecutivo, settimo in totale, battendo per il terzo anno consecutivo l'Athena Cesena nella finale."}
{"id": "1949190", "revid": "762947", "url": "https://it.wikipedia.org/wiki?curid=1949190", "title": "Bat (mitologia)", "text": "Bat \u00e8 una divinit\u00e0 egizia appartenente alla religione dell'antico Egitto, divinizzazione del cosmo e della Via Lattea. Quest'ultima infatti era considerata dagli antichi egizi come una pozza del latte di Bat, che era appunto una dea di sembianze bovine.\nOrigini.\nUno dei primi ritratti di Bat \u00e8 presente nella Paletta di Narmer, una stele in pietra datata circa al XXXI secolo a.C. che contiene alcune delle pi\u00f9 antiche forme di geroglifici ritrovate. Alcuni suppongono che rappresenti l'unificazione tra Alto e Basso Egitto durante la prima dinastia sotto il faraone Narmer, e Bat viene rappresentata al di sopra di ciascun lato della stele.\nDato che sia l'Alto che il Basso Egitto avevano delle divinit\u00e0 dalle sembianze bovine importanti che vennero unificate, resero Bat una divinit\u00e0 della creazione e di protezione, simbolo dell'unione tra i due stati.\nSebbene la maggioranza degli appellativi della dea includono chiari riferimenti alla sua natura bovina, come \"Colei che muggisce\", e la \"Grande Mucca Selvaggia\", \u00e8 chiamata anche \"Ba dalle due facce\", la cui provenienza \u00e8 ignota; si sono fatte diverse supposizioni sul fatto che simboleggino quello che \u00e8 un potere di Bat, il vedere sia il passato che il futuro, o che potrebbero simboleggiare le due rive del Nilo, o addirittura simboleggiare le due componenti dell'Egitto unito, l'Alto e il Basso Egitto. Anche nella sembianza umana, il suo volto \u00e8 doppio, dato che un muso bovino fa mostra di s\u00e9 nella corona.\nRappresentazioni artistiche.\nLa rappresentazione di Bat come una vacca divina \u00e8 facilmente assimilabile a quella di Hathor, la dea parallela del Basso Egitto. La fondamentale differenza tra le due dee \u00e8 che le corna di Bat sono curvate all'interno, mentre quelle di Hathor curvano leggermente verso l'esterno. La variazione \u00e8 riconducibile alle differenti tipi di vacche allevate negli anni. Queste razze cambiarono pi\u00f9 tardi nella storia dell'Egitto, quando il clima cambi\u00f2. Le differenze temporali dei due culti probabilmente si riflettono nelle rappresentazioni delle vacche delle due dee, per cui Hathor ha le sembianze delle vacche pi\u00f9 magre risalenti a tempi successivi.\nNelle immagini a due dimensioni, entrambe le dee sono spesso raffigurate col viso rivolto in avanti, e non di profilo come gli altri dei. Questo potrebbe stare ad incentivare il ruolo di queste dee come testimoni onnivedenti, dee del sole e protettrici. \nAnche divinit\u00e0 molto antiche, come Wadjet, venivano raffigurate di fronte.\nLa dea era invitata a conferire la carica al re, e a dargli l'autorit\u00e0 di sedere sul trono. Questo ruolo della dea vacca sarebbe esistito per ciascuno dei regni, piccoli o grandi che fossero, e il suo culto sarebbe perci\u00f2 variato pur minimamente da regione a regione. Dopo l'unificazione dei due regni, i culti di Bat e Hathor quasi si unirono a loro volta, e molti aspetti e tradizioni vennero scambiato, anche se si distaccarono nel tempo, dato che Hathor si distinse e ottenne un ruolo pi\u00f9 importante nel pantheon egiziano. Il fatto che una sola dea avesse del compito di conferire la carica del faraone era essenziale per lo stato unito, anche se le differenze tennero le due figure distinte per molto tempo.\nIl centro principale del culto di Hathor era nel VI Nomos dell'Alto Egitto confinante con il VII, dove Bat era la dea tutelare di eguali sembianze bovine: ci\u00f2 potrebbe indicare che in origine vi fosse solo un'unica divinit\u00e0, Bat, e che solo dalle prime dinastie avvenne l'evoluzione in due distinte dee ma dalle caratteristiche cos\u00ec simili che hanno spesso causato molta confusione.\nNell'immagine pi\u00f9 sopra, in cui \u00e8 ritratto Menkaure, il re della IV dinastia \u00e8 affiancato da entrambe le dee. Esse sono ritratte in modo molto simile in questa grande scultura, ma le loro corone le differenziano molto chiaramente. L'emblema di Bat \u00e8 a forma di sistro, e il suo volto zoomorfo \u00e8 presente al di sopra di esso (e porta a sua volta un \"sistrum\"). Inoltre, l'immagine sulla sua corona porta la piuma di Ma'at.\nCiononostante, alla fine, quando una religione dominante e pi\u00f9 centralizzata crebbe nelle terre unificate, e un'amministrazione centrale e forte si svilupp\u00f2 per questioni religiose, le caratteristiche condivise da Bat con Hathor port\u00f2 le due dee, durante il Medio Regno, ad essere identificate nella stessa dea, quando, dopo migliaia di anni, Bat venne descritta come un \"aspetto\" di Hathor, mai scomparendo del tutto.\nI testi delle Piramidi egiziane riportano:"}
{"id": "1949191", "revid": "729019", "url": "https://it.wikipedia.org/wiki?curid=1949191", "title": "Martin Lel", "text": "Specializzatosi nelle gare di corsa su lunghe distanze, ha vinto per tre volte la maratona di Londra (2005, 2007 e 2008) e due volte la maratona di New York (2003, 2007). Alle Olimpiadi di Pechino 2008 si \u00e8 classificato quinto.\nnel 2004 ha vinto il Giro podistico internazionale di Castelbuono."}
{"id": "1949192", "revid": "15756", "url": "https://it.wikipedia.org/wiki?curid=1949192", "title": "Statuto dei diritti del contribuente", "text": "Lo statuto dei diritti del contribuente o statuto del contribuente indica, nell'ordinamento giuridico italiano, una serie di disposizioni normative a tutela dei contribuenti nei confronti del fisco.\nLe disposizioni sono contenute nella legge 27 luglio 2000, n. 212 recante \"Disposizioni in materia di statuto dei diritti del contribuente\".\nPrincipi.\nAlcuni principi fondamentali contenuti nella legge sono:\nContenuto.\nLa legge 27 luglio 2000, n. 212 \u00e8 una legge ordinaria che ha l'obiettivo di porsi come guida ai fini dell'interpretazione della normativa tributaria: eventuali deroghe o modifiche possono avvenire solo in maniera espressa - quindi non tacita - e tramite leggi aventi carattere generale e mai speciale, al fine di garantire l'omogeneit\u00e0 e la coerenza della normativa in essa disposta.\nAll'art. 1, comma 1 viene disposto che \"le disposizioni della presente legge, in attuazione degli artt. 3, 23, 53 e 97 della Costituzione, costituiscono principi generali dell'ordinamento tributario e possono essere derogate o modificate solo espressamente e mai da leggi speciali\". \u00c8 inoltre contemplata la chiarezza e trasparenza delle disposizioni tributarie nell'art. 2.\nCos\u00ec come avviene nel diritto penale, lo statuto prevede la \"non retroattivit\u00e0 della norma\". Viene affermato un principio fondamentale che attiene la prescrizione dei termini. L'ultimo comma dell'art. 3 avverte che \"i termini di prescrizione e di decadenza per gli accertamenti di imposta non possono essere prorogati\". Non si possono disporre con decreto-legge l'istituzione di nuovi tributi n\u00e9 prevedere l'applicazione di tributi esistenti ad altre categorie di soggetti (art.4).\nL'amministrazione finanziaria deve informare il contribuente assumendo idonee iniziative volte a consentire la completa e agevole conoscenza delle disposizioni legislative e amministrative vigenti in materia tributaria (art. 5).\nLa conoscenza degli atti e della semplificazione normativa \u00e8 contemplata dal successivo art. 6, ai sensi del quale sono poste a carico dell'amministrazione finanziaria diversi obblighi quali la chiarezza degli atti redatti nei confronti del contribuente. A quest'ultimo non possono, in ogni caso, essere richiesti documenti ed informazioni gi\u00e0 in possesso dell'amministrazione finanziaria o di altre amministrazioni pubbliche indicate dal contribuente. Tali documenti ed informazioni sono acquisiti ai sensi dell'art. 18, commi 2 e 3, della legge 7 agosto 1990, n. 241, relativi ai casi di accertamento d'ufficio di fatti, stati e qualit\u00e0 del soggetto interessato dalla azione amministrativa.\nFondamentale risulta essere l'art. 7 che prevede la chiarezza e la motivazione degli atti di accertamento pena la nullit\u00e0 dell'atto stesso. \u00c8 confermato il principio che se un atto ne richiama un altro, quest'ultimo deve essere allegato all'atto che lo richiama; in alternativa, \u00e8 possibile riprodurre il contenuto essenziale dell'atto richiamato all'interno dell'atto che effettua il richiamo.\n\u00c8 disciplinata la tutela dell'integrit\u00e0 patrimoniale all'art. 9 e l'affidamento della buona fede all'art. 10. Il comma 1 recita che \"i rapporti tra contribuente e amministrazione finanziaria sono improntati al principio della collaborazione e della buona fede\".\nL\u2019art. 10-\"bis\" definisce la disciplina generale dell\u2019elusione fiscale (o abuso del diritto). Per questa s\u2019intende una o pi\u00f9 operazioni prive di sostanza economica che, pur nel rispetto formale delle norme fiscali, realizzano essenzialmente vantaggi fiscali indebiti. \u00c9 necessario il raggiungimento di un profitto indebito, che deve risultare prioritario rispetto a tutti gli altri scopi del contribuente e che consiste nell'assenza di corrispondenza dell'operazione compiuta rispetto agli obiettivi prefissati dalle leggi fiscali che la regolano; occorre inoltre che quest\u2019ultimo sia riuscito ad aggirare la norma di legge. Con l\u2019intervento della riforma del 2015 si esclude la sanzionabilit\u00e0 penale delle condotte elusive e si esplicita invece quella amministrativa: prima del 2015 si riteneva che fossero penalmente rilevanti soltanto i comportamenti elusivi e non quelli abusivi. Si trattava di una ricostruzione fondata su norme s\u00ec presenti nel nostro ordinamento, ma per fini diversi da quelli penali. Questa riforma mira quindi a superare l\u2019ambigua distinzione tra elusione e abuso del diritto tramite un\u2019esplicita equiparazione dei due concetti e con la conseguente abrogazione dell\u2019art. 37 bis D.P.R 600/1973. Nel quadro normativo post riforma del 2015,\u00a0i rapporti tra il campo di applicazione dell\u2019abuso del diritto e l\u2019intervento penale sono improntati alla \u201cmutua esclusione\u201d. Ci\u00f2 significa, quindi, che se la condotta ha una qualche rilevanza penale, allora non pu\u00f2 essere contestato l\u2019abuso del diritto, il quale potr\u00e0 essere punito solo con sanzioni amministrative.\nCon l'art. 11 viene introdotta una nuova disciplina dell'interpello. \u00c8 data la possibilit\u00e0 a ciascun contribuente di inoltrare per iscritto all'amministrazione finanziaria, che deve rispondere entro centoventi giorni, circostanziate e specifiche istanze di interpello concernenti l'applicazione delle disposizioni tributarie a casi concreti e personali, qualora vi siano obiettive condizioni di incertezza sulla corretta interpretazione delle disposizioni stesse. La presentazione dell'istanza non ha effetto sulle scadenze previste dalla disciplina tributaria. Qualora la risposta non pervenga al contribuente entro 120 giorni dall'inoltro della domanda - s'intende che l'amministrazione concorda con l'interpretazione o il comportamento prospettato dal richiedente.\nL'art. 12 disciplina minuziosamente i diritti e le garanzie del contribuente sottoposto a verifiche fiscali. Dal tempo massimo di permanenza degli operatori civili o militari dell'amministrazione finanziaria, dovuta a verifiche presso la sede del contribuente, che non pu\u00f2 superare i trenta giorni lavorativi, prorogabili per ulteriori trenta giorni nei casi di particolare complessit\u00e0 dell'indagine individuati e motivati dal dirigente dell'ufficio, ai tempi e modo di accesso, che devono avvenire durante l'orario ordinario di esercizio delle attivit\u00e0 e con modalit\u00e0 tali da arrecare la minore turbativa possibile allo svolgimento delle attivit\u00e0 stesse nonch\u00e9 alle relazioni commerciali o professionali del contribuente. \u00c8 concessa la possibilit\u00e0 che su richiesta del contribuente, l'esame dei documenti amministrativi e contabili possa essere effettuato nell'ufficio dei verificatori o presso il professionista che lo assiste o rappresenta.\nL'art. 13 istituisce la figura del \"Garante del contribuente\". che provvede su richiesta del contribuente ad accertare se effettivamente vi siano state violazioni perpetrate dai Funzionari civili o militari dell'amministrazione finanziaria. Sono enunciati tutti i poteri che tale figura ha per poter espletare il compito affidatogli.\nI restanti articoli (artt. 14-21) trattano delle garanzie ai contribuenti all'estero al codice di comportamento per il personale addetto alle verifiche tributarie.\nAnalisi.\nLa legge pone il contenzioso tributario in analogia al diritto penale per la forte procedimentalizzazione in termini di termini perentori ed efficacia immediatamente esecutiva degli atti. Oltre ad aspetti procedurali, sorgono analogie nel merito: non-retroattivit\u00e0, interpretazione rigida delle norme (in merito alle sanzioni), obbligo di pubblicazione, correttezza e buona fede.\nTuttavia manca l'affermazione del principio per il quale l'onere della prova \u00e8 di chi accusa: dell'amministrazione se iscrive a ruolo dei debiti di imposta; del cittadino, se chiede un rimborso. Manca inoltre un'interpretazione rigida delle norme tributarie nel merito dei debiti di imposta iscrivibili a ruolo, nel senso che in caso di dubbi interpretativi, non chiariti nei termini del contenzioso da successive disposizione normative, si applica l'interpretazione pi\u00f9 favorevole al contribuente, mentre al momento \u00e8 soltanto prevista l'assenza di sanzioni se la norma \u00e8 di dubbia interpretazione\nRisulta inoltre assente anche un principio di proporzionalit\u00e0 fra sanzione (la pena) e la gravit\u00e0 del \"reato\", solo parzialmente rimediata da una sentenza della Cassazione che vieta il pignoramento di beni immobili per somme iscritte a ruolo inferiori ai 10.000 euro.\nEssendo una norma di rango primario, lo statuto del contribuente resta derogabile da qualsiasi norma tributaria ordinaria successiva, in base al principio lex posterior derogat legi priori. Si ripropone quindi il problema di gerarchia delle fonti gi\u00e0 avanzato nella precedente normativa ed a fronte della quale la Corte di Cassazione ha pi\u00f9 volte ribadito la sua natura di fonte del diritto primaria per i principi sanciti, rispetto a norme tributarie ordinarie.\nL'Associazione Nazionale Commercialisti ha proposto di elevare lo Statuto dei diritti del contribuente a legge costituzionale."}
{"id": "1949195", "revid": "709565", "url": "https://it.wikipedia.org/wiki?curid=1949195", "title": "Episodi di Compagni di scuola", "text": "\"L'anno che verr\u00e0\".\nTrama.\nInizia un nuovo anno scolastico al liceo scientifico \"Giacomo Leopardi\". Felice Salina \u00e8 il vicepreside, un uomo burbero che per\u00f2 si scioglie alla vista della professoressa Marisa Ferrero, che insegn\u00f2 al liceo 8 anni prima e che ora \u00e8 tornata. Il fratello di Felice \u00e8 Giovanni, insegnante di scienze giovane e scanzonato (tanto che arriva in ritardo il primo giorno di scuola). Fra gli alunni ci sono Michele Reale, da sempre in conflitto con Felice, la sua ex Valeria e le sue amiche Arianna e Martina, il simpatico Pietro e il suo migliore amico Marco. Tra i prof. Virginia Giovardi, innamorata di Giovanni, Giorgio Baldanza, Margherita Andreoli, la preside Crespo; facciamo la conoscenza della bidella Milva, amica di Marisa e pettegola dell'istituto. Inoltre c'\u00e8 la figlia di Giovanni, la piccola Sara. Assistiamo anche alla festa d'inizio anno e intanto l'istituto elementare di Sara si unisce temporaneamente al liceo.\n\"La Quattordicesima\".\nTrama.\nAlla fine del primo episodio la macchina di Giovanni viene distrutta. In questo nuovo episodio Felice incolpa Michele Reale, che per\u00f2 \u00e8 innocente. Il ragazzo rivela a Valeria, la sua ex fidanzata, che \u00e8 stato il suo amico Er Pantera in sua presenza. Nel frattempo il pap\u00e0 di Arianna (ex professore del Leopardi) accetta in casa la sua primogenita Francesca e il suo bambino, dopo vecchi rancori."}
{"id": "1949197", "revid": "175558", "url": "https://it.wikipedia.org/wiki?curid=1949197", "title": "Sulfur reduttasi", "text": ""}
{"id": "1949198", "revid": "1318658", "url": "https://it.wikipedia.org/wiki?curid=1949198", "title": "Centro storico di Roma", "text": "Il centro storico di Roma \u00e8 stato riconosciuto, sin dal 1980, patrimonio dell'umanit\u00e0 dall'UNESCO. Esso comprende 14,308\u00a0km\u00b2 di superficie del territorio comunale, quasi la somma della superficie dei 22 rioni () che lo compongono racchiusi all'interno delle Mura aureliane (a sinistra del Tevere) e gianicolensi (a destra del fiume), con la sola esclusione di una parte dei rioni Borgo e Prati.\nNell'intera citt\u00e0 storica, che fa riferimento ad un territorio pi\u00f9 vasto rispetto al centro storico, si riconosce il valore di oltre 25.000 punti di interesse ambientale e archeologico censiti dalla \"Carta per la Qualit\u00e0\": in virt\u00f9 di ci\u00f2 Roma risulta la citt\u00e0 con pi\u00f9 monumenti al mondo. Il toponimo \"Centro Storico\" indica anche la zona urbanistica 1a del I Municipio e il municipio stesso.\nCitt\u00e0 storica entro le mura.\nI rioni.\nIl territorio \u00e8 diviso in 22 rioni, tutti all'interno delle Mura aureliane e gianicolensi, ad eccezione di Borgo e Prati:"}
{"id": "1949201", "revid": "207432", "url": "https://it.wikipedia.org/wiki?curid=1949201", "title": "Publiglobo", "text": ""}
{"id": "1949202", "revid": "320578", "url": "https://it.wikipedia.org/wiki?curid=1949202", "title": "Propriet\u00e0 residua", "text": ""}
{"id": "1949207", "revid": "76963", "url": "https://it.wikipedia.org/wiki?curid=1949207", "title": "Emily Perkins", "text": "Biografia.\nInizi\u00f2 a recitare sin da bambina in alcuni film per la televisione e nel ruolo di Beverly Marsh nella miniserie \"It\" del 1990 a fianco di Jonathan Brandis. Nel 1998 fece una breve apparizione nella serie televisiva canadese \"Da Vinci's Inquest\" nel ruolo di Carmen. Fu richiamata a recitare nella stessa serie nel 2001, stavolta nel ruolo pi\u00f9 importante di Sue Lewis e per 34 episodi. Nel frattempo nel 2000 aveva fatto il suo esordio sul grande schermo nel primo film della saga \"Licantropia\" (\"Ginger Snaps\" in inglese): \"Licantropia Evolution\", a cui segu\u00ec l'anno dopo una parte in due film per la televisione canadese dedicati al personaggio di Christy. Nel 2004 riprese il ruolo di Brigitte negli altri due film della serie: \"Licantropia Apocalypse\" e \"Licantropia\".\nIn seguito \u00e8 apparsa in piccoli ruoli in \"She's the Man\" e \"Juno\". Nel 2008 ha interpretato la parte di Becky Rosen nel telefilm \"Supernatural\"."}
{"id": "1949217", "revid": "111433", "url": "https://it.wikipedia.org/wiki?curid=1949217", "title": "Servio Danielino", "text": ""}
{"id": "1949221", "revid": "339392", "url": "https://it.wikipedia.org/wiki?curid=1949221", "title": "Yuri Trofimov", "text": ""}
{"id": "1949226", "revid": "107610295", "url": "https://it.wikipedia.org/wiki?curid=1949226", "title": "Historia di Terni", "text": "L'Historia di Terni, terminata nel 1646 e pubblicata per la prima volta nel 1648, \u00e8 un'opera sulla storia di Terni di scritta da Francesco Angeloni, storico e collezionista d'arte originario della citt\u00e0 umbra.\nL'opera \u00e8 dedicata dall'autore al cardinale Giulio Mazzarino, successore di Richelieu nella cura del Regno di Francia.\nStruttura dell'opera.\nL\"'Historia di Terni\" \u00e8 articolata in tre parti, ognuna strutturata con un differente metodo.\nNella prima parte l'autore parla del periodo romano, con uno stile simile a quello adottato nella \"Historia Augusta\" (opera dello stesso autore).\nLa seconda parte contiene trattazioni basate sugli scritti degli archivi, tuttavia con grandi vuoti dovuti alla perdita nei secoli precedenti di consistente materiale documentale; i Priori ternani, al fine di facilitare l'autore, incaricarono due funzionari, Luca Donati e Francesco Paradisi, di inventariare e ordinare i documenti disponibili.\nLa terza parte riguarda una descrizione della citt\u00e0 e del suo territorio all'inizio del XVII secolo, con allegata una carta, commissionata al capitano Domizio Gubernari proprio in vista della pubblicazione. Con la descrizione della citt\u00e0 nell'epoca a lui contemporanea, l'Angeloni intendeva mostrare il ruolo attivo della citt\u00e0 e non solo le vestigia del passato."}
{"id": "1949230", "revid": "1543377", "url": "https://it.wikipedia.org/wiki?curid=1949230", "title": "Partito Democratico (Thailandia)", "text": "Il Partito Democratico (in lingua thai: \u0e1e\u0e23\u0e23\u0e04\u0e1b\u0e23\u0e30\u0e0a\u0e32\u0e18\u0e34\u0e1b\u0e31\u0e15\u0e22\u0e4c, trascrizione RTGS: Phak Prachathipat, PP) \u00e8 uno dei pi\u00f9 antichi partiti politici thailandesi.\nStoria.\nPrimi anni.\nIl PP \u00e8 stato fondato nel 1945 da Khuang Aphaiwong su posizioni monarchico-conservatrici. Inizialmente il partito raccoglieva esponenti del \"Khabuankarn Seri Thai\" (Movimento di Liberazione Thailandese contro l'occupazione giapponese) e monarchici oppositori di Pridi Phanomyong, il progressista considerato il padre della democrazia thai. Khuang divenne primo ministro nel gennaio del 1946, ma nello stesso mese il PP perse le elezioni e, nel marzo successivo, a capo del governo fu posto Pridi, la cui coalizione si era aggiudicata la maggioranza nelle consultazioni. I conservatori nel 1946 accusarono Pridi di essere stato il mandante della morte del re Ananda Mahidol, costringendolo a dare le dimissioni. Nonostante le accuse, primo ministro divenne l'alleato di Pridi Thawan Thamrongnawasawat, che fu travolto dal colpo di Stato del 1947 organizzato dai militari nazionalisti. L'ispiratore del golpe, il feldmaresciallo Plaek Phibunsongkhram (noto con il diminutivo Phibun), affid\u00f2 nuovamente il governo a Khuang ma quando quest'ultimo si dimostr\u00f2 troppo intraprendente, Phibun lo costrinse a dimettersi e si fece nominare primo ministro l'8 aprile 1948.\nPosizione durante i regimi dittatoriali.\nL'egemonia di Phibun dur\u00f2 fino al 1957 quando, con un colpo di Stato organizzato dai militari monarchici appoggiati dagli Stati Uniti, Sarit Dhanarajata prese il potere, instaurando un nuovo regime dittatoriale. I colpi di Stato e l'influenza dei militari sui governi thai si sarebbero protratti fino ai giorni nostri. In questi anni il PP fu spesso la principale forza di opposizione ai militari al potere. Negli anni novanta, una volta ritornati ad elezioni libere, il PP di Chuan Leekpai ha guidato il governo dal 1992 al 1995 e nuovamente dal 1997 al 2001.\nStoria recente.\nLe elezioni del 2001 - nelle quali il PP ottenne il 26,6% dei voti e 128 deputati, passando all'opposizione - vennero vinte dal partito Thai Rak Thai (TRT, letteralmente \"I thai amano i thai\") guidato dal leader populista e imprenditore Thaksin Shinawatra. Il TRT crebbe ulteriormente il proprio elettorato negli anni successivi con le sue politiche populiste in favore delle masse meno abbienti, che erano state le pi\u00f9 colpite dalla crisi finanziaria asiatica di fine millennio. La gestione del potere fu mirata anche nell'intaccare gli interessi delle vecchie \u00e9lite di Bangkok legate ai militari e alla monarchia, consolidatesi negli anni settanta. L'opposizione fu messa ai margini del dibattito parlamentare, alleati di Thaksin furono inseriti in posti di comando nevralgici della polizia, dell'esercito, della commissione elettorale e della Corte costituzionale. Fin dall'inizio si cre\u00f2 quindi una frattura tra la nuova e la vecchia classe politica, che avrebbe generato un drammatico conflitto ultradecennale anche tra la popolazione.\nAlle politiche del 2005, il TRT ottenne il 60% dei consensi mentre il PP, con il 18,6% dei voti e 96 seggi, si conferm\u00f2 la principale forza di opposizione. Terzo arriv\u00f2 il partito Nazione Thai con l'11% dei consensi, che gli valse 27 seggi. Ma a fine anno uno scandalo coinvolse la famiglia Shinawatra e si scaten\u00f2 un'ondata di proteste anti-Thaksin monopolizzate dalle Camicie gialle della neonata Alleanza Popolare per la Democrazia, che ebbero l'appoggio del PP e dei militari. Il governo non riusc\u00ec a controllare le proteste ma poteva contare sulla forza del proprio elettorato e furono quindi indette nuove elezioni per l'aprile 2006 alle quali non si presentarono n\u00e9 il PP n\u00e9 gli altri partiti dell'opposizione. I risultati furono quindi dichiarati invalidi dalla Corte suprema. Thaksin rimase alla guida di un governo provvisorio fino al 19 settembre 2006, quando un colpo di Stato pose fine all'esperienza di governo del TRT e costrinse Thaksin all'esilio. Il generale Surayud Chulanont, guida del colpo di Stato, fu posto a capo di un governo ad interim che fece arrestare buona parte dei vertici di TRT. La giunta militare abrog\u00f2 la costituzione del 1997 e in quel periodo fu scelto con cura il gruppo che appront\u00f2 la nuova Costituzione.\nNel maggio del 2007 il TRT fu dissolto dalla Corte costituzionale con la sentenza che viet\u00f2 inoltre a 118 dei suoi esponenti pi\u00f9 in vista di partecipare alla vita politica per un periodo di 5 anni. In agosto fu approvata con un referendum popolare la nuova Costituzione caldeggiata dai militari. Nel dicembre successivo si tennero nuove elezioni e buona parte dei membri di TRT che non erano stati interdetti si presentarono nelle file del Partito del Potere Popolare (PPP), che appoggiava la politica e gli interessi di Thaksin e ottenne il 39,60% dei voti e 233 seggi, venendo superato di poco dal PP con il 39,63% dei consensi. Furono per\u00f2 eletti solo 165 deputati del PP, la differenza in numero di seggi fu dovuta al fatto che 400 seggi su 480 era attribuiti con il sistema maggioritario e solo i restanti 80 col proporzionale. Ci\u00f2 permise al leader del PPP Samak Sundaravej di formare un governo sostenuto da una coalizione di sei partiti. I democratici si ritrovarono, pertanto, nuovamente all'opposizione.\nA seguito di nuove veementi proteste delle Camicie gialle, la Corte costituzionale decret\u00f2 nel settembre 2008 la fine del governo di Samak, giudicato colpevole di conflitto di interessi, e in dicembre quello del suo successore e cognato di Thaksin Somchai Wongsawat, accompagnando la sua destituzione con lo scioglimento del PPP. Il nuovo governo fu affidato al leader del PP Abhisit Vejjajiva, che divenne primo ministro grazie al voto dello stesso Parlamento - senza che si fossero tenute elezioni - nel quale molti dei membri dei partiti che facevano parte della coalizione di governo avevano finito per confluire nel PD. All'inizio del 2009 si scatenarono una serie di manifestazioni delle Camicie rosse del Fronte Unito per la Democrazia contro la Dittatura (FUDD), il nuovo movimento che appoggiava la famiglia Shinawatra nato per fare cadere il governo del PP - ritenuto il frutto di un 'colpo di Stato costituzionale' - e ritornare alle urne. Le dimostrazioni si ripeterono durante l'anno e le pi\u00f9 grandi e agguerrite furono quelle della primavera 2010, che ebbero inizio a marzo e finirono in maggio dopo i brutali interventi dell'esercito, che portarono alla morte di 87 persone e all'arresto dei capi delle Camicie rosse. In quel periodo il PP ricevette critiche anche delle Camicie gialle, che pure prima l'avevano appoggiato.\nDopo una manovra finanziaria populista volta ad accattivarsi le simpatie popolari, il PP fu costretto a sciogliere le camere e a indire nuove elezioni. Le consultazioni ebbero luogo il 3 luglio del 2011, e videro il largo successo del Partito Pheu Thai, che ottenne 265 seggi alla Camera. Tale partito era guidato da Yingluck Shinawatra, sorella minore di Thaksin, che divenne primo ministro ponendosi a capo di un governo di coalizione. Il PP pass\u00f2 di nuovo all'opposizione e nell'agosto del 2011 fu rieletto segretario del partito Abhisit Vejjajiva.\nNel novembre del 2013, il Partito Democratico appoggi\u00f2 le dure proteste anti-governative che durarono diversi mesi e furono capeggiate da Suthep Thaugsuban, ex segretario del partito. I dimostranti chiedevano le dimissioni del primo ministro perch\u00e9 rappresentava gli interessi del deposto fratello. Con il progressivo aumento della protesta, il 7 maggio del 2014 Yingluck fu destituita dalla Corte costituzionale, riconosciuta colpevole di \"abuso del potere politico a fini personali\", per aver rimosso dall'incarico nel 2011 l'ex capo del Consiglio di sicurezza nazionale ed averlo sostituito con un proprio parente. Con tale sentenza sono stati destituiti anche tutti gli altri ministri in carica quando successe il fatto. La situazione creatasi ha riportato nelle piazze anche le camicie rosse pro-Thaksin del Fronte Unito per la Democrazia contro la Dittatura, pronte a lottare per ottenere a breve nuove elezioni.\nCon l'acutizzarsi della tensione, il 20 maggio 2014 l'esercito proclam\u00f2 una legge marziale con l'intento dichiarato di trovare una soluzione alla crisi. Il provvedimento fu l'anticamera del colpo di Stato che i militari thailandesi misero in atto il successivo 22 maggio. La costituzione fu soppressa, il governo \"ad interim\" fu sciolto, entr\u00f2 in vigore il coprifuoco sul territorio nazionale dalle 22 alle 5 e i dimostranti di entrambi gli schieramenti furono invitati a disperdersi. L'intervento militare avvenne dopo che, a partire dall'inizio delle proteste in novembre, 28 persone persero la vita e 700 furono ferite in scontri e attentati collegati alle proteste. Fu il 19\u00ba tentativo di colpo di Stato nel Paese dopo l'istituzione della monarchia costituzionale nel 1932."}
{"id": "1949232", "revid": "775372", "url": "https://it.wikipedia.org/wiki?curid=1949232", "title": "Oracolo (Matrix)", "text": ""}
{"id": "1949236", "revid": "285333", "url": "https://it.wikipedia.org/wiki?curid=1949236", "title": "Brian O'Brian", "text": "Brian O'Brian \u00e8 una serie televisiva comica italo-statunitense, prodotta da Disney Channel, che ha come protagonista Brian Stepanek, noto come Arwin nella serie Zack e Cody al Grand Hotel.\nLa serie \u00e8 stata interamente girata in Italia, negli studi di Disney Channel a Cologno Monzese (MI) e in esterno a Milano e dintorni.\nOltre all'ideatore e regista Danny Kaplan, e al protagonista Brian Stepanek, il resto degli attori che compaiono, sono tutti italiani.\nGli episodi hanno una durata di 3-4 minuti e la struttura \u00e8 quella delle comiche del cinema muto, dato che il protagonista Brian non dice una parola. Il personaggio di Brian, ingenuo e pasticcione, \u00e8 stato ispirato da attori come Buster Keaton, Charlie Chaplin, Harold Loyd, Jerry Lewis e Rowan Atkinson per la fisicit\u00e0 oltre che da personaggi dei cartoon come Pippo, Bugs Bunny, Gatto Silvestro."}
{"id": "1949241", "revid": "36426", "url": "https://it.wikipedia.org/wiki?curid=1949241", "title": "Passera d'Italia", "text": ""}
{"id": "1949242", "revid": "913245", "url": "https://it.wikipedia.org/wiki?curid=1949242", "title": "Tiffany Williams", "text": "Biografia.\nNel 2002 ai Mondiali juniores di Kingston ottiene la sua prima finale di rilievo, cogliendo un quarto posto in finale sui 400 metri ostacoli; partecipa anche ai 100 metri ostacoli ma viene eliminata nelle batterie.\nNel 2006 vince la sua prima medaglia importante, conquistando insieme alla staffetta 4\u00d7400 metri la medaglia d'argento ai Mondiali indoor di Mosca. Nello stesso anno alla IAAF World Athletics Final di Stoccarda arriva 2\u00aa sui 400 m ostacoli col tempo di 54\"22.\nL'anno successivo Tiffany migliora il proprio personale portandolo a 53\"22 e partecipa ai Mondiali di Osaka, dove arriva in finale sempre nei 400 m ostacoli, concludendo al 7\u00ba posto.\nAi Giochi olimpici di Pechino del 2008 raggiunge ancora una volta la finale assoluta dei 400 m ostacoli ma deve accontentarsi dell'8\u00ba posto con un tempo piuttosto alto di 57\"55. Decisamente meglio va invece la sua gara alla World Athletics Final di Stoccarda, dove con il tempo di 55\"16 conclude terza."}
{"id": "1949244", "revid": "287204", "url": "https://it.wikipedia.org/wiki?curid=1949244", "title": "Grandezza in eccesso", "text": "In termodinamica una grandezza in eccesso (in inglese \"excess property\") \u00e8 definita come la differenza tra i valori di una grandezza termodinamica di una miscela in condizioni reali (o attuali) e in condizioni ideali (mantenendo costanti la pressione, la temperatura, e la composizione).&lt;br&gt;\nIn altre parole, le grandezze in eccesso esprimono le deviazioni di una miscela dall'idealit\u00e0.\nIndicando con formula_1 la grandezza di un componente formula_2 nella miscela reale, formula_3 la grandezza nella miscela ideale, e formula_4 la grandezza in eccesso, sussiste la relazione:\nCos\u00ec espressa, il valore di una grandezza in eccesso non \u00e8 accessibile. Dobbiamo invece riferirci alla \"grandezza in eccesso parziale\" di un componente formula_2 della miscela:\nIn cui il soprassegno (formula_8 ) sta ad indicare che stiamo trattando grandezze parziali.\nLa definizione di grandezza in eccesso \u00e8 analoga a quella di grandezza residua, con la quale non va confusa.\nAlcune tra le grandezze in eccesso pi\u00f9 utilizzate in ambito termodinamico sono il \"volume in eccesso\", l\"entropia in eccesso\", l\"entalpia in eccesso\" e l\"energia libera di Gibbs in eccesso\", definite dalle seguenti relazioni:\nLa definizione di \"energia libera di Gibbs in eccesso\" \u00e8 utile nella determinazione dei coefficienti di attivit\u00e0."}
{"id": "1949245", "revid": "767487", "url": "https://it.wikipedia.org/wiki?curid=1949245", "title": "Indian Sunset", "text": "Indian Sunset \u00e8 un brano composto ed interpretato da Elton John; il testo \u00e8 di Bernie Taupin. Proviene dall'album del 1971 \"Madman Across the Water\".\nIl testo e la melodia.\n\"Indian Sunset\" \u00e8 la traccia pi\u00f9 impegnativa e di maggior spicco del disco, qualitativamente parlando. \u00c8 unanimemente considerata un capolavoro insieme all'album di provenienza, gli arrangiamenti e l'abilit\u00e0 di composizione e di esecuzione hanno da sempre colpito larga parte della critica; i sontuosi arrangiamenti orchestrali di Paul Buckmaster inoltre completano una melodia che mette in evidenza il pianoforte di Elton, preminente e fondamentale per tutta la durata del brano. Il testo di Taupin affronta il tema della lunga lotta tra gli Indiani d'America e gli statunitensi; in particolare, parla della completa distruzione degli Iroquois. Cane Giallo, membro di una delle loro trib\u00f9, tenta di ribellarsi alla cavalleria americana addentrandosi nell'entroterra e cercando rinforzi. Quando riceve la notizia della morte di Geronimo, ucciso dagli statunitensi (in realt\u00e0 il capo indiano mor\u00ec ottantenne di polmonite), perde ogni speranza e arriva a sperare che una pallottola gli dia finalmente pace. \nIl brano si pu\u00f2 suddividere in quattro parti: nella prima, il testo introduce al mondo indiano; Elton canta a cappella. Durante la seconda parte, Cane Giallo si lascia andare a diverse considerazioni sul suo passato e sulla sua posizione. Si fanno ben sentire il pianoforte, la batteria di Terry Cox e il basso di Herbie Flowers, che si confondono man mano in una sorta di epopea orchestrata. Si arriva alla terza parte: Cane Giallo si dirige nell'entroterra per cercare rinforzi; la melodia mette in evidenza esclusivamente il pianoforte di Elton. Quando il testo menziona la morte di Geronimo, questo strumento si confonde di nuovo con il basso, la batteria e l'orchestra, il tutto arrangiato da Buckmaster. La quarta parte \u00e8 similmente strutturata: il pianoforte di Elton apre da solo la narrazione. Quando il testo, menzionante lo sconforto di Cane Giallo e il suo desiderio di porre finalmente fine alla vita andando contro la cavalleria americana, volge al termine, ancora una volta gli strumenti musicali si confondono tra loro, formando un miscuglio omogeneo e orchestrato, per poi tacere improvvisamente. Nel brano viene messo in evidenza anche il coro Cantores in Ecclesia, diretto da Robert Kirby.\nUno spezzone di \"Indian Sunset\" \u00e8 stato campionato da Eminem, nel 2004, in una canzone di Tupac Shakur, intitolata \"Ghetto Gospel\"."}
{"id": "1949249", "revid": "729019", "url": "https://it.wikipedia.org/wiki?curid=1949249", "title": "Ferrovia Hoppegarten-Altlandsberg", "text": "La ferrovia Hoppegarten-Altlandsberg fu costruita per collegare la citt\u00e0 di Altlandsberg alla \"Ostbahn\" presso Hoppegarten.\nRealizzata e inizialmente gestita dalla societ\u00e0 \"Altlandsberger Kleinbahn AG\", fu aperta al traffico il 4 ottobre 1898.\nDopo la seconda guerra mondiale la linea fu integrata nella rete statale (Deutsche Reichsbahn); fu infine chiusa al traffico passeggeri il 29 maggio 1965, restando in funzione fino al 2003 come raccordo merci per la sottostazione elettrica di Neuenhagen."}
{"id": "1949250", "revid": "320578", "url": "https://it.wikipedia.org/wiki?curid=1949250", "title": "Propriet\u00e0 in eccesso", "text": ""}
{"id": "1949253", "revid": "149727", "url": "https://it.wikipedia.org/wiki?curid=1949253", "title": "Altlandsberger Kleinbahn", "text": ""}
{"id": "1949255", "revid": "149727", "url": "https://it.wikipedia.org/wiki?curid=1949255", "title": "Altlandsberger Kleinbahn AG", "text": ""}
{"id": "1949258", "revid": "125864803", "url": "https://it.wikipedia.org/wiki?curid=1949258", "title": "Ferdinando I delle Due Sicilie", "text": "Dopo questa data, con il Congresso di Vienna e con l'unificazione delle due monarchie nel Regno delle Due Sicilie, fu sovrano di tale regno dal 1816 al 1825 con il nome di Ferdinando I, Re del Regno delle Due Sicilie.\nFerdinando \u00e8 il primo sovrano della casata dei Borbone di Napoli nato nel Regno, ma terzo Borbone a regnare sulle Due Sicilie dopo il padre Carlo di Borbone (primo Borbone a regnare sulle Due Sicilie indipendenti), nato a Madrid nel 1716, e il nonno Filippo V di Spagna, nato nel castello di Versailles nel 1683. Il suo regno, durato oltre sessantacinque anni (dal 1759 al 1767 ebbe per\u00f2 un reggente), \u00e8 uno dei pi\u00f9 lunghi nella storia degli Stati preunitari italiani ed \u00e8 al nono posto tra i regni pi\u00f9 lunghi della storia.\nBiografia.\nInfanzia.\nFerdinando I di Borbone, discendente in linea diretta del Re Sole, nacque nel Palazzo Reale di Napoli il 12 gennaio 1751 da Carlo di Borbone, re di Napoli e di Sicilia, e da Maria Amalia di Sassonia. La sua nascita non fu considerata un grande evento, poich\u00e9 era il figlio maschio terzogenito della coppia reale. Prima di lui, oltre a cinque principessine (quattro delle quali morte in tenera et\u00e0), erano nati Filippo, erede al trono napoletano, e Carlo Antonio, rispettivamente nel 1747 e nel 1748. Per lui si prospettava pertanto un futuro da religioso: infatti la madre lo voleva cardinale e magari papa. La sua educazione fu affidata al principe di Sannicandro Domenico Cattaneo Della Volta.\nDestinato a non assumere incarichi nel governo del proprio paese, ebbe quindi modo di passare una giovinezza non condizionata dal rigore educativo che invece veniva applicato agli eredi al trono.\nDue importanti eventi cambiarono tuttavia il suo destino. Nel 1759 suo zio Ferdinando VI, re di Spagna, mor\u00ec senza lasciare eredi. Come conseguenza, suo padre Carlo assunse la pi\u00f9 prestigiosa corona di Spagna, portando con s\u00e9 Carlo Antonio quale successore. Dato che il primogenito Filippo era stato escluso dalla successione perch\u00e9 menomato psichico, la partenza per la Spagna del re e del suo erede diede a Ferdinando la possibilit\u00e0 di subentrare al padre sul trono di Napoli.\nReggenza (1759-1767).\nLa partenza del padre e del fratello maggiore per la Spagna portarono dunque Ferdinando I al trono di Napoli e a quello di Sicilia a soli otto anni. Data la minore et\u00e0 del sovrano, gli si affianc\u00f2 un Consiglio di Reggenza, controllato dal toscano Bernardo Tanucci e da Domenico Cattaneo, principe di San Nicandro, che decidevano in stretto rapporto con le direttive di Carlo da Madrid.\nRefrattario allo studio e agli impegni della vita di corte, il giovane re non s'interess\u00f2 quasi per niente della politica del regno, visto che la maggior parte dei compiti spettava a Tanucci e agli altri componenti del Consiglio. Gli anni della giovinezza furono spesi andando spesso a caccia in compagnia del suo \"meni\u00f1o\" Gennarino Rivelli e dei liparioti, un gruppo di fedelissime guardie del corpo: seguendo l'esempio del nonno, anche Ferdinando II delle Due Sicilie ebbe i liparioti come guardie del corpo.\nTra le iniziative di governo intraprese in questo periodo va ricordata l'istituzione del centro di selezione equina di Serre (1763), finalizzata a rinsaldare le tradizioni cavallerizze napoletane e che diede origine a una stirpe di robusti cavalli, valorizzati anche durante il periodo francese. Dal 1765 Ferdinando inizi\u00f2 a partecipare alle sedute del Consiglio.\nIl Consiglio di reggenza si trasform\u00f2 in Consiglio di stato, con funzioni consultive, al raggiungimento della maggiore et\u00e0 di Ferdinando il 12 gennaio 1767, con il compimento del sedicesimo anno d'et\u00e0.\nRegno.\nConformemente a quanto dettato dagli usi del tempo, il Consiglio si preoccup\u00f2 di assicurare al pi\u00f9 presto una discendenza al trono di Napoli. Nel quadro delle alleanze tra famiglie regnanti europee, si stim\u00f2 utile legare la famiglia reale a quella asburgica e inizi\u00f2 una fitta serie di contatti con l'imperatrice Maria Teresa d'Austria. Le trattative tra le due parti furono segnate da una serie di eventi sfortunati, in quanto sia la prima principessa prescelta, l'arciduchessa Maria Giovanna Gabriella d'Asburgo-Lorena, che la seconda, l'arciduchessa Maria Giuseppina d'Asburgo-Lorena, entrambe destinate alle nozze con Ferdinando, morirono di vaiolo.\nSolo nell'aprile 1768 fu stipulato il terzo e ultimo contratto nuziale, che port\u00f2 alle nozze per procura di Ferdinando con l'arciduchessa Maria Carolina d'Asburgo-Lorena. Consolidato il legame da un punto di vista formale, la sposa part\u00ec dall'Austria alla volta del Regno di Napoli, dove fu accolta il mese dopo da Ferdinando in localit\u00e0 Portella di Monte San Biagio, nei pressi di Terracina.\nNonostante le manchevolezze presenti nella sua formazione, Ferdinando si impegn\u00f2 per favorire la cultura, in continuit\u00e0 del lavoro di suo padre.\nTra le sue prime iniziative, nel 1778 trasfer\u00ec nel Palazzo Reale di Napoli la fabbrica di arazzi napoletani, apprezzati in tutto il mondo per la loro qualit\u00e0. Nel 1779 fond\u00f2 la manifattura di San Leucio, oggi sito patrimonio dell'umanit\u00e0 dell'UNESCO, che divenne presto un polo di eccellenza della produzione tessile.\nSul finire del Settecento fece erigere nella zona di Ponte Nuovo a San Lorenzo, il Teatro San Ferdinando.\nIl contratto matrimoniale stipulato con gli Asburgo prevedeva l'entrata della regina anche nel Consiglio di Stato quando avesse partorito il primo figlio maschio, cosa che avvenne alla nascita di Carlo Tito nel 1775. Carlo Tito per\u00f2 visse soli tre anni e mor\u00ec nel 1778 di vaiolo, lasciando il diritto di successione al secondogenito maschio.\nLa posizione di influenza di Maria Carolina era stata comunque ulteriormente rinforzata dalla nascita nel 1777 del secondo figlio maschio, Francesco, futuro re delle Due Sicilie.\nL'ingresso della regina nel Consiglio determin\u00f2 un progressivo cambiamento della politica napoletana, la quale divenne progressivamente filoaustriaca. In questo, Maria Carolina fu aiutata dal disinteresse mostrato dal marito per gli affari di Stato, che le lasci\u00f2 campo libero. Le prime conseguenze del nuovo corso furono il licenziamento del Tanucci (1777) e l'appoggio al ministro John Acton, che aveva prestato opera nel Granducato di Toscana, cui Maria Carolina si leg\u00f2 di un'intima amicizia. L'orientamento filoaustriaco di Ferdinando I fu inoltre favorito dalla conoscenza diretta dei cognati, l'imperatore d'Austria Giuseppe II e il granduca di Toscana Leopoldo II d'Asburgo-Lorena, avvenuta nel 1778.\nLa nomina di Acton nel 1779 al Ministero del Commercio e Marina fu un passaggio di grande rilievo, che diede inizio alla riorganizzazione delle forze armate del Regno. Sotto la sua direzione la Real Marina del Regno delle Due Sicilie conobbe un potente impulso, che aveva come scopo finale l'approntamento di una flotta militare che consentisse di condurre campagne espansionistiche.\nPer raggiungere questo scopo Acton riordin\u00f2 l'organizzazione della flotta, suddividendola nelle Squadre dei Vascelli e degli Sciabecchi. Contemporaneamente diede impulso all'accrescimento del numero di unit\u00e0 disponibili, da un lato acquistando vascelli e fregate, e dall'altro fondando il famoso Cantiere navale di Castellammare di Stabia, che fu subito il motore di un vasto programma di nuove costruzioni. Oltre all'accrescimento quantitativo della flotta, Acton si preoccup\u00f2 di migliorare la formazione degli ufficiali, ampliando il Collegio di Marina esistente e inviando alcuni giovani guardiamarina con altri ufficiali a prestare temporaneo servizio su navi delle maggiori Marine militari europee. Allo scopo di garantire alla flotta capacit\u00e0 tattiche d'intervento sul fronte di terra, istitu\u00ec il Reggimento Real Marina.\nGrazie al suo lavoro, nel 1788 la Marina napoletana arriv\u00f2 a contare trentanove navi, armate di 962 cannoni, cos\u00ec ripartite: quattro vascelli di fila, di cui tre da settantaquattro cannoni e uno da sessanta; otto fregate, di cui sei da quaranta cannoni e due da trentacinque; un'orca da trentasei cannoni; sei corvette, di cui quattro da venti cannoni e due da dodici; sei sciabecchi, di cui due da ventiquattro cannoni e quattro da venti; quattro brigantini da dodici cannoni; dieci galeotte da tre cannoni.\nNello stesso anno, l'organico dell'Armata di Mare contava 2128 fanti di marina, 470 cannonieri, 270 marinai di posto fisso, quattro capitani di vascello, dieci capitani di fregata e un gran numero di ufficiali di grado inferiore.\nAnche dal punto di vista dell'ordinamento delle forze di terra comp\u00ec passi importanti, con particolare riferimento alle politiche di formazione. Al termine di un lungo periodo di valutazione, che comprese tra l'altro lo studio dei sistemi di addestramento praticati nelle maggiori nazioni europee, nel 1787 fond\u00f2 la Reale Accademia Militare della Nunziatella, attualmente tra i pi\u00f9 antichi istituti di formazione militare del mondo, con il compito di formare quadri ufficiali eccellenti. Uno strumento che fornisce utili notizie su questo periodo \u00e8 il Notiziario di Corte Notiziario di Citt\u00e0 del Regno di Napoli, edito nel 1789.\nLe mire espansionistiche della Francia preoccuparono fortemente Ferdinando IV che, come prima misura, nel 1786 chiam\u00f2 a Napoli un geografo di chiara fama, il padovano Giovanni Antonio Rizzi Zannoni, al quale commissionare la redazione di mappe aggiornate del Regno di Napoli, sulle quali studiare i punti critici e le possibili armi di difesa della nazione. In quegli stessi anni Ferdinando IV complet\u00f2 il passaggio della \"collezione Farnese\", portando a Napoli le sculture romane del palazzo Farnese di Roma.\nNegli anni successivi alla Rivoluzione francese, per rendersi conto in prima persona del confine di Stato e della sua eventuale difesa, lo stesso sovrano coordin\u00f2 gli alti generali, tra cui John Acton che lo segu\u00ec, in un viaggio iniziato nel 1796, durante il quale inizi\u00f2 a stilare un taccuino, il diario segreto, continuato per tutta la vita, con annotazioni della cronaca, degli spostamenti, degli incontri e della quotidianit\u00e0.\nRivoluzione Francese.\nAllo scoppiare della Rivoluzione francese, nel 1789, non vi furono immediate ripercussioni a Napoli. Fu solo dopo la caduta della monarchia francese e la morte sulla ghigliottina dei reali di Francia, che la politica del re di Napoli e Sicilia Ferdinando IV e della sua consorte Maria Carolina d'Asburgo-Lorena (tra l'altro sorella della regina Maria Antonietta), cominci\u00f2 ad avere un chiaro carattere antifrancese e antigiacobino. Il Regno di Napoli ader\u00ec alla prima coalizione antifrancese e cominciarono le prime, seppur blande, repressioni sul fronte interno contro le personalit\u00e0 sospettate di \"simpatie\" giacobine.\nNel 1796 le truppe francesi, guidate da Napoleone Bonaparte, cominciarono a riportare significativi successi in Italia. Le armate napoletane, pur forti di circa trentamila uomini, il 5 giugno furono costrette all'armistizio di Brescia. Nei due anni successivi i Francesi continuarono a dilagare in Italia. L'una dopo l'altra vennero proclamate delle repubbliche \"sorelle\", filofrancesi e giacobine (la Repubblica Ligure e la Repubblica Cisalpina nel 1797; la Repubblica Romana nel 1798). Nel frattempo Napoleone aveva spostato la propria attenzione dall'Italia all'Africa e aveva intrapreso la campagna d'Egitto.\nNonostante la stipula del suddetto armistizio di Brescia (poi ratificato nel Trattato di Parigi), con Napoleone in Egitto e i Francesi a Roma, il Regno di Napoli entr\u00f2 nuovamente in guerra contro questi ultimi il 23 ottobre del 1798. Le forze napoletane, costituite da settantamila uomini reclutati in poche settimane e comandate dal generale austriaco Karl Mack von Leiberich, si lanciarono all'attacco della Repubblica Romana con l'intenzione dichiarata di ristabilire l'autorit\u00e0 papale. L'esercito napoletano fu appoggiato sul fronte di mare dalla flotta inglese comandata dall'ammiraglio Horatio Nelson, vincitore di Abukir. Dopo solo sei giorni Ferdinando IV entr\u00f2 a Roma con atteggiamenti da conquistatore, cosa che gli attir\u00f2 salaci critiche. Tuttavia, il successivo 14 dicembre una risoluta controffensiva francese costrinse i Napoletani a una rapida ritirata che ben presto si trasform\u00f2 in rotta.\nIl re torn\u00f2 temporaneamente a Napoli e, vista l'insostenibilit\u00e0 della situazione, decise di abbandonare la capitale alla volta della Sicilia.\nA tale scopo, Ferdinando fece trasferire, in Castelnuovo dal Tesoro del Banco della Piet\u00e0, 78 casse con 2.083.734,19 ducati, che costituivano la rimanenza degli oltre quattro milioni pervenuti dal lavoro fatto nella Zecca e depositati presso quell'istituto di credito. Il denaro, ritirato con l'emissione di bancali senza copertura, il 21 dicembre fu trasferito in Sicilia.\nFerdinando I a Palermo e Repubblica Napoletana.\nIl 21 dicembre 1798 Ferdinando si imbarc\u00f2 sul \"Vanguard\" di Nelson, in compagnia della famiglia e di John Acton, diretto alla volta di Palermo. Prima di partire, confer\u00ec al conte Francesco Pignatelli i poteri di rappresentanza, in virt\u00f9 dei quali quest'ultimo impart\u00ec l'ordine di distruggere la flotta, che venne data alle fiamme.\nIl 25 dicembre, durante la traversata da Napoli a Palermo sulla nave da guerra britannica, mor\u00ec il figlio Alberto di soli sei anni. Quando la famiglia reale arriv\u00f2 a Palermo fu accolta dal popolo siciliano. \nIl 12 gennaio 1799 Pignatelli concluse un armistizio che prevedeva la resa di Napoli alle truppe francesi, a seguito del quale, tuttavia, i \"lazzari\", devoti al re, si sollevarono, schierandosi a difesa della citt\u00e0.\nNonostante la strenua resistenza dei \"lazzari\", il 20 gennaio i filofrancesi napoletani, passati nel frattempo all'azione, riuscirono con uno stratagemma a raggiungere Castel Sant'Elmo, dal quale cominciarono a bombardare alle spalle i difensori, mietendo in tutto circa 3.000 vittime tra la popolazione civile. Una volta dispersa la resistenza, i Francesi entrarono a Napoli e, con l'aiuto di alcuni nobili e borghesi, fondarono la Repubblica Napoletana (23 gennaio 1799). I primi mesi passati da re Ferdinando nell'isola furono caratterizzati dalla caccia e dal pensiero di riconquista del regno napoletano.\nIl 7 maggio le truppe francesi furono richiamate nel Nord Italia, lasciando sguarnita la capitale. Approfittando dell'occasione, il cardinale Fabrizio Ruffo mise insieme un corpo di spedizione, il cosiddetto Esercito della Santa Fede, composto da venticinquemila uomini e supportato dall'artiglieria inglese. Dopo una rapida risalita della Calabria, i sanfedisti si ricongiunsero ai \"lazzari\", capeggiati dal guerrigliero Fra Diavolo, nella riconquista di Napoli, determinando il crollo della Repubblica Partenopea gi\u00e0 nel giugno 1799.\nFerdinando per\u00f2 rimase in Sicilia quasi tre anni, dal dicembre 1798 al giugno 1802, tornando a Napoli dopo la pace di Amiens.\nPrima restaurazione borbonica.\nTornato dunque sul trono dopo pochi mesi, da Palermo re Ferdinando dichiar\u00f2 subito decaduta l'onorevole capitolazione offerta da Ruffo agli ultimi repubblicani (peraltro non accettata neppure da Nelson) e nomin\u00f2 una giunta per dare inizio ai processi. Nei mesi seguenti, su circa ottomila prigionieri, centoventiquattro furono mandati a morte (tra cui Mario Pagano, Ignazio Ciaia, Domenico Cirillo, Eleonora Pimentel Fonseca, Nicola Palomba), sei furono graziati, duecentoventidue vennero condannati all'ergastolo, trecentoventidue a pene minori, duecentottantotto alla deportazione e sessantasette all'esilio, mentre tutti gli altri furono liberati.\nDopo aver completato la riconquista del regno, Ferdinando si preoccup\u00f2 di ricollocare sul trono papale il deposto pontefice. Organizzata una forte spedizione militare, entr\u00f2 nei territori vaticani. Il 27 settembre 1799 l'esercito napoletano riconquist\u00f2 Roma, che era gi\u00e0 stata abbandonata dai francesi il 19 settembre, mettendo fine all'esperienza rivoluzionaria nello Stato Pontificio.\nIl principe Francesco, con la famiglia reale, ritorn\u00f2 a Napoli il 31 gennaio 1801, accolti da festeggiamenti, archi, carri allegorici e luminarie. \nNel gennaio 1801, intanto, le truppe napoletane che tentavano di raggiungere la Repubblica cisalpina furono sconfitte a Siena da Gioacchino Murat. Allo scontro segu\u00ec l'armistizio di Foligno, il 18 febbraio 1801, e in seguito la pace di Firenze che prevedeva, tra l'altro, l'amnistia per i repubblicani filofrancesi.\nCon la pace di Amiens, stipulata dalle potenze europee nel marzo 1802, Napoli e la Sicilia furono provvisoriamente liberate dalle truppe francesi, inglesi e russe.\nTerza Coalizione.\nAllo scoppio delle ostilit\u00e0 tra Austria e Francia nel 1805, Ferdinando firm\u00f2 un trattato di neutralit\u00e0 con quest'ultima. Alcuni giorni dopo, tuttavia, si alle\u00f2 con l'Austria nella Terza Coalizione e permise a un corpo di spedizione anglo-russo di entrare nel Regno per difenderlo dalle truppe francesi che, al comando di Laurent de Gouvion-Saint Cyr, manovravano vicino alla frontiera.\nIn seguito alla disfatta subita il 2 dicembre nella battaglia di Austerlitz, i Russi lasciarono l'Italia, mentre gli Inglesi si ritirarono in Sicilia.\nAi primi di febbraio del 1806 le truppe francesi, riorganizzate e poste sotto il comando di Andrea Massena, invasero il Regno di Napoli, ma gi\u00e0 il 23 gennaio 1806 Ferdinando si era imbarcato sull\"'Archimede\" alla volta di Palermo.\nI principi reali Francesco, cui era stata affidata la reggenza, e Leopoldo raggiunsero l'esercito in Calabria.\nIl 14 febbraio 1806 i francesi entrarono di nuovo a Napoli. Napoleone dichiar\u00f2 decaduta la dinastia borbonica e proclam\u00f2 suo fratello Giuseppe Bonaparte \"Re di Napoli\". Egli regn\u00f2 dal 1806 al 1808, quando Napoleone lo proclam\u00f2 Re di Spagna.\nLa fortezza di Gaeta, comandata dal principe Luigi d'Assia-Philippsthal, cugino della regina Maria Carolina, fu messa sotto assedio il 26 febbraio dalle forze comandate da Andrea Massena. Il fortilizio fu a lungo l'ultimo lembo di territorio continentale rimasto in sole mani borboniche. La concentrazione di truppe francesi su questo assedio non fu inizialmente possibile, in quanto scoppi\u00f2 una rivolta in Calabria, fomentata dai Borbone e dagli inglesi. Nello stesso periodo questi ultimi riportarono una vittoria nella battaglia di Maida contro circa cinquemilacinquecento soldati del generale Reyner. Fu solo il 18 luglio che anche quest'ultimo presidio fu costretto ad arrendersi.\nIl 3 marzo l'esercito borbonico agli ordini del generalissimo Roger de Damas, un emigrato francese, fu sconfitto nella battaglia di Campotenese dalle truppe comandate da Jean Reynier.\nIl 27 marzo anche la fortezza di Civitella del Tronto, comandata dall'irlandese Matteo Wade, fu messa sotto assedio da parte di duemila soldati agli ordini di Fr\u00e9geville, i quali saccheggiarono i dintorni. Nonostante la prolungata resistenza, facilitata anche dai rifornimenti portati dai briganti di Sciabolone, Civitella si arrese il 21 maggio. Pochi giorni prima, il 12 maggio, gli inglesi e i siciliani avevano occupato le isole di Capri e Ponza.\nLa rivolte di Basilicata e Calabria furono represse nel sangue dai francesi (basti pensare al massacro di Lauria) e non si ripet\u00e9 quanto accaduto nel 1799 alla Repubblica Partenopea. Giuseppe Bonaparte fu mandato a regnare in Spagna dal fratello Napoleone e il trono napoletano and\u00f2 nelle mani del Maresciallo dell'Impero di Francia Gioacchino Murat. A Napoli il nuovo re, ormai noto come \"Gioacchino Napoleone\", fu ben accolto dalla popolazione, che ne apprezzava la bella presenza, il carattere sanguigno, il coraggio fisico, il gusto dello spettacolo e alcuni tentativi di porre riparo alla miseria.\nDurante il suo breve regno, Murat fond\u00f2, con decreto del 18 novembre 1808, il Corpo degli ingegneri di Ponti e Strade (all'origine della facolt\u00e0 di Ingegneria a Napoli, la prima in Italia), ma condann\u00f2 alla chiusura, con decreto del 29 novembre 1811, la gloriosa Scuola medica salernitana, primo esempio al mondo di Universit\u00e0. Avvi\u00f2 inoltre opere pubbliche di rilievo non solo a Napoli (il ponte della Sanit\u00e0, via Posillipo, nuovi scavi a Ercolano, il Campo di Marte ecc.), ma anche nel resto del Regno (l'illuminazione pubblica a Reggio di Calabria, il progetto del Borgo Nuovo di Bari, il riattamento del porto di Brindisi, l'istituzione dell'ospedale San Carlo di Potenza ecc.).\nNel 1807 re Ferdinando tent\u00f2 di riconquistare il regno, inviando in Calabria un esercito comandato dal principe tedesco Assia-Philippsthal, ma questi fu sconfitto dall'esercito francese comandato dal generale Reynier nella battaglia di Mileto del 28 maggio.\nFerdinando torna in Sicilia (1806-1815).\nArrivato a Palermo nel gennaio 1806, si insedi\u00f2 a Palazzo Reale e mantenne il controllo della Sicilia, anche grazie all'appoggio dell'Inghilterra.\nPresto nacquero dei contrasti tra la corte borbonica e Lord William Bentinck, ministro plenipotenziario e comandante delle truppe britanniche.\nLord William Bentinck, l'ambasciatore inviato in Sicilia nel luglio 1811. Il 16 gennaio 1812, attraverso lord Bentinck, Ferdinando III, con il pretesto di una finta e improvvisa malattia, fu obbligato a rinunciare ai suoi poteri, nominando reggente il figlio Francesco e a trasferirsi in campagna, a Ficuzza Fu concessa una nuova \"Costituzione Siciliana\", ispirata al modello inglese. A Palermo, il 19 luglio 1812, il Parlamento siciliano, riunito in seduta straordinaria, promulg\u00f2 la nuova Costituzione, decret\u00f2 l'abolizione della feudalit\u00e0 in Sicilia e approv\u00f2 una radicale riforma degli apparati statali.\nLa nuova carta costituzionale, invisa da Ferdinando, che per\u00f2 non vi si pot\u00e9 opporre a causa delle pressioni britanniche, ma anche per via delle insistenze di suo figlio, il principe vicario, fin\u00ec con il diventare un eccellente strumento di propaganda per i Borbone, mentre fu deplorata da molti dei nobili che l'avevano votata, quando s'accorsero che essa non riconsegnava loro l'antico potere.\nIl 5 luglio 1814, Ferdinando III, dopo aver annunciato la fine della sua lunga degenza, riprese possesso delle sue funzioni, mantenendo in vigore, almeno formalmente, la costituzione e dichiarandosi intenzionato a restituire armonia nel regno siciliano. Dietro pressioni britanniche, Maria Carolina, accusata di complotto verso l'Inghilterra, era stata allontanata dalla Sicilia e costretta a ritirarsi a Vienna, dove mor\u00ec l'8 settembre 1814. Il 27 novembre 1814, ormai sessantatreenne, Ferdinando spos\u00f2 a Palermo, con matrimonio morganatico, la pi\u00f9 giovane Lucia Migliaccio, vedova di Benedetto III Grifeo principe di Partanna e gi\u00e0 madre di sette figli.\nRestaurazione.\nIl 23 aprile 1814, Lord Montgomery, il vice di Bentinck, si sporse dal parapetto di babordo della nave \"Abukir\" annunciando la caduta di Napoleone al re Ferdinando, che intanto era accorso al molo.\nMa ancora l'era murattiana non era volta al termine. Pass\u00f2 ancora un anno, quando l'esercito del re Gioacchino il 3 maggio 1815 fu duramente sconfitto nella battaglia di Tolentino e il popolo napoletano inizi\u00f2 a inneggiare al ritorno del \"Re Nasone\".\nIl recepimento delle norme stabilite al Congresso di Vienna e in particolare il Trattato di Casalanza, firmato presso Capua il 20 maggio 1815, consentirono a Ferdinando di riprendere possesso, il 7 giugno 1815, del Regno di Napoli. Ai Borbone, per\u00f2, non furono restituiti Malta, che rest\u00f2 protettorato britannico, e i Presidi, che furono assegnati al Granducato di Toscana.\nDopo la seconda caduta di Napoleone, Murat, che aveva cercato di raggiungerlo a Parigi, fugg\u00ec dapprima nel sud della Francia e poi in Corsica, da dove tent\u00f2 di tornare a Napoli con un pugno di fedelissimi per sollevarne la popolazione. Dirottato da una tempesta in Calabria, fu arrestato, condannato a morte da un tribunale militare nominato dal generale Vito Nunziante, governatore delle Calabrie, secondo una legge da lui stesso voluta, e fucilato a Pizzo Calabro il 13 ottobre 1815. Murat, prima di morire, disse di quel tribunale voluto da Ferdinando I: \u00abIo avrei creduto il re Ferdinando pi\u00f9 grande e pi\u00f9 umano. Io avrei agito pi\u00f9 generosamente verso di lui se fosse sbarcato nei miei stati, e che la sorte dell'armi lo avesse fatto cadere in mio potere!\u00bb\nRegno delle Due Sicilie.\nIl re, seguendo i dettami del congresso di Vienna, con il primo ministro Luigi de' Medici nominato nel giugno 1816, mise in atto l'annessione del regno di Sicilia.\nNel dicembre 1816, con la \"Legge fondamentale del Regno delle Due Sicilie\", Ferdinando, fino ad allora III di Sicilia e IV di Napoli, istitu\u00ec una nuova entit\u00e0 statuale, il Regno delle Due Sicilie e, come Ferdinando I, assunse il titolo di \"Re del Regno delle Due Sicilie\".\nUltimi anni e morte.\nGli ultimi anni di regno di Ferdinando I di Borbone furono caratterizzati da fermenti carbonari e antiborbonici.\nIl 15 giugno 1820 in Sicilia scoppi\u00f2 una rivolta popolare e il 2 luglio del 1820 scoppiarono moti anche a Napoli da parte di ufficiali delle forze armate. Il sovrano si vide costretto a firmare una Costituzione e nominare suo vicario il figlio Francesco, mentre a Palermo si installava un governo provvisorio, represso in novembre dal governo costituzionale di Napoli. Solo nel marzo 1821 Napoli venne occupata dalle truppe austriache, che ristabilirono la monarchia assolutista borbonica e Ferdinando ritir\u00f2 la costituzione.\nFerdinando mor\u00ec il 4 gennaio 1825, all'et\u00e0 di 73 anni e dopo 57 anni di regno, e fu sepolto nella basilica di Santa Chiara, sepolcreto ufficiale dei Borbone delle Due Sicilie.\nDiscendenza.\nFerdinando di Borbone e Maria Carolina d'Asburgo-Lorena ebbero:"}
{"id": "1949263", "revid": "1884228", "url": "https://it.wikipedia.org/wiki?curid=1949263", "title": "Successione apostolica", "text": "La successione apostolica \u00e8 la dottrina teologica cristiana secondo la quale gli Apostoli trasmettono la loro autorit\u00e0 ai successori, i Vescovi, imponendo le mani sul capo, nel contesto del sacramento dell'Ordine sacro. L'accettazione di questa dottrina \u00e8 alla base della struttura episcopale delle maggiori Chiese orientali e occidentali.\nAttraverso la successione apostolica, che unisce i vescovi di ogni tempo e di ogni luogo con la primitiva comunit\u00e0 cristiana di Gerusalemme e con il suo fondatore Ges\u00f9, si trasmette il \"depositum fidei\".\nConcezione nel cattolicesimo romano e nell'ortodossia orientale.\nNella teologia delle Chiese cattolica, ortodossa e armena, la successione apostolica \u00e8 la \"discendenza\" dei vescovi dagli Apostoli attraverso la genealogia episcopale. La successione apostolica consiste in uno degli attributi della Chiesa cristiana: l'\"Apostolicit\u00e0\", stabilita al Concilio di Costantinopoli I (381) e proclamata nel Simbolo niceno-costantinopolitano, detto \"il Credo\".\nSecondo il Catechismo della Chiesa cattolica, la Chiesa \u00e8 Apostolica perch\u00e9:\nIn modo pi\u00f9 sintetico, il Successore degli Apostoli \u00e8: Maestro di Verit\u00e0, Ministro della Grazia e Pastore del Popolo di Dio. La prima successione apostolica \u00e8 menzionata nella Bibbia: narra di come gli Undici confermano il discepolo Mattia a sostituire Giuda Iscariota, il traditore, che si era impiccato.\nSan Giovanni Crisostomo sottoline\u00f2 come fu lo Spirito Santo a scegliere e mostrare ai Dodici il nuovo nome del designato.\nSan Paolo ammon\u00ec i fedeli di Corinto che il successo dell'opera apostolica trova la sua causa prima nello Spirito Santo (), che per il tramite dei Suoi servitori incide nel contesto terreno degli altri fedeli e dei convertiti. , chiarisce che la successione apostolica si trasmette per \"imposizione delle mani\", segno storico distintivo e di riconoscimento dei riti di consacrazione episcopale, pur nella diversit\u00e0 della formule d'elezione che potevano essere pronunciate.\nAl riguardo la Commissione teologica internazionale, nel documento \"L'apostolicit\u00e0 della Chiesa e la successione apostolica\", cos\u00ec afferma:\u00abNulla, nella Chiesa, sfugge alla mediazione apostolica: n\u00e9 i pastori n\u00e9 il gregge, n\u00e9 gli enunziati di fede n\u00e9 le norme di vita cristiana. [\u2026] Nessun predicatore del Vangelo ha il diritto di escogitare un piano di annunzio evangelico secondo le proprie ipotesi. Egli annunzia la fede della Chiesa apostolica e non la propria personalit\u00e0 o le proprie esperienze religiose. Ci\u00f2 comporta che ai due elementi menzionati della regola di fede \u2014 forme e contenuto \u2014 viene ad aggiungersene un terzo: la regola di fede esige un testimone \"inviato\", che non s'autorizzi da s\u00e9 stesso e che nessuna comunit\u00e0 particolare \u00e8 capace di autorizzare, e ci\u00f2 in forza della trascendenza della Parola. L'autorizzazione non pu\u00f2 venirgli se non sacramentalmente attraverso quelli che sono gi\u00e0 inviati.\u00bbAtti 15:2 evidenzia che Paolo e Barnaba, essendo in disaccordo con alcuni, per risolvere la questione si sono recati dagli Apostoli e dagli anziani. \"Atti\" 15:24 testimonia di annunziatori che, senza aver ricevuto alcun incarico, con i loro discorsi hanno sconvolto gli animi. &lt;br&gt;\nLa mancanza della successione apostolica ha un'importante conseguenza sul sacramento dell'eucaristia, come spiega Joseph Ratzinger:\u00ab[...] il rinnovato rifiuto di Roma a concedere \"l'intercomunione\", cio\u00e8 la possibilit\u00e0 per un cattolico di partecipare all'eucaristia di una Chiesa riformata [...] non \u00e8 questione di intolleranza o di ritardo ecumenico: per il Credo cattolico, se non c'\u00e8 successione apostolica non c'\u00e8 sacerdozio autentico, dunque non pu\u00f2 esserci nessuna eucaristia sacramentale in senso vero e proprio. Noi crediamo che cos\u00ec sia stato voluto dal Fondatore stesso del cristianesimo\u00bb.\nConcezione protestante.\nNella teologia protestante non esiste successione apostolica legata all'Ordine sacro, per cui il concetto di apostolicit\u00e0 \u00e8 conservato nel protestantesimo solo nel senso di un collegamento ideale con l'insegnamento degli apostoli, attraverso la fattiva fedelt\u00e0 all'insegnamento del Nuovo Testamento. La \"successione apostolica\", cos\u00ec, non verrebbe garantita automaticamente, ma dipenderebbe dalla maggiore o minore fedelt\u00e0 di una chiesa all'insegnamento apostolico."}
{"id": "1949268", "revid": "1861950", "url": "https://it.wikipedia.org/wiki?curid=1949268", "title": "Ukraine International Airlines", "text": "Ukraine International Airlines PJSC (in ucraino: \"\u041c\u0456\u0436\u043d\u0430\u0440\u043e\u0434\u043d\u0456 \u0410\u0432\u0456\u0430\u043b\u0456\u043d\u0456\u0457 \u0423\u043a\u0440\u0430\u0457\u043d\u0438\") \u00e8 una compagnia aerea ucraina privata con la sede e l'hub principale all'aeroporto di Kiev-Boryspil'.\nStoria.\nI primi anni.\nFondata il 1\u00ba ottobre 1992, la compagnia aerea inizi\u00f2 a operare il 25 novembre 1992 con un volo Kiev-Londra. \u00c8 diventata una delle prime \"joint venture con capitale straniero\" in Ucraina e la prima compagnia aerea dell'ex Unione Sovietica ad utilizzare nuovi Boeing 737-400 di fabbricazione statunitense. Gli azionisti fondatori erano l'Associazione ucraina dell'aviazione civile e la Guinness Peat Aviation (GPA), una societ\u00e0 irlandese di leasing di aeromobili.\nLa compagnia inizi\u00f2 le operazioni cargo con un Boeing 737-200 il 13 novembre 1994 verso Londra e Amsterdam.\nNel 1996, Austrian Airlines e Swissair divennero azionisti, investendo 9 milioni di dollari in nuove azioni.\nNel 2000, la Banca europea per la ricostruzione e lo sviluppo divent\u00f2 azionista investendo 5,4 milioni di dollari. Nel 2006, UIA ha adottato un nuovo sistema di classificazione per le operazioni di trasporto merci che le ha consentito di trasportare una gamma pi\u00f9 ampia di merci, dagli animali vivi al cibo fresco e agli oggetti di valore. Inoltre, \u00e8 stato introdotto un servizio espresso per soddisfare le esigenze dei clienti che desiderano usufruire di servizi di consegna rapida delle merci.\nSviluppi recenti.\nNella prima met\u00e0 del 2013, il traffico della compagnia aerea \u00e8 aumentato del 60% a 2.200.000 passeggeri. Secondo il presidente dell'azienda Yuri Miroshnikov, UIA prevedeva di raggiungere gli stessi risultati annuali del 2013 (ovvero raggiungere un traffico annuo di 4.400.000). Il 25 aprile 2014, UIA ha avviato voli non-stop da Kiev all'aeroporto Internazionale John F. Kennedy di New York City. Sempre nel 2013, a causa della scomparsa della concorrente Aerosvit, UIA ha lanciato nuovi voli dall'Ucraina per Baku in Azerbaigian, Yerevan in Armenia, Larnaca a Cipro, Monaco in Germania, Varsavia in Polonia, Vilnius in Lituania, Praga nella Repubblica Ceca, Atene in Grecia, Batumi in Georgia, Mosca (Aeroporto Sheremetyevo), Ekaterinburg, San Pietroburgo, Kaliningrad, Nizhnevartovsk, Novosibirsk, Rostov sul Don e Sochi in Russia, Bishkek in Kirghizistan e nel 2014, New York negli Stati Uniti.\nNell'ottobre 2015, il governo russo ha vietato ad UIA di volare verso destinazioni russe in risposta al divieto imposto dal governo ucraino alle compagnie aeree russe di volare in Ucraina.\nIl 14 giugno 2016, gli uffici della UIA sono stati perquisiti a causa di un'indagine dell'Ufficio nazionale anticorruzione dell'Ucraina relativa a diritti passeggeri non pagati al Fondo statale per l'aviazione.\nNel marzo 2018, Ukraine International ha annunciato un piano di ammodernamento della flotta. Mentre il primo dei tre Boeing 777-200ER di seconda mano era gi\u00e0 stato consegnato, la compagnia aerea prevedeva che diversi nuovi Boeing 737 ed Embraer 195 nel corso dell'anno avrebbero sostituito gli ultimi Boeing 737 Classic, cosa poi avvenuta.\nIdentit\u00e0 aziendale.\nNel febbraio 2011, il governo ucraino ha venduto la sua partecipazione del 61,6% in UIA a tre azionisti di minoranza per 287 milioni di UAH (36,2 milioni di dollari). A luglio 2013, la compagnia aerea era di propriet\u00e0 di Capital Investment Project LLC con sede in Ucraina (74%) e Ontobet Promotions Limited con sede a Cipro (26%). Capital Investment Process, a sua volta, \u00e8 di propriet\u00e0 di Ontobet. I proprietari sono rappresentati da Aron Mayberg, un partner commerciale di Igor Kolomoyskyi e l'ex amministratore delegato della fallita AeroSvit Airlines, da cui parzialmente le licenze e gli aerei sono stati trasferiti a Ukraine International Airlines.\nAl 22 giugno 2016, la struttura della propriet\u00e0 era registrata come segue: 74,1627% Capital Investment Project, Ucraina e 15,9108% Ontobet Promotions Ltd, Cipro.\nA causa delle difficolt\u00e0 finanziarie del 2017, Ukraine International Airlines (UIA) ha rallentato i suoi piani di espansione per stabilizzare la sua performance finanziaria e uscire dal rosso.\nYuri Miroshnikov si \u00e8 dimesso dalla carica di presidente di Ukraine International Airlines (UIA) il 12 settembre 2019 dopo 15 anni di gestione della compagnia di bandiera ucraina e di lavoro per UIA dal 1993. Evgeny Dykhne ha assunto il ruolo di leadership dal 18 settembre 2019.\nControversie.\nLa monopolizzazione del mercato ucraino.\nLa compagnia aerea Ukraine International Airlines PJSC \u00e8 stata creata sulla base della statale UIA, privatizzata nel 2011, ed \u00e8 controllata da Evgenij Peskunov, ex-top manager della compagnia ucraina Aerosvit, dichiarata in bancarotta alla fine del 2012, con migliaia passeggeri rimasti a terra senza nessuna compensazione. L'ex-top manager della Aerosvit ha assunto il controllo della UIA all'inizio a gennaio 2013, grazie alla quota di maggioranza di Igor Kolomojskij, che controlla di fatto due off-shore cipriote che detengono le azioni della UIA, come anche della PrivatBank, con filiali in Europa e anche in Italia, che controlla a sua volta la compagnia petrolifera Ukrnafta e la societ\u00e0 di calcio Futbol'nyj Klub Dnipro. Grazie alla bancarotta dell'Aerosvit e al controllo totale di due compagnie aeree da parte di Kolomskij, la UIA \u00e8 riuscita non solo prendere in leasing parte della flotta dell'Aerosvit dopo la bancarotta, ma anche tutte le destinazioni redditizie gestite dalla stessa Aerosvit fino al 2012. Inoltre, il 1\u00ba marzo 2013 l'UIA ha dichiarato che rifiuta di trasportare e rimborsare i passeggeri dell'Aerosvit come da precedenti accordi con il Governo di Kiev, ingannando cos\u00ec decine di migliaia di clienti. Nel marzo 2013 l'UIA \u00e8 stata accusata da mass media ucraini di monopolizzazione del mercato dopo la bancarotta dell'Aerosvit. Precedentemente la off-shore cipriota Mansvell Enterprises, sotto controllo di Kolomskij, ha acquistato altre compagnie aeree: la danese Cimber Sterling e le svedesi City Airline e Skyways Express AB, tutte poi dichiarate fallite nel corso di una decina di mesi.\nDestinazioni.\nAl 2021, UIA collega l'Ucraina con oltre 80 destinazioni in Europa, Asia e Medio Oriente, nonch\u00e9 con New York e Toronto dalla sua base all'aeroporto di Boryspil e opera anche voli nazionali. UIA opera oltre 1000 voli a settimana. Sebbene non sia ufficialmente una compagnia aerea a basso costo, molti dei suoi voli internazionali sono popolari tra i viaggiatori a causa delle sue tariffe basse, che utilizzano l'aeroporto Internazionale di Boryspil come hub.\nA causa delle continue perdite, la compagnia aerea ha sospeso i voli per Amman, Riga, Pechino e Minsk nel novembre 2019. Dal 2020 sono stati sospesi anche i voli per Bangkok e Cracovia.\nAccordi di code share.\nAl 2021, Ukraine International Airlines ha accordi di code share con:\nFlotta.\nFlotta attuale.\nA dicembre 2021 la flotta di UIA \u00e8 costituita dai seguenti aeromobili:\nFlotta storica.\nUIA operava in precedenza con:"}
{"id": "1949273", "revid": "767487", "url": "https://it.wikipedia.org/wiki?curid=1949273", "title": "Hudson Canyon", "text": "L'Hudson \u00e8 un canyon sottomarino che inizia dal poco profondo sbocco del porto di New York (alla foce del fiume Hudson) e si estende verso il largo per oltre 400 miglia nautiche (circa 450 miglia o 750\u00a0km) attraverso la piattaforma continentale, per sfociare nella fossa oceanica a una profondit\u00e0 tra i 3 e i 4\u00a0km sotto il livello del mare. Il canyon comincia come un canale naturale di diversi chilometri di larghezza, come una depressione di 20\u201340\u00a0m nel Hudson Channel dirigendosi a sud del faro di Ambrose, snodandosi attraverso una gola di circa 1\u00a0km di profondit\u00e0 nella rottura della piattaforma, e scendendo rapidamente lungo il pendio continentale. Nella parte superiore e nelle prossimit\u00e0 fondale della zona pi\u00f9 profonda del canyon sono stati registrati flussi di circa 30\u00a0cm/s (1\u00a0km/h) varianti a seconda della marea. Il limo, la sabbia e il fango trasportati dal fiume Hudson, scorrono nel canyon per uscire a grandi profondit\u00e0.\nIl canyon reale \u00e8 collocato circa 160\u00a0km a est della foce dell'omonimo fiume, al largo della costa del New Jersey. Le sue pareti sono alte \u00be di miglio, rendendolo comparabile al Grand Canyon, i cui dirupi sono profondi pi\u00f9 di un miglio e lunghi 430\u00a0km. L'Hudson \u00e8 il pi\u00f9 grande canyon che si conosca della costa est degli USA, oltre che uno dei pi\u00f9 grandi al mondo. Il canyon si trova vicino all'isobata dei 100 metri ed \u00e8 profondo 2.200\u00a0m misurandolo dalla base del pendio continentale. A pi\u00f9 di 80\u00a0km di distanza da dove inizia la pendenza media del fondale \u00e8 di 1,5\u00b0. In questo punto il canyon \u00e8 largo 12\u00a0km (dal bordo est a quello ovest) e profondo 1,1\u00a0km dal bordo al fondale scavato nella piattaforma continentale. Il fondale del canyon \u00e8 largo meno di 0,5\u00a0km alla sommit\u00e0 del pendio per arrivare a 0,9\u00a0km in fondo. (USGS, 2006) \nIl canyon si \u00e8 formato durante l'ultima era glaciale, pi\u00f9 di 10.000 anni fa, quando il livello del mare era circa 120 metri pi\u00f9 basso e la foce del Hudson era vicino al margine della piattaforma continentale, circa 160\u00a0km a est di dove si trova ora. I sedimenti portati dal fiume hanno aiutato a scavare il canyon, insieme alle valanghe sottomarine di fango e sabbia. Mappe recenti hanno rivelato una straordinaria rete di affluenti di drenaggio subacqueo sorprendentemente simile ai fiumi terrestri. Le correnti dovute alla marea spazzano in entrambe le direzioni il canale; durante le grandi tempeste, l'acqua fredda del oceano viene spinta lungo il canyon per spargersi sulla piattaforma. In questo modo il canyon \u00e8 continuamente scavato dai sedimenti che viaggiano al suo interno. (Butman, et al., 2006).\nSi suppone che nel canyon ci siano residui dell'inquinamento e degli scarichi di quando le fognature di New York City e i suoi rifiuti venivano scaricati direttamente nel fiume. Se ci\u00f2 fosse vero, gran parte del fondale della fossa oceanica potrebbe essere coperto dai fanghi creati dagli scarti industriali. Sono stati fatti piani scientifici per usare le nuove mappe del canyon per monitorare l'inquinamento dovuto a sei discariche abbandonate fuori da porto di New York.\nSi crede che i canyon sottomarini contengano vasti giacimenti di idrato di metano (un promettente combustibile pulito, sorgente naturale di energia creduto risiedere a temperature vicino a quelle di congelamento e sotto altissima pressione dovuta all'acqua e da uno strato di sedimenti che lo ricopre) sebbene non esista ancora una tecnologia per estrarlo. Questi depositi di metano sono sparpagliati sotto il fondale dell'oceano per molti milioni di km\u00b2 in questa e in altre aree del mondo. Alcuni scienziati stanno studiando il fatto che le sacche di metano al disotto del fondale subacqueo possono causare frane sottomarine che possono produrre tsunami. Le frane nel Hudson Canyon inoltre potrebbero danneggiare i cavi per le telecomunicazioni che permettono a molte nazioni la comunicazione oltreoceano.\nRiferimenti.\nButman, Bradford, Tammie J. Middleton, James M. Robb, Peter A. Rona, Brian E. Tucholke, and David C. Twichell. (2006) \u201cSea Floor Topography and Backscatter Intensity of the Hudson Canyon Region Offshore of New York and New Jersey.\u201d Woods Hole Science Center, U.S. Geological Survey; Institute of Coastal and Marine Sciences; Department of Geology and Geophysics, Woods Hole Oceanographic Institution, and ETI Professionals, Inc.[2]"}
{"id": "1949274", "revid": "92723", "url": "https://it.wikipedia.org/wiki?curid=1949274", "title": "Jacques Heurgon", "text": "Biografia.\nDopo aver studiato al \"Lyc\u00e9e Condorcet\" di Parigi, fu allievo dell'\u00c9cole Normale Sup\u00e9rieure, a Parigi, e dell'\u00c9cole Fran\u00e7aise di Roma. \nDal 1931 al 1944, fu aggregato alla facolt\u00e0 di lettere dell'Universit\u00e0 di Algeri, dove tenne la cattedra di lingua e letteratura Latina, una delle prime istituite nel Nordafrica.\nDopo le vicende belliche della Seconda guerra mondiale, dopo aver insegnato all'Universit\u00e0 di Lilla, nel 1953 assunse la cattedra di Latino alla Sorbona, dove rimase per l'intera carriera accademica, fino al 1971, quando ne divenne emerito. In quest'ultima sede, form\u00f2 un'intera generazione di archeologi e storici dell'antichit\u00e0. \nArcheologo, filologo, eminente etruscologo, latinista e storico dell'antichit\u00e0, fu in contatto con molti studiosi italiani, fra cui Santo Mazzarino e Massimo Pallottino, che conobbe quando era addetto culturale presso l'Ambasciata francese a Roma. Autore di numerosi e importanti studi storici e ricerche, divenne particolarmente noto per due testi, divenuti best seller internazionali, \"Il Mediterraneo occidentale dalla preistoria a Roma arcaica\", del 1969, e \"Vita quotidiana degli Etruschi\", del 1961, quest'ultimo pi\u00f9 volte riedito.\nFu proprio la sua permanenza all'\u00c9cole Fran\u00e7aise, verso la fine degli anni '20, ad orientare, dopo primi interessi in letteratura latina (su Virgilio soprattutto), i suoi studi e le sue ricerche all'antichit\u00e0 italica preromana e romana, con particolare attenzione all'area del Mediterraneo.\nMembro dell'Institute for Advanced Study (1962-63) di Princeton, dell'Accademia delle Scienze di Torino, dell'Istituto Nazionale di Studi Etruschi ed Italici di Firenze, dell'Accademia nazionale dei Lincei, della Pontificia accademia romana di archeologia e di tante altre societ\u00e0 ed istituzioni scientifiche e culturali, fu anche ufficiale dell'Ordine delle Arti e delle Lettere, nonch\u00e9 insignito dell'ordine della Legion d'Onore, la pi\u00f9 alta onorificenza attribuita dalla Repubblica francese.\nSi spense a Parigi il 27 ottobre 1995.\nAnne Heurgon-Desjardins, fondatrice, nel 1952, del \"Centre Culturel International de Cerisy\", rinomato centro internazionale di promozione culturale, fu sua moglie. Il loro figlio, Marc Heurgon (1927-2001), \u00e8 stato anch'egli uno storico, oltrech\u00e9 uomo politico."}
{"id": "1949276", "revid": "1776051", "url": "https://it.wikipedia.org/wiki?curid=1949276", "title": "Giuseppe Valmarana", "text": "Fu senatore del Regno d'Italia nella XVI legislatura."}
{"id": "1949277", "revid": "834", "url": "https://it.wikipedia.org/wiki?curid=1949277", "title": "HI-Standard", "text": ""}
{"id": "1949278", "revid": "547034", "url": "https://it.wikipedia.org/wiki?curid=1949278", "title": "Tutela costitutiva", "text": "La tutela costitutiva, prevista in via generale dall'art. 2908 c.c., \u00e8 quella tutela offerta dal giudice con provvedimenti giurisdizionali capaci di incidere direttamente nei rapporti tra privati, creando appunto effetti costitutivi.\nFondamenti.\nPer le delicate conseguenze che comporta, si discute in dottrina l'eventuale carattere eccezionale di tale tutela, in quanto esclusi i casi di diritto od obbligo previsti dalla legge, soltanto dall'autonomia delle parti pu\u00f2 aversi un effetto simile. \nDi altra opinione altra dottrina che vede nell'intervento del giudice soltanto una funzione di accertamento volta a modificare lo status dei fatti proprio seguendo la volont\u00e0 originaria delle parti.\nEntrambi gli orientamenti tralasciano per\u00f2 che in certe situazioni non serve un diritto soggettivo e, inoltre, gli effetti modificativi possono essere realizzati soltanto dalla sentenza del giudice e non da terzi: \u00e8 il caso dello scioglimento del matrimonio, per esempio. Partendo da questo presupposto alcuni Autori ritengono che non si debba partire dai diritti potestativi per cercare di identificare questo tipo di tutela, bens\u00ec dagli interessi materiali tutelati che non avrebbero altrimenti rimedio. In altri termini il problema non risiede nella realt\u00e0 materiale, ma sul piano degli effetti giuridici, sui quali appunto si interviene.\nFunzione.\nSe gi\u00e0 inquadrare nel nostro ordinamento tale forma di tutela \u00e8 cosa dibattuta ed incerta, non meno agevole \u00e8 capire quale sia la reale funzione della tutela costitutiva, soprattutto se si abbandona l'antica impostazione che la vedeva relegata a mera attuazione di diritti potestativi. \nDa questa svolta di pensiero \u00e8 sorta l'opinione diffusa che la tutela costitutiva possa avere una funzione di controllo sui diritti ed i singoli comportamenti dei privati. Tuttavia questa impostazione logica mostra evidenti crepe: se si adatta bene nei casi in cui il privato modifichi a priori la situazione soggettiva e spetti poi al giudice convalidarla, diventa pi\u00f9 problematica per quegli atti propri del giudice previsti dall'ordinamento (es. risoluzione di un contratto per inadempimento). C'\u00e8 da aggiungere che anche quando svolge una funzione di controllo, il giudice non attua una vera e propria tutela costitutiva ma fa uso di quei poteri di annullamento previsti in genere all'organo giudiziario.\nSi pensa ultimamente che questa tutela assolva a varie finalit\u00e0 previste espressamente dall'ordinamento che non possono essere esemplificate in un concetto unitario.\nApplicazione.\nLa principale applicazione, anche se non l'unica, di questo tipo di tutela riguarda l'invalidit\u00e0 dei contratti. Sulle scie dell'antica tradizione pandettistica si suole affermare che in caso di annullamento o risoluzione si avr\u00e0 una sentenza costitutiva, mentre nel caso di nullit\u00e0, simulazione e rescissione essa potr\u00e0 essere solo dichiarativa. Per pi\u00f9 recenti opinioni gli unici casi che possono essere accostati sono quelli di invalidit\u00e0 (nullit\u00e0 e annullabilit\u00e0), mentre la risoluzione ha funzione essenzialmente diversa.\nI principali casi in cui interviene la tutela costitutiva sono i seguenti:"}
{"id": "1949280", "revid": "1776051", "url": "https://it.wikipedia.org/wiki?curid=1949280", "title": "Diogene Valotti", "text": " Esponente di primo piano della destra bresciana, fu prosindaco della citt\u00e0 durante la seconda guerra d'indipendenza, poi sindaco tra il 1861 e il 1862. Consigliere provinciale dal 1860 al 1902, ne fu presidente tra il 1867 e il 1880; fu anche eletto dal consiglio alla carica di presidente della Deputazione nel 1889. Fu senatore del Regno d'Italia dal 1889 fino alla morte.\nBiografia.\nFiglio di Antonio Vallotti e Teresa Baluccanti, fu conte di Monzone e Marchese di Castellarano e San Casciano. Sposato a Barbara Fenaroli, sorella del senatore Girolamo Federico Fenaroli Avogadro, ebbe cinque figli: Antonio, Teresa, Maria Beatrice, Teodora e Maria Livia. Teresa spos\u00f2 Lelio Fenaroli, mentre Maria Livia fu coniugata al conte Teodoro Lechi.\nNel 1858 fu nominato assessore nella giunta del Podest\u00e0 Angelo Averoldi. Durante la seconda guerra d'indipendenza, nel giugno 1859, fu uno dei firmatari dell'appello che invit\u00f2 i Cacciatori delle Alpi ad entrare in citt\u00e0. Dopo l'arrivo delle truppe franco-piemontesi a Brescia oper\u00f2 come prosindaco: lo stesso Vittorio Emanuele II, appena giunto in citt\u00e0, scese presso il palazzo di famiglia a concedergli l'incarico. Amministr\u00f2 la citt\u00e0 durante la fase di transizione in attesa della formalizzazione del passaggio del bresciano al Regno di Sardegna che sarebbe avvenuto con il trattato di Zurigo. Divenne presto leader del Circolo Politico, che riuniva i membri della Destra locale filocavouriana, il quale era contrapposto al Circolo Nazionale, vicino alla Sinistra e guidato da Giuseppe Zanardelli e da Francesco Cuzzetti. Eletto al consiglio comunale nel gennaio 1860, fu nominato sindaco l'11 settembre 1860, ma rinunci\u00f2 alla carica; subentr\u00f2 al sindaco facente funzione Nicola Zoppola solo nel marzo 1861.\nNel 1860 entr\u00f2 anche nel consiglio provinciale rimanendovi con continuit\u00e0 fino al 1902 in rappresentanza dei mandamenti della citt\u00e0 capoluogo. Assunse la carica di presidente dell'assemblea nel 1867, alla morte del conte Giovanni Martinengo di Villagana e la mantenne fino al 1880, ad eccezione di una breve parentesi tra il 1873 e il 1874 in cui il ruolo fu assegnato allo zanardelliano Ballini.\nSi dimise dalla carica di sindaco dopo le elezioni amministrative parziali del 20 luglio 1862. Alle politiche del 1867 il suo nome fu proposto da alcuni elettori del collegio di Verolanuova e vinse al turno di ballottaggio contro Gaetano Semenza, nonostante avesse pubblicamente dichiarato che, per impegni familiari, non avrebbe potuto partecipare alle sessioni della X Legislatura. In coerenza con quanto affermato durante la campagna elettorale, si dimise dall'incarico pochi giorni dopo, non sedendo mai alla Camera.\nL'avvento dei governi di sinistra, dopo la rivoluzione parlamentare del 1876, proiett\u00f2 gli zanardelliani anche al centro della politica locale. Valotti, assieme al sindaco di Brescia del tempo Giovan Battista Formentini, fece un accordo con la sinistra zanardelliana per mantenere alcuni posti occupati dalla destra nelle giunte comunali, nelle deputazioni provinciali e nei rispettivi consigli. Nel 1889 il consiglio provinciale pot\u00e9 eleggere per la prima volta il presidente della Deputazione, carica fino a quel momento ricoperta dai Prefetti di nomina regia: nella seduta del 2 dicembre il consiglio bresciano elesse a questa carica proprio Valotti, con 37 voti su 43 votanti. Fu confermato nell'incarico l'anno seguente e nell'agosto 1891; in quest'ultima occasione si dimise dopo poche settimane, in quanto pienamente assorbito dall'attivit\u00e0 di senatore che aveva ottenuto, anche in questo caso, nel 1889.\nFu anche presidente dell'Istituto musicale \"Carlo Antonio Venturi\" di Brescia, tra il 1864 e il 1867, e presidente degli Ospedali civici di Brescia, nel febbraio 1890. Fu socio dell'Ateneo di Brescia a partire dall'8 agosto 1868; dell'istituto culturale fu anche tesoriere e membro del consiglio d'amministrazione.\nMor\u00ec a Brescia il 29 maggio 1910."}
{"id": "1949287", "revid": "547034", "url": "https://it.wikipedia.org/wiki?curid=1949287", "title": "Guido Visconti di Modrone (senatore)", "text": "In giovent\u00f9, nel 1859 fu combattente volontario per l'unit\u00e0 d'Italia nel Reggimento Piemonte Reale., poi di nuovo nel 1866 nelle Guide di Garibaldi. Successivamente si impegn\u00f2 nel campo industriale, nel settore cotoniero.\nSenatore del Regno d'Italia nella XVI legislatura e sindaco di Macherio dal 1878 al 1882, \u00e8 ricordato in particolare per essere stato il fondatore primo presidente della Societ\u00e0 Anonima per l'Esercizio del Teatro alla Scala di Milano che consent\u00ec la transizione dell'istituzione dall'epoca dei palchettisti a quella di libera fondazione.\nBiografia.\nGiovinezza.\nMembro della nobile famiglia dei Visconti di Modrone, Guido nacque a Milano il 19 luglio 1838, figlio di Uberto, I duca Visconti di Modrone (1802-1850) e di sua moglie, Giovanna Groppallo. Sin dalla giovane et\u00e0 venne attratto dalla causa per l'indipendenza italiana e con lo scoppio della seconda guerra d'indipendenza, decise di arruolarsi come volontario nelle fila dell'esercito sabaudo.\nMatrimonio.\nIl duca Guido Visconti di Modrone spos\u00f2 il 7 maggio 1870 a Bologna la nobildonna Ida Renzi da cui ebbe quattro figli maschi.\nCarriera militare.\nNel 1859, terminata la Seconda Guerra d'Indipendenza nel Reggimento Piemonte Reale, venne inviato alla scuola militare di Cavalleria di Pinerolo per la promozione a Ufficiale, ma poi decise di abbandonare la prospettiva di una carriera nell'esercito. Nel 1866 ad ogni modo riprese le armi per combattere la terza guerra d'indipendenza italiana arruolandosi nelle Guide di Garibaldi. Il politico e scrittore Leopoldo Pull\u00e8, suo compagno d'arme, cos\u00ec lo descrisse nella sua opera \"Patria, esercito, re\":\nUna curiosit\u00e0: la tradizione familiare voleva che il servizio in armi fosse prestato in Cavalleria. Il nipote, omonimo, Guido Visconti di Modrone, II duca di Grazzano Visconti (Milano, 9 dicembre 1901 \u2013 El Alamein, 14 ottobre 1942), prester\u00e0 servizio di complemento in Savoia Cavalleria (reggimento gemello del Piemonte Reale) e successivamente, richiamato alle armi nella Seconda Guerra Mondiale, passer\u00e0 alla specialit\u00e0 Paracadutisti e si guadagner\u00e0 la Medaglia D'Argento al Valor Militare quale Comandante dell'11\u00aa compagnia del IV battaglione Paracadutisti.\nDuca Visconti di Modrone.\nDopo la morte del fratello primogenito Raimondo nel 1882, ne ottenne dapprima i titoli di famiglia e poi subentr\u00f2 nella dirigenza dello stabilimento tessile Visconti di Modrone di Vaprio d'Adda riuscendo ad accrescerne la produzione e la qualit\u00e0 dei tessuti introducendo tecnologie all'avanguardia. Avvi\u00f2 successivamente la tessitura Visconti di Modrone a San Vittore Olona ed il Candeggio Visconti di Modrone a Somma Lombardo.\nFu membro di quarantacinque associazioni nel milanese (tra cui il Circolo Filologico Milanese e l'Accademia dei filodrammatici), patrono di tre asili infantili nonch\u00e9 fondatore, primo presidente e importante benefattore della Societ\u00e0 Anonima per l'Esercizio del Teatro alla Scala dal 1898 al 1902, anno della sua morte. Questa societ\u00e0 giunse a soccorrere il teatro milanese in un momento in cui affrontava un periodo di difficolt\u00e0 economica dovuto principalmente alla propriet\u00e0 dello stabile che era divisa fra il comune di Milano, gli eredi di altri enti pubblici ed i palchettisti. Sotto la sua guida, la societ\u00e0 riusc\u00ec a imporsi sopra tutti gli altri enti, assicurando al teatro una gestione di tipo imprenditoriale, ponendo quale suo vicepresidente Arrigo Boito ed annoverando nell'istituzione anche personaggi di spicco del mondo artistico e musicale dell'epoca come Arturo Toscanini. Personalmente aiuter\u00e0 il Teatro con la donazione di 78.466,42 lire per appianare i debiti dell'istituzione che nell'annata 1899 ammontavano a 356.682 lire, contribuendo con la somma di altre 44.410 lire nel 1901, anno in cui i debiti del teatro vennero completamente soluti.\nUltimi anni e morte.\nImpegnatosi nella carriera politica, fu sindaco di Macherio e consigliere comunale a Somma Lombardo ed a Besate. Nel 1889 venne nominato senatore del Regno d'Italia.\nAvvi\u00f2 la risistemazione di Villa Olmo a Como che acquist\u00f2 dagli eredi del defunto marchese Giorgio Giuseppe Raimondi.\nLa sua tomba si trova nel mausoleo Visconti di Modrone a Cassago Brianza.\nGiudizio storico.\nIl giornalista Filippo Sacchi disse di lui: \nLeopoldo Pull\u00e8 lo descrisse come un uomo: \nDiscendenza.\nIl duca Guido Visconti di Modrone e la nobildonna Ida Renzi ebbero quattro figli maschi: "}
{"id": "1949289", "revid": "1776051", "url": "https://it.wikipedia.org/wiki?curid=1949289", "title": "Candido Zerbi", "text": "Fu senatore del Regno d'Italia nella XVI legislatura."}
{"id": "1949293", "revid": "1522738", "url": "https://it.wikipedia.org/wiki?curid=1949293", "title": "Morgase", "text": ""}
{"id": "1949295", "revid": "110157", "url": "https://it.wikipedia.org/wiki?curid=1949295", "title": "Arroio do Padre", "text": "Arroio do Padre \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Pelotas.\nStoria.\nFondato il 17 aprile del 2006 da un distaccamento del comune di Pelotas, ha la maggioranza dei suoi abitanti di origine della Pomerania; nelle famiglie di residenti si parla ancora l'antico dialetto pomerano orientale.\n\u00c8 uno dei quattro comuni enclave del Brasile. Gli altri tre sono: \u00c1guas de S\u00e3o Pedro, Lad\u00e1rio e Portel\u00e2ndia."}
{"id": "1949296", "revid": "599013", "url": "https://it.wikipedia.org/wiki?curid=1949296", "title": "J\u00e1nos B\u00f3lyai", "text": ""}
{"id": "1949297", "revid": "599013", "url": "https://it.wikipedia.org/wiki?curid=1949297", "title": "Farkas B\u00f3lyai", "text": ""}
{"id": "1949298", "revid": "1305772", "url": "https://it.wikipedia.org/wiki?curid=1949298", "title": "In My Mind", "text": "In My Mind \u00e8 l'album di debutto da solista del rapper statunitense Pharrell Williams, pubblicato il 25 luglio 2006.\nIl disco.\nInclude i tre singoli pubblicati prima dell'album \"Can I Have It Like That\" (featuring Gwen Stefani), \"Angel\" e \"Number One\" (featuring Kanye West), oltre a varie collaborazioni con Jay-Z, Nelly, Slim Thug, Snoop Dogg, Lauren, Jamie Cullum e Pusha T dei Clipse. Originariamente l'album sarebbe dovuto uscire nei negozi il 15 novembre 2005, ma l'uscita fu annullata su richiesta di Williams stesso. In una intervista infatti il cantante dichiar\u00f2 che all'epoca l'album necessitava ancora di altro lavoro. L'album debutta in classifica alla terza posizione e vende 142,000 copie nella sua prima settimana. In totale l'album vender\u00e0 889,025 copie in tutto il mondo. L'album ha ricevuto una nomination ai Grammy Award come \"migliore album rap\", premio poi andato a \"Release Therapy\" di Ludacris."}
{"id": "1949301", "revid": "110157", "url": "https://it.wikipedia.org/wiki?curid=1949301", "title": "Cangu\u00e7u", "text": "Cangu\u00e7u \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Pelotas."}
{"id": "1949303", "revid": "339392", "url": "https://it.wikipedia.org/wiki?curid=1949303", "title": "San Geronzio Bascap\u00e8", "text": ""}
{"id": "1949306", "revid": "161374", "url": "https://it.wikipedia.org/wiki?curid=1949306", "title": "San Biagio vescovo e martire", "text": ""}
{"id": "1949308", "revid": "260612", "url": "https://it.wikipedia.org/wiki?curid=1949308", "title": "Santa Brigida d'Irlanda", "text": ""}
{"id": "1949310", "revid": "110157", "url": "https://it.wikipedia.org/wiki?curid=1949310", "title": "Cap\u00e3o do Le\u00e3o", "text": "Cap\u00e3o do Le\u00e3o \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Pelotas."}
{"id": "1949312", "revid": "889336", "url": "https://it.wikipedia.org/wiki?curid=1949312", "title": "Herbert Erhardt", "text": "Caratteristiche tecniche.\nGiocava nel ruolo di difensore centrale.\nCarriera.\nClub.\nPass\u00f2 la sua carriera tra e \nNazionale.\nCon la gioc\u00f2 50 partite e fu parte della nazionale che vinse il . Partecip\u00f2 anche ai campionati mondiali di e ."}
{"id": "1949313", "revid": "260612", "url": "https://it.wikipedia.org/wiki?curid=1949313", "title": "San Ciriaco di Gerusalemme", "text": ""}
{"id": "1949315", "revid": "767487", "url": "https://it.wikipedia.org/wiki?curid=1949315", "title": "Cerrito (Brasile)", "text": "Cerrito \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Pelotas."}
{"id": "1949317", "revid": "260612", "url": "https://it.wikipedia.org/wiki?curid=1949317", "title": "San Ciriaco di Roma", "text": ""}
{"id": "1949320", "revid": "260612", "url": "https://it.wikipedia.org/wiki?curid=1949320", "title": "San Cirillo di Alessandria", "text": ""}
{"id": "1949323", "revid": "260612", "url": "https://it.wikipedia.org/wiki?curid=1949323", "title": "San Cirillo di Antiochia", "text": ""}
{"id": "1949324", "revid": "260612", "url": "https://it.wikipedia.org/wiki?curid=1949324", "title": "San Cirillo di Gerusalemme", "text": ""}
{"id": "1949325", "revid": "260612", "url": "https://it.wikipedia.org/wiki?curid=1949325", "title": "Santa Colomba di Sens", "text": ""}
{"id": "1949326", "revid": "300067", "url": "https://it.wikipedia.org/wiki?curid=1949326", "title": "Slaven Rimac", "text": "\u00c8 il figlio di Ru\u017eica Meglaj, il nipote di Kornelija Meglaj e il fratello di Davor Rimac."}
{"id": "1949327", "revid": "767487", "url": "https://it.wikipedia.org/wiki?curid=1949327", "title": "Carlos Malta", "text": "Biografia.\nInizi\u00f2 a suonare professionalmente a diciotto anni, suonando con musicisti come Johnny Alf, Ant\u00f4nio Carlos &amp; Jocafi e Maria Creuza. Nel 1981 pass\u00f2 ad accompagnare Hermeto Pascoal, suonando con lui fino al 1993, quando inizi\u00f2 la sua carriera di solista.\nSuon\u00f2 anche con Egberto Gismonti, Pat Metheny, Gil Evans, Marcus Miller, Charlie Haden, Wagner Tiso e Nico Assump\u00e7\u00e3o.\nLavora frequentemente come musicista di studio, partecipando ai dischi di Guinga, Lenine, S\u00e9rgio Ricardo, Leila Pinheiro, Marcus Suzano, Os Paralamas do Sucesso, Caetano Veloso, Gilberto Gil (nell'album S\u00e3o Jo\u00e3o Vivo, del 2001).\nNel 1993 collabor\u00f2 col violoncellista svizzero Daniel Pezzotti per l'incisione del disco \"Rainbow\", concorrendo al Pr\u00eamio Sharp del 1995.\nPartecip\u00f2, come professore, a festival in Brasile e all'estero dal 1994. Nello stesso anno, fond\u00f2 i gruppi Coreto Urbano (formazione variata) e Pife Muderno (Carlos Malta, Andr\u00e9a Ernest Dias, Marcos Suzano, Oscar Bol\u00e3o e Durval Pereira).\nNel 1997 si present\u00f2 al Free Jazz Festival con il Coreto Urbano e il Pife Moderno, nello spettacolo eletto dal giornale O Globo come il migliore dell'anno.\nNel 1998 pubblic\u00f2 il suo primo CD da solista, \"O Escultor do Vento\". Nell'anno seguente, usc\u00ec il disco \"Carlos Malta e Pife Muderno\" (1999).\nNel 2003 ricevette il premio per la miglior colonna sonora al 26\u00ba Festival Guarnic\u00ea de Cinema che si tiene in Maranh\u00e3o. Nello stesso anno partecip\u00f2 al CD \"Os Bambas da Flauta\", pubblicato dalla Kuarup."}
{"id": "1949329", "revid": "339392", "url": "https://it.wikipedia.org/wiki?curid=1949329", "title": "San Colombano abate", "text": ""}
{"id": "1949331", "revid": "339392", "url": "https://it.wikipedia.org/wiki?curid=1949331", "title": "Amici miei atto secondo", "text": ""}
{"id": "1949332", "revid": "339392", "url": "https://it.wikipedia.org/wiki?curid=1949332", "title": "San Dacio Agliati", "text": ""}
{"id": "1949333", "revid": "260612", "url": "https://it.wikipedia.org/wiki?curid=1949333", "title": "San Desiderio di Cahors", "text": ""}
{"id": "1949335", "revid": "110157", "url": "https://it.wikipedia.org/wiki?curid=1949335", "title": "Morro Redondo", "text": "Morro Redondo \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Pelotas."}
{"id": "1949338", "revid": "260612", "url": "https://it.wikipedia.org/wiki?curid=1949338", "title": "San Donato di Fiesole", "text": ""}
{"id": "1949340", "revid": "260612", "url": "https://it.wikipedia.org/wiki?curid=1949340", "title": "San Donnino di Fidenza", "text": ""}
{"id": "1949342", "revid": "110157", "url": "https://it.wikipedia.org/wiki?curid=1949342", "title": "Pedro Os\u00f3rio", "text": "Pedro Os\u00f3rio \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Pelotas."}
{"id": "1949343", "revid": "486946", "url": "https://it.wikipedia.org/wiki?curid=1949343", "title": "Sant'Edmondo Arrowsmith", "text": ""}
{"id": "1949348", "revid": "110157", "url": "https://it.wikipedia.org/wiki?curid=1949348", "title": "S\u00e3o Louren\u00e7o do Sul", "text": "S\u00e3o Louren\u00e7o do Sul \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Pelotas."}
{"id": "1949351", "revid": "767487", "url": "https://it.wikipedia.org/wiki?curid=1949351", "title": "Cattiva (film)", "text": "Cattiva \u00e8 un film del 1991 diretto da Carlo Lizzani, vagamente ispirato alla vita di Sabina Spielrein.\nTrama.\nAi primi del XX secolo, la giovane di origine italiana Emilia Schmidt conduce una vita agiata in Svizzera, col marito e il figlioletto Ludwig, mostrando per\u00f2 di tanto in tanto segni di squilibrio mentale.\nRicoverata in una lussuosa clinica di Zurigo, riceve la diagnosi di schizofrenia a causa dei suoi comportamenti, venendo perci\u00f2 definita \"cattiva\". Tuttavia il professor Gustav, giovane assistente del primario della clinica, professor Brokner, si appassioner\u00e0 al suo caso, ed utilizzando le innovative ricerche del dottor Sigmund Freud, riuscir\u00e0 a recuperarla parzialmente e quindi a consentirle di lasciare la clinica, non completamente guarita, ma sbloccata dalle sue nevrosi e fiduciosa nella promessa di Gustav di continuare a seguirla in avvenire."}
{"id": "1949352", "revid": "110157", "url": "https://it.wikipedia.org/wiki?curid=1949352", "title": "Turu\u00e7u", "text": "Turu\u00e7u \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione di Pelotas."}
{"id": "1949356", "revid": "110157", "url": "https://it.wikipedia.org/wiki?curid=1949356", "title": "Amaral Ferrador", "text": "Amaral Ferrador \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione delle Serras de Sudeste."}
{"id": "1949357", "revid": "110157", "url": "https://it.wikipedia.org/wiki?curid=1949357", "title": "Ca\u00e7apava do Sul", "text": "Ca\u00e7apava do Sul \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione delle Serras de Sudeste.\nStoria.\nTra il 1839 ed il 1840, durante la Guerra dei Farrapos, fu proclamata capitale della Repubblica Riograndense."}
{"id": "1949359", "revid": "120451693", "url": "https://it.wikipedia.org/wiki?curid=1949359", "title": "Miss Coco Peru", "text": "Ha partecipato ai film \"A Wong Foo, grazie di tutto! Julie Newmar\", \"Nick &amp; Jane\" e \"Trick\", inoltre \u00e8 stato ospite di serie televisive come \"Will &amp; Grace\" e \"Ti presento i miei\".\nHa recitato nei film \"Girls Will Be Girls\" e \"Straight-Jacket\", nel 2006 ha prestato la voce a Mamma Ippopotamo nel film d'animazione \"Uno zoo in fuga\". \u00c8 stato uno dei protagonisti della serie a tematica LGBT \"Wisecrack\"."}
{"id": "1949361", "revid": "71433", "url": "https://it.wikipedia.org/wiki?curid=1949361", "title": "Clinton Leupp", "text": ""}
{"id": "1949362", "revid": "71433", "url": "https://it.wikipedia.org/wiki?curid=1949362", "title": "Coco Peru", "text": ""}
{"id": "1949365", "revid": "110157", "url": "https://it.wikipedia.org/wiki?curid=1949365", "title": "Candiota", "text": "Candiota \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione delle Serras de Sudeste."}
{"id": "1949366", "revid": "110157", "url": "https://it.wikipedia.org/wiki?curid=1949366", "title": "Encruzilhada do Sul", "text": "Encruzilhada do Sul \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione delle Serras de Sudeste."}
{"id": "1949369", "revid": "110157", "url": "https://it.wikipedia.org/wiki?curid=1949369", "title": "Pinheiro Machado", "text": "Pinheiro Machado \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione delle Serras de Sudeste."}
{"id": "1949371", "revid": "260612", "url": "https://it.wikipedia.org/wiki?curid=1949371", "title": "San Cromazio d'Aquileia", "text": ""}
{"id": "1949372", "revid": "260612", "url": "https://it.wikipedia.org/wiki?curid=1949372", "title": "Santa Caterina da Bologna", "text": ""}
{"id": "1949374", "revid": "260612", "url": "https://it.wikipedia.org/wiki?curid=1949374", "title": "Santa Caterina di Svezia", "text": ""}
{"id": "1949375", "revid": "110157", "url": "https://it.wikipedia.org/wiki?curid=1949375", "title": "Piratini", "text": "Piratini \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione delle Serras de Sudeste.\nStoria.\nFu fondata nel 1789 da un gruppo di quattro famiglie provenienti dalle Azzorre. Tra il 1835 ed il 1839, durante la guerra dei Farrapos, fu proclamata capitale della Repubblica Riograndense."}
{"id": "1949376", "revid": "260612", "url": "https://it.wikipedia.org/wiki?curid=1949376", "title": "Sant'Elena di Sk\u00f6vde", "text": ""}
{"id": "1949378", "revid": "260612", "url": "https://it.wikipedia.org/wiki?curid=1949378", "title": "San Fedele da Sigmaringen", "text": ""}
{"id": "1949379", "revid": "260612", "url": "https://it.wikipedia.org/wiki?curid=1949379", "title": "San Federico di Utrecht", "text": ""}
{"id": "1949381", "revid": "110157", "url": "https://it.wikipedia.org/wiki?curid=1949381", "title": "Santana da Boa Vista", "text": "Santana da Boa Vista \u00e8 un comune del Brasile nello Stato del Rio Grande do Sul, parte della mesoregione del Sudeste Rio-Grandense e della microregione delle Serras de Sudeste."}
{"id": "1949384", "revid": "260612", "url": "https://it.wikipedia.org/wiki?curid=1949384", "title": "Santa Filippa Mareri", "text": ""}
{"id": "1949387", "revid": "260612", "url": "https://it.wikipedia.org/wiki?curid=1949387", "title": "San Filippo Smaldone", "text": ""}
{"id": "1949388", "revid": "339392", "url": "https://it.wikipedia.org/wiki?curid=1949388", "title": "Sant'Antonino Fontana", "text": ""}
{"id": "1949389", "revid": "131358", "url": "https://it.wikipedia.org/wiki?curid=1949389", "title": "San Francesco di Geronimo", "text": ""}
{"id": "1949391", "revid": "219110", "url": "https://it.wikipedia.org/wiki?curid=1949391", "title": "Getdeb", "text": "Getdeb \u00e8 stato un sito web che permette il download di programmi compilati in formato Deb. Tale formato \u00e8 facile da installare in distribuzioni Linux come Debian o Ubuntu.\nQuesto risulta utile per gli utenti non troppo esperti, che vogliono evitare di dover compilare le ultime versioni dei programmi.\nTutte le applicazioni disponibili, sia a 32 che a 64 bit, sono pubblicate come software libero."}
{"id": "1949399", "revid": "125310780", "url": "https://it.wikipedia.org/wiki?curid=1949399", "title": "Roberto Lupi", "text": "Biografia.\nSi diploma giovanissimo in pianoforte, violoncello e composizione al Conservatorio \"Giuseppe Verdi\" di Milano, in seguito si trasferisce a Firenze dove ottiene la cattedra di composizione al Conservatorio \"L. Cherubini\".\nDiviene noto come direttore d'orchestra fino al 1946, e in seguito intraprende studi filosofici che lo portano a formulare un'originale teoria della composizione musicale, basata sul principio della legge di gravit\u00e0 applicato alle tonalit\u00e0. Si interess\u00f2 inoltre alle teorie antroposofiche di Rudolf Steiner divenendone egli stesso discepolo, e in seguito maestro di antroposofia.\nNel 1950 la sua cantata \"Orpheus\" vince il \"Prix de Rome\" per la Musica e da allora le sue composizioni vennero spesso incluse nei programmi del Maggio Musicale Fiorentino e di quelli di altre importanti orchestre italiane. Nel 1959 Antal Dor\u00e1ti diresse la prima esecuzione assoluta al Teatro La Fenice di Venezia di Studi per un Homunculus: nove pezzi per orchestra di Lupi con l'Orchestra Philharmonia Hungarica di Vienna.\nTra le altre sue composizioni spiccano la \"Danza di Salom\u00e9\" (prima esecuzione durante il Maggio Musicale 1960), \"La Nuova Euridice, Mistero melodrammatico\" (1957), e lavori per grande orchestra tra cui la \"Sacra Sinfonia\" (1946) per soli coro e orchestra, \"Azioni Sonore\" (1962). \u00c8 inoltre autore di ardite composizioni sperimentali come \"Archetipi\" (1961) per voce recitante, risonanze vocaliche interne, voci cantanti interne e strumenti, su testi di Maria Della Quercia, e \"Misteri\", per voce recitante, coro parlato e orchestra.\nMa l'opera che lo render\u00e0 noto al grande pubblico sar\u00e0 un brevissimo brano musicale (30 secondi) per oboe, arpa e archi, denominato \"Armonie del pianeta Saturno\" (che, dal 1954 al 1986, viene scelto come sigla di fine trasmissioni dei programmi televisivi della RAI).\nDocente di Alta Composizione al Conservatorio di Firenze fino alla sua morte, Lupi ebbe tra i suoi allievi altri notevoli compositori italiani contemporanei come Ugalberto De Angelis, Gaetano Giani Luporini, Franco Cioci, Alvaro Company, Gino Negri, Romano Pezzati, Paolo Renosto, Giuliano Zosi e Sylvano Bussotti."}
{"id": "1949400", "revid": "86599", "url": "https://it.wikipedia.org/wiki?curid=1949400", "title": "35P/Herschel-Rigollet", "text": "La Cometa Herschel-Rigollet (formalmente 35P/Herschel-Rigollet) \u00e8 una cometa periodica del Sistema solare appartenente alla famiglia cometaria della cometa di Halley. \u00c8 stata scoperta il 21 dicembre 1788 da Caroline Lucretia Herschel da Slough nel Berkshire, in Inghilterra.\nL'apparizione del 1789.\nCaroline Herschel scopr\u00ec la cometa il 21 dicembre 1788, pi\u00f9 tardi durante la stessa notte la cometa fu osservata anche dal fratello William Herschel che la descrisse come somigliante a una nebulosa luminosa di circa 5-6 minuti primi di diametro e molto pi\u00f9 grande della nebulosa planetaria M57. Durante i mesi di dicembre 1788 e gennaio 1789 la cometa fu osservata da Nevil Maskelyne dall'Osservatorio di Greenwich e da Charles Messier dall'Osservatorio di Parigi. Maskelyne fu l'ultimo a vedere la cometa il 5 febbraio 1789.\nL'apparizione del 1939.\nLa cometa fu riscoperta il 28 luglio 1939 da Roger Rigollet da Lagny (Seine-et-Marne, Francia) che la descrisse come un oggetto diffuso di magnitudine apparente +8,0. Il giorno dopo Alfonso Fresa dall'Osservatorio astronomico di Torino e George Van Biesbroeck dall'Osservatorio di Yerkes confermarono la scoperta. Dopo agosto la cometa divenne sempre pi\u00f9 debole, le sue ultime foto vennero riprese il 16 gennaio 1940.\nL'orbita.\nSulla base dei dati raccolti durante il passaggio del 1789, per la cometa furono calcolate due orbite simili, nel 1789 da Pierre M\u00e9chain e nel 1922 da Margaretta Palmer. Margaretta Palmer ritenne che l'orbita che pi\u00f9 si avvicinava alle osservazioni fosse un'orbita ellittica con un periodo di 1.066 anni.\nIn seguito alla riscoperta del 1939, l'orbita della cometa \u00e8 stata calcolata da Jens P. M\u00f6ller dell'Osservatorio di Copenaghen e da Katherine P. Kaster e Thomas Bartlett dell'Universit\u00e0 di Berkeley in California: i calcoli indicarono che il perielio doveva essere stato raggiunto il 9 agosto 1939. Sulla base delle due orbite calcolate per il passaggio del 1939, Leland E. Cunningham dell'Osservatorio di Harvard sugger\u00ec che la cometa fosse la stessa scoperta da Caroline Herschel nel 1788.\nL'orbita definitiva fu calcolata da Brian G. Marsden nel 1974, usando 75 posizioni di entrambe le apparizioni della cometa e tenendo conto delle perturbazioni planetarie. Questa orbita assegna alla cometa un periodo di 155 anni e riesce a collegare le due apparizioni. Anch'essa indica come data del perielio del passaggio del 1939 il 9 agosto. Il prossimo perielio \u00e8 previsto per il 16 marzo 2092."}
{"id": "1949401", "revid": "767487", "url": "https://it.wikipedia.org/wiki?curid=1949401", "title": "Luciano Caravani", "text": "Biografia.\nIl suo record personale nei 100 metri \u00e8 10\"23, realizzato a Citt\u00e0 del Messico nel settembre 1979, mentre nei 200 metri pu\u00f2 vantare 20\"59, realizzato ad Algeri nel luglio 1979.\nPortacolori delle Fiamme Oro Padova, la sezione di atletica del gruppo sportivo della Polizia di Stato, dopo il ritiro ne diviene direttore tecnico, carica che ricopre fino al 2008.\nCon la staffetta 4\u00d7100 metri italiana fu medaglia d'oro ai Giochi del Mediterraneo di Spalato 1979 ed alle Universiadi di Citt\u00e0 del Messico 1979, in quest'ultima circostanza stabilendo anche il record europeo.\nAttualmente \u00e8 allenatore presso la societ\u00e0 dilettantistica di atletica Novatletica Citt\u00e0 di Schio.\nCampionati nazionali.\n1975\n1977\nAltre competizioni internazionali.\n1975"}
{"id": "1949404", "revid": "149727", "url": "https://it.wikipedia.org/wiki?curid=1949404", "title": "Berlin-Marzahn", "text": ""}
{"id": "1949410", "revid": "1573940", "url": "https://it.wikipedia.org/wiki?curid=1949410", "title": "Gorilla beringei graueri", "text": "Il gorilla di pianura orientale (Gorilla beringei graueri ()) \u00e8 una sottospecie di gorilla orientale che vive al giorno d'oggi solo nelle foreste della Repubblica Democratica del Congo orientale.\nQuesta sottospecie ha un aspetto pi\u00f9 robusto del gorilla di pianura occidentale, avendo denti pi\u00f9 lunghi, mascella pi\u00f9 forte e torso pi\u00f9 largo. Ha un mantello di colore nero, che nei maschi, come negli altri gorilla, si fa argentato sul dorso con l'avanzare dell'et\u00e0.\nDescrizione.\nIl gorilla di pianura orientale \u00e8 la pi\u00f9 grande sottospecie di primate attualmente esistente. In natura, i maschi possono raggiungere un'altezza pari a 1,8\u00a0m (in posizione eretta) ed un peso pari a 200\u00a0kg. Tuttavia, gli esemplari cresciuti in cattivit\u00e0 possono essere ancora pi\u00f9 pesanti.\nBiologia.\nComportamento.\nIl gorilla di pianura orientale tende ad essere socievole e pacifico; vive in gruppi composti da 5 a 30 esemplari. Un gruppo comprende solitamente un \"silverback\" e pochi maschi sottodominanti. I \"silverback\" sono i possenti e indiscussi \"leader\" della truppa (vedi maschio alfa). Sono incaricati di guidare il gruppo verso le fonti di cibo e di proteggerlo dai pericoli. Quando raggiungono la maturit\u00e0 i maschi cominciano gradualmente ad abbandonare il proprio gruppo originario, spostandosi solitamente in compagnia di altri maschi per alcuni anni, prima di essere in grado di attirare alcune femmine per formare un nuovo gruppo.\nAlimentazione.\nIl gorilla di pianura orientale \u00e8 onnivoro: introduce insetti, prevalentemente formiche e termiti nella propria dieta, anche se principalmente vegetariano, nutrendosi soprattutto di foglie. Per nutrirsi strappa solo poche foglie da ogni albero, permettendo cos\u00ec alla pianta di ricrescere. In ogni caso mangia in quantit\u00e0 differente dagli altri congeneri, anche frutta, semi, germogli di bamb\u00f9 e vari insetti.\nRiproduzione.\nLa femmina d\u00e0 alla luce uno o due piccoli dopo un periodo di gestazione di circa 8 mesi e mezzo e li allatta per 12 mesi. Il piccolo \u00e8 in grado di camminare a quattro zampe all'et\u00e0 di 9 settimane, ma per procedere eretto ne dovr\u00e0 attendere 35. I piccoli rimangono generalmente con la madre per 3-4 anni e divengono maturi tra gli 11 e i 12 anni.\nDistribuzione e habitat.\nLa sottospecie \"Gorilla beringei graueri\" \u00e8 endemica della Repubblica Democratica del Congo orientale; il suo areale si estende dalle pianure ad est del fiume Lualaba e dei Monti Mitumba, a nord sino ai Monti Virunga e a sud sino ai Monti Itombwe."}
{"id": "1949411", "revid": "287204", "url": "https://it.wikipedia.org/wiki?curid=1949411", "title": "Conrad Emmanuel Steinbrecht", "text": "Diresse degli scavi archeologici in Grecia nel 1877 e degli studi architettonici a livello statale, oltre che aver pubblicato il libro \"Thorn im Mittelalter\" nel 1881. Fu inoltre uno dei pi\u00f9 importanti architetti ad aver lavorato nel Castello di Malbork, dove diresse la ristrutturazione dell'edificio per svariati anni."}
{"id": "1949412", "revid": "260612", "url": "https://it.wikipedia.org/wiki?curid=1949412", "title": "San Germano d'Auxerre", "text": ""}
{"id": "1949413", "revid": "50212237", "url": "https://it.wikipedia.org/wiki?curid=1949413", "title": "Buxentum", "text": ""}
{"id": "1949414", "revid": "287204", "url": "https://it.wikipedia.org/wiki?curid=1949414", "title": "Bernhard Schmid", "text": ""}
{"id": "1949415", "revid": "767487", "url": "https://it.wikipedia.org/wiki?curid=1949415", "title": "Giovanni Dellacasa", "text": "Carriera.\nCresciuto nelle giovanili dell'Albese, debutt\u00f2 come calciatore della squadra locale nelle categorie dilettantistiche, per poi iniziare la carriera da allenatore. La sua prima esperienza da allenatore inizi\u00f2 nel 1983, con gli Allievi del che diresse fino al 1989. L'anno successivo, Dellacasa allen\u00f2 per la prima volta, la prima squadra del Lascaris nelle categorie regionali ed altre squadre piemontesi a carattere regionale, tra cui anche l'Asti che nella stagione 1991-1992 port\u00f2 ad una tranquilla salvezza nel campionato di Eccellenza. Dal 1995 al 1997, torna a dirigere gli Allievi Nazionali del , poi, nell'annata seguente allen\u00f2 l'Ivrea portandolo al 4\u00ba posto in Serie D.\nA livello internazionale, il debutto su una panchina straniera per Giovanni Dellacasa, arriv\u00f2 nel 1998, quando per un quinquennio allen\u00f2 gli svizzeri del Bellinzona fino al 2003, continuando poi - sempre in territorio elvetico - ad allenare Winterthur, Neuch\u00e2tel Xamax e Sion, squadra con cui nel 2005-2006 vinse la Coppa Svizzera. Sempre nella stagione 2005-2006 allen\u00f2 anche la , nella Serie B italiana, subentrando a Giorgio Roselli, senza per\u00f2 riuscire a salvare la squadra dalla retrocessione. Dal 2008 al 2011, seguirono altre esperienze in panchina con squadre elvetiche con Lugano e Chiasso, fino al debutto nel campionato ungherese prima con il Vasas e poi in quello algerino con l'ES S\u00e9tif."}
{"id": "1949418", "revid": "486946", "url": "https://it.wikipedia.org/wiki?curid=1949418", "title": "Andreij Tarkovskij", "text": ""}
{"id": "1949420", "revid": "125203070", "url": "https://it.wikipedia.org/wiki?curid=1949420", "title": "Una giornata uggiosa/Con il nastro rosa", "text": "Una giornata uggiosa/Con il nastro rosa \u00e8 il 21\u00ba singolo di Lucio Battisti, pubblicato nel febbraio del 1980 per la casa discografica Numero Uno.\nIl disco.\nRispetto alla versione inclusa dall'omonimo LP (\"Una giornata uggiosa\") entrambe le canzoni sono in versione breve, ossia accorciate appositamente per entrare nel 45 giri.\nSuccesso.\nIl singolo raggiunse la seconda posizione della classifica italiana e fu il 17\u00ba pi\u00f9 venduto del 1980 in Italia.\nTracce.\nTutti i brani sono stati composti da Battisti per la musica e Mogol per il testo.\n\"Una giornata uggiosa\".\n\"Una giornata uggiosa\" \u00e8 la canzone pubblicata sul lato \"a\" del singolo tratto dall'omonimo album. Il testo del brano (uno degli ultimi scritti da Mogol per Battisti), narra i desideri del protagonista, che, in una giornata uggiosa, si manifestano in lui. Numerosi sono i richiami alla vita di Battisti (ad esempio nell'ultima strofa, \"sogno il mio paese infine dignitoso, e un fiume con i pesci vivi a un'ora dalla casa, di non sognare la nuovissima Zelanda, e fuggire via da te Brianza velenosa\"), riferiti al paese natale di Lucio (Poggio Bustone, in provincia di Rieti), e alla Brianza, zona in cui il cantante visse dal 1973 fino alla sua scomparsa nel 1998.\nIl brano fu reinterpretato nel 1998 dalla Bandabard\u00f2 ed inserito nel loro secondo album in studio \"Iniziali b\u00ec-b\u00ec\".\n\"Con il nastro rosa\".\n\"Con il nastro rosa\" \u00e8 la canzone pubblicata come lato \"b\" del singolo ed \u00e8 l'ultima canzone dell'album \"Una giornata uggiosa\", uscito nel 1980. Il brano costituisce uno dei pochi casi in cui, tra le due canzoni pubblicate su un 45 giri, \u00e8 stata quella sul lato \"b\" ad ottenere maggior successo, diventando velocemente molto pi\u00f9 noto dell'altra canzone, venendo pi\u00f9 volte ripreso da altri artisti in cover. Oltre ad essere una delle canzoni pi\u00f9 conosciute del repertorio di Battisti, \u00e8 stata anche l'ultima canzone dello storico duo Battisti-Mogol, che avrebbe ben presto rotto il suo pi\u00f9 che decennale sodalizio, senza pi\u00f9 ricomporsi. La frase nel ritornello \"...lo scopriremo solo vivendo\" \u00e8 diventata quasi proverbiale all'interno della lingua italiana parlata per riferirsi ad una situazione su cui non si pu\u00f2 ancora affermare nulla di certo. Il trascinante assolo finale di chitarra elettrica \u00e8 \neseguito da Phil Palmer ed \u00e8 ritenuto da molti uno degli assoli pi\u00f9 belli nella storia della musica leggera italiana.\nIl protagonista della canzone \u00e8 un uomo che sta per sposarsi (\u00abora che quest'avventura / sta diventando una storia vera\u00bb) ed \u00e8 preoccupato e pieno di dubbi: sulla propria donna, che teme di non conoscere abbastanza (\u00abuna frase sciocca, un volgare doppiosenso / mi ha allarmato, non \u00e8 come io la penso\u00bb; \u00abchiss\u00e0 chi sei? chiss\u00e0 che sarai?\u00bb; \u00abspero tanto tu sia sincera\u00bb) e sul futuro della loro relazione (\u00abchiss\u00e0 che sar\u00e0 di noi?\u00bb). Il protagonista decide comunque di gettarsi in questa nuova relazione (\u00abma il sentimento era gi\u00e0 un po' troppo denso / e son restato\u00bb), e tutti i suoi dubbi si risolvono nell'accettazione dell'impossibilit\u00e0 di conoscere il futuro se non vivendolo, andando avanti nella vita (\u00ablo scopriremo solo vivendo\u00bb).\nLa seconda strofa \u00e8 semplicemente una metafora della situazione in cui si trova il protagonista, che dice di sentirsi come chi, dopo aver acquistato un pacco in un grande magazzino senza conoscerne il contenuto, torna a casa e teme di scartarlo, per paura di scoprire di aver sbagliato acquisto; la differenza, per\u00f2, \u00e8 che la posta in gioco non \u00e8 un semplice acquisto, ma la donna della propria vita. Tale significato \u00e8 pi\u00f9 evidente nella traduzione spagnola del brano, nel quale la strofa \u00e8 resa in questo modo:"}
{"id": "1949423", "revid": "260612", "url": "https://it.wikipedia.org/wiki?curid=1949423", "title": "San Giorgio Preca", "text": ""}
{"id": "1949425", "revid": "83531", "url": "https://it.wikipedia.org/wiki?curid=1949425", "title": "Bernhard Schmid (organista)", "text": "Schmid trascorse la sua giovent\u00f9 a Strasburgo, dove era l'organista della Thomaskirche e, dal 1564, alla cattedrale. Il suo libro sulla musica dell'organo, pubblicato nel 1577, contiene balli e musiche eseguibili con tale strumento. Il suo libro serv\u00ec da ispirazione a molti compositori olandesi. Suo figlio, anch'egli chiamato Bernhard Schmid, pubblic\u00f2 nel 1607 un libro contenente molte musiche italiane."}
{"id": "1949429", "revid": "260612", "url": "https://it.wikipedia.org/wiki?curid=1949429", "title": "San Giovanni Battista della Concezione", "text": ""}
{"id": "1949431", "revid": "196390", "url": "https://it.wikipedia.org/wiki?curid=1949431", "title": "San Giovanni de Br\u00e9beuf", "text": ""}
{"id": "1949433", "revid": "260612", "url": "https://it.wikipedia.org/wiki?curid=1949433", "title": "San Giovanni de Britto", "text": ""}
{"id": "1949434", "revid": "260612", "url": "https://it.wikipedia.org/wiki?curid=1949434", "title": "San Giovanni Fisher", "text": ""}
{"id": "1949437", "revid": "712828", "url": "https://it.wikipedia.org/wiki?curid=1949437", "title": "Balder (I Cavalieri dello zodiaco)", "text": ""}
{"id": "1949438", "revid": "260612", "url": "https://it.wikipedia.org/wiki?curid=1949438", "title": "San Giovanni Berchmans", "text": ""}
{"id": "1949439", "revid": "584834", "url": "https://it.wikipedia.org/wiki?curid=1949439", "title": "San Giovanni di Kronstadt", "text": ""}
{"id": "1949443", "revid": "260612", "url": "https://it.wikipedia.org/wiki?curid=1949443", "title": "Santa Giuseppina Bakhita", "text": ""}
{"id": "1949445", "revid": "181699", "url": "https://it.wikipedia.org/wiki?curid=1949445", "title": "L'Asmara", "text": ""}
{"id": "1949449", "revid": "1863966", "url": "https://it.wikipedia.org/wiki?curid=1949449", "title": "Francesco II Sforza", "text": "Biografia.\nInfanzia.\nFrancesco nacque il 4 febbraio 1495 nel castello di Porta Giovia da Ludovico Sforza, all'epoca gi\u00e0 duca di Milano, e da Beatrice d'Este, figlia del duca Ercole I d'Este. Fu tenuto a battesimo dalla zia Isabella d'Este, venuta a Milano per assistere la sorella nel parto, e da Antonio Maria Pallavicino, e gli furono imposti una quindicina di nomi, fra i quali suoi nomi propri furono Sforza, in onore dello zio paterno Sforza Maria Sforza morto in giovane et\u00e0, al quale Ludovico era stato molto affezionato, e Francesco, in onore del nonno paterno Francesco I Sforza. Risulta ad ogni modo che il bambino fu poi chiamato semplicemente Francesco. \nFin dai primissimi mesi di vita dimostr\u00f2 un grande attaccamento nei confronti della sorella maggiore, Bianca Giovanna, figlia illegittima del padre e carissima amica di Beatrice, tanto che una volta, caduto ammalato, pareva rianimarsi solo quando la vedeva. Tuttavia la giovinetta mor\u00ec molto presto, all'et\u00e0 di quattordici anni, nel 1496, e pochi mesi dopo venne a morte anche la stessa madre Beatrice. Il bambino perdette cos\u00ec prestissimo entrambe le figure femminili pi\u00f9 importanti e pure il padre, a partire da quel momento, cominci\u00f2 a trascorrere sempre meno tempo coi figli. \nDi Francesco fu detto da adulto che somigliasse fisicamente al padre, sebbene fosse di questo \"meno magnifico\"; tuttavia, come appare dai suoi ritratti, il viso era simile a quello della madre.Nel 1499 il ducato di Milano fu invaso dai francesi e Ludovico provvide a mettere al riparo i figli presso la corte imperiale ad Innsbruck, raggiungendoli subito dopo lungo la via. Si separ\u00f2 poi da loro nel gennaio successivo, quando decise di tenare la sorte in Italia per recuperare il ducato. Francesco, che all'epoca non aveva ancora compiuti i cinque anni, non rivide mai pi\u00f9 il padre. La separazione dovette essere certo traumatica, sia per lui che per il fratello maggiore, se lo storico milanese Bernardino Corio scrive a tal proposito: \"questi fanciulli accommiatandosi dall'amatissimo padre e baciandolo, di pietose lagrime gli bagnarono il volto, atto veramente d'incredibil dolore\".\nFrancesco rimase cos\u00ec in affido alla cugina Bianca Maria Sforza, imperatrice e moglie dell'imperatore Massimiliano I, e, dopo la morte di quest'ultima, a Margherita d'Asburgo. Rimase 21 anni in esilio in condizioni economiche indubbiamente inferiori rispetto a quelle in cui si era trovato alla corte milanese durante lo splendido regno di suo padre.\nDurante gli anni di governo di suo fratello Ercole Massimiliano, restaurato come duca tra il 1512 e il 1515, Francesco non riusc\u00ec a tornare a Milano; quando questi ne venne cacciato di nuovo nel 1515, in seguito al ritorno dei francesi, Francesco (che si trovava a Trento) si adoper\u00f2 subito per riprendere il possesso del Ducato di Milano, che nella sua ottica legittimamente spettava a lui. Egli riusc\u00ec finalmente a rientrare a Milano, al seguito delle truppe di papa Leone X e dell'imperatore Carlo V nel 1521 (coalizzate nella cosiddetta Lega Santa), aiutati in questo anche dalla popolazione lombarda, che si sentiva vessata fortemente da un dominio considerato estraneo.\nAscesa al ducato.\nCon l'acquisizione del Ducato, ad ogni modo per Francesco II non finirono le preoccupazioni: le pressioni dei francesi continuavano ad essere insistenti soprattutto lungo il confine con il Piemonte e lo sforzo bellico richiedeva sempre pi\u00f9 denaro, che per uno stato ormai di sempre pi\u00f9 ridotte dimensioni come il Ducato di Milano, rispetto al colosso francese, costituivano un dissanguamento continuo. Francesco II fu pertanto costretto a tassare fortemente la popolazione per difenderla e questo lo mise in cattiva luce, oltre a provocare l'insorgere di rivolte localizzate. Tra i maggiori fautori di queste rivolte ricordiamo Bonifacio Visconti, erede e lontano parente di quei Visconti che un tempo reggevano Milano e che vedeva gli Sforza come gli usurpatori di un potere che loro stessi avevano creato. Bonifacio Visconti perci\u00f2 tent\u00f2 di uccidere Francesco II per ottenere il possesso del Ducato, approfittando della situazione politica instabile, ma riusc\u00ec solamente a ferire il duca al collo ed alla spalla.\nSentendosi comunque instabile nel suo governo, a causa della pesante influenza asburgica e della presenza di truppe imperiali nei suoi territori, Francesco II Sforza, su iniziativa del suo ministro Girolamo Morone, ribalt\u00f2 la sua alleanza e si un\u00ec alla Lega di Cognac contro l'Imperatore: insieme a lui, la Repubblica di Venezia, la Repubblica fiorentina, il Pontefice Clemente VII ed il Regno di Francia. Rimase perci\u00f2 coinvolto in una congiura, illudendosi di avere l'appoggio di Fernando Francesco d'Avalos, marchese di Pescara, comandante delle milizie imperiali in Italia. L'Avalos per\u00f2 trad\u00ec i congiurati, rivel\u00f2 il complotto e fece scoppiare la guerra. Il Duca Francesco II fu rapidamente soverchiato dalle truppe imperiali, ma riusc\u00ec a mantenere il controllo su alcune citt\u00e0 e piazzeforti del Ducato, finch\u00e9 grazie all'aiuto dei veneziani, che non volevano confinare con gli Asburgo anche ad occidente, lo Sforza fu ristabilito nel suo governo ed ottenne di riappacificarsi con Carlo V, anche se dietro il pagamento di un pesantissimo risarcimento, che impover\u00ec ancora di pi\u00f9 lo stato milanese.\nMatrimonio e morte.\nA suggello di questa nuova alleanza, nel 1534 Francesco ebbe in sposa Cristina di Danimarca, figlia di Cristiano II di Danimarca e di Isabella, sorella dell'imperatore Carlo V, una ragazza di appena tredici anni. Costei ricevette Tortona come citt\u00e0 dotale dopo che Francesco II, ammalatosi di una malattia che lo rese quasi cieco, mor\u00ec nel castello di Vigevano nel 1535. \nAlla sua morte si estingueva la dinastia primigenia e legittima degli Sforza di Milano, non avendo egli avuto eredi. Perci\u00f2, per evitare altre pretese, Carlo V decise l'annessione diretta del Ducato di Milano ai suoi domini, passandolo successivamente al figlio Filippo che divenne re di Spagna e quindi port\u00f2 in dote a quello stato il governo del milanese."}
{"id": "1949454", "revid": "321661", "url": "https://it.wikipedia.org/wiki?curid=1949454", "title": "Vite dannate", "text": "Vite dannate (\"Too Young to Die?\") \u00e8 un film per la televisione del 1990 diretto da Robert Markowitz.\nIl film, basato su una storia vera, \u00e8 incentrato sul tema della pena di morte.\nTrama.\nLa giovane Mandy, cacciata dalla madre dopo averle raccontato degli abusi sessuali subiti dal sul patrigno, si sposa con un suo coetaneo a 14 anni.\nIl matrimonio non durer\u00e0 molto e la costringer\u00e0 ad abbandonare la citt\u00e0 in cerca di fortuna.\nRecatasi ad una tavola calda, chiedendo un impiego, la giovane si fida di un uomo conosciuto nel locale, Billy Canton (Brad Pitt) e decide di lavorare per lui in un locale di lap dance.\nMa una sera le vessazioni dell'uomo, divenuto suo protettore, scaturiscono in una rissa, dove a difenderla interviene un cliente del locale, il sergente Ronald Wojcik, un militare divorziato da poco e padre di due figli, il quale, dopo aver dato una lezione a Billy, le offre alloggio in casa sua.\nLa donna accetta e si trasferisce da lui per un periodo. Mandy si innamora di lui, ma un giorno l'uomo viene richiamato dai superiori per il fatto che convivesse con una minorenne, pertanto lo costringe ad abbandonarla. Mandy, infuriata, ritorna dall'ex protettore Billy e una notte, dopo essersi drogata con quest'ultimo, decide di vendicarsi e insieme vanno a uccidere Ronald. Dopo l'omicidio i due fuggono nel paese natale di Mandy, dove trovano riparo temporaneo da una coppia di vicini di casa, ma vengono riconosciuti ed arrestati. Billy dichiara di essere stato costretto sotto minaccia di Mandy a fare ci\u00f2 che diceva, perci\u00f2 Mandy viene incarcerata e accusata di omicidio volontario. L'avvocato di Mandy, Buddy Thornton, prende a cuore il caso e tenta in tutti i modi di difenderla dalla pena capitale, ma non riuscendovi e la corte condanner\u00e0 Mandy alla camera a gas."}
{"id": "1949458", "revid": "2074952", "url": "https://it.wikipedia.org/wiki?curid=1949458", "title": "Peter Lindbergh", "text": "Biografia.\nNato a Leszno (Reichsgau Wartheland) si trasferisce a Duisburg per studiare arte, nel 1978 si trasferisce a Parigi e si concentra sulla fotografia di moda, in quel periodo fotografa molte top model e attrici come Christy Turlington, Kate Moss, Naomi Campbell, Monica Bellucci, Linda Evangelista, Eva Herzigov\u00e1, Cindy Crawford, Stephanie Seymour, Isabella Rossellini, Kate Winslet, Nastassja Kinski e Tatjana Patitz. Molti suoi lavori sono apparsi nel magazine \"Vogue\" e in riviste come \"Marie Claire\", \"Interview\" e \"Harper's Bazaar\".\nHa pubblicato vari libri fra cui: \"10 Women by Peter Lindbergh\" (1993) e \"\" (2004). \u00c8 il fotografo dell'edizione 2009 del celebre calendario \"Dieux du Stade\"."}
{"id": "1949465", "revid": "1442080", "url": "https://it.wikipedia.org/wiki?curid=1949465", "title": "Seconda Divisione 1931-1932", "text": "La Seconda Divisione 1931-1932 fu il torneo regionale superiore di quell\u2019edizione del campionato italiano di calcio.\nIl campionato era strutturato in gironi regionali gestiti dai Direttori Regionali che fornivano al Direttorio Divisioni Superiori (D.D.S.) le finaliste che si sarebbero affrontate in gironi di qualificazione per l'ammissione alla Prima Divisione locale.\nDi solito non erano previste retrocessioni in categoria inferiore (Terza Divisione), ma a deciderlo erano soltanto i Direttori Regionali riuniti in consiglio. Le ammissioni alle finali, invece, erano stabilite dal D.D.S. secondo del numero delle squadre partecipanti e del numero dei gironi assegnati per ogni Direttorio.\nCampionati regionali.\nPiemonte.\nDirettorio Regionale Piemontese\nSede: Via Ponza, 4 - Torino - telefono 46-912.\nPresidente: Cav. Avv. Edgardo Minoli.\nFiduciario C.I.T.A.: P.I. Giacomo Bertolio.\nMembri: Mario D'Alessandro, Armando Dorato, Cav. Mario Sarasino.\nComitati U.L.I.C. dipendenti:\nClassifica finale.\nLegenda:\nRegolamento:\nClassifica finale.\nLegenda:\nRegolamento:\nNote:\nLombardia.\nDirettorio Regionale Lombardo\nSede: Via Torino, 45 - Milano - telefono 89-923.\nPresidente: Avv. Mario Beltrami\nSegretario: Cav. Giuseppe Tornaghi\nFiduciario C.I.T.A.: Rino Lupini\nMembri: Rag. Antonio Sianesi, Cav. Capomastro Riccardo Zoppini.\nComitati U.L.I.C. dipendenti: Abbiategrasso, Bergamo, Binasco, Brescia, Busto Arsizio, Como, Cremona, Gallarate, Lecco, Legnano, Lodi, Milano, Monza, Mortara, Pavia, Piacenza, Saronno, Seregno, Stradella, Treviglio, Varese e Voghera.\nClassifica finale.\nLegenda:\nRegolamento:\nNote:\nClassifica finale.\nLegenda:\nRegolamento:\nClassifica finale.\nLegenda:\nRegolamento:\nNote:\nLiguria.\nDirettorio Regionale Ligure\nSede: Via Orefici 3 int. 9 - Genova - telefono 26898.\nPresidente: Felice Barbarino\nFiduciario C.I.T.A.: Geom. Carlo Dani\nMembri: Adriano Beneventi e Rag. Pietro Villa.\nComitati U.L.I.C. dipendenti:\nClassifica finale.\nLegenda:\nRegolamento:\nVeneto.\nDirettorio Regionale Veneto\nSede: Palazzo Labia - Campo San Geremia, 275 - Venezia - telefono 3553.\nPresidente: Antonio Scalabrin\nSegretario: Luigi Eugenio Barbon\nFiduciario C.I.T.A.: Albino Carraro\nDelegato U.L.I.C.: Alberto Girelli\nMembro: Prof. Giuseppe Guarini.\nClassifica finale.\nLegenda:\nRegolamento:\nVenezia Giulia.\nDirettorio Regionale Giuliano\nSede: Via Mazzini 30 (Pal.del Commercio) - Trieste.\nPresidente: Piero Sponza\nSegretario: Sr. Giuseppe Deferri\nMembri: Gino Linda, Dott. Ferruccio Roberti e Rag. Costante Pessato.\nComitati U.L.I.C. dipendenti: Fiume, Gorizia, Monfalcone, Pola, Pordenone, Trieste e Udine.\nClassifica finale.\nLegenda:\nRegolamento:\nNote:\nVenezia Tridentina.\nDirettorio Regionale Tridentino\nClassifica.\nLegenda:\nRegolamento:\nEmilia.\nDirettorio Regionale Emiliano\nSede: Via Saffi, 121 - Bologna - telefono 23-807.\nPresidente: Dott. Luigi Pasquinelli\nSegretario: Ing. Gino Canevazzi\nMembri: Dott. Enrico Bassani, Marchese Pasquale Callani e Coriolano Ferrini.\nComitati U.L.I.C. dipendenti: Bologna, Cesena, Faenza, Ferrara, Fidenza, Forl\u00ec, Imola, Lugo di Romagna, Mantova, Modena, Parma, Ravenna, Reggio Emilia e Rimini.\nClassifica finale.\nLegenda:\nRegolamento:\nClassifica finale.\nLegenda:\nRegolamento:\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nToscana.\nClassifica finale.\nLegenda:\nRegolamento:\nClassifica finale.\nLegenda:\nRegolamento:\nClassifica finale.\nLegenda:\nRegolamento:\nMarche.\nClassifica finale.\nLegenda:\nRegolamento:\nNote:\nUmbria.\nClassifica finale.\nLegenda:\nRegolamento:\nLazio.\nClassifica finale.\nLegenda:\nRegolamento:\nAbruzzi.\nClassifica finale.\nLegenda:\nRegolamento:\nNote:\nCampania.\nClassifica finale.\nLegenda:\nRegolamento:\nPuglia.\nClassifica finale.\nLegenda:\nRegolamento:\nNote:\nSicilia.\nClassifica finale.\nLegenda:\nRegolamento:\nNote:\nTripolitania.\nDirettorio Tripolitano, Tripoli.\nSeconda Divisione - girone unico.\nClassifica finale.\nLegenda:\nRegolamento:\nTerza Divisione - girone unico.\nClassifica.\nLegenda:\nRegolamento:\nCirenaica.\nDirettorio Cirenaico, Bengasi.\nIl Direttorio Cirenaico organizz\u00f2 la Coppa \"S.E. (Sua Eccellenza) Leandro Arpinati\" a cui presero parte 8 squadre disputando solo il girone di andata con la seguente classifica finale:\nClassifica finale.\nLegenda:\nRegolamento:\nFinali.\nAnche queste finali organizzate dal DDS che avrebbero dovuto promuovere un club per girone furono poi invalidate offrendo l\u2019ascesa a tutti. \nGirone A.\nClassifica.\nRisultati:\nVerdetto:\nClassifica.\nVerdetto:\nGirone B.\nRisultati:\nClassifica.\nVerdetto:\nSpareggi in campo neutro:\nClassifica.\nVerdetto:\nIl Casteggio fu ammesso alla Prima Divisione alla compilazione degli organici 1932-33.\nGirone C.\nPartecipanti:\nLa F.R.A.G.D. rinunci\u00f2 alle finali a girone gi\u00e0 definito.\nIl D.D.S. decise perci\u00f2 di non far disputare le finali facendo promuovere in Prima Divisione le altre due squadre: Trento e Pordenone.\nLa F.R.A.G.D. di Castelmassa fu ammessa alla Prima Divisione alla compilazione degli organici 1932-33.\nGirone D.\nPartecipanti:\nMolinella e Portuense rinunciarono alle finali a girone gi\u00e0 definito.\nIl D.D.S. decise perci\u00f2 di non far disputare le finali dovendo promuovere in Prima Divisione le altre due squadre.\nMolinella e Portuense furono ammesse alla Prima Divisione alla compilazione degli organici 1932-33.\nGirone E.\nPartecipanti:\nAlma Juventus Fano e Orvietana rinunciarono alle finali a girone gi\u00e0 definito.\nIl D.D.S. decise perci\u00f2 di non far disputare le finali dovendo promuovere in Prima Divisione le altre due squadre.\nL'Alma Juventus Fano fu ammessa alla Prima Divisione alla compilazione degli organici 1932-33.\nCivitavecchiese promossa in Prima Divisione.\nGirone F.\nPartecipanti:\nLa Juventus di Trapani rinunci\u00f2 alle finali a girone gi\u00e0 definito.\nIl D.D.S. decise perci\u00f2 di non far disputare le finali dovendo promuovere in Prima Divisione le altre due squadre.\nLa Torrese principalmente per cause economiche \u00e8 costretta a rinunciare alla promozione, reiscrivendosi in Seconda Divisione nella stagione 1932-33\nLa Juventus di Trapani fu ammessa alla Prima Divisione alla compilazione degli organici 1932-33."}
{"id": "1949470", "revid": "287204", "url": "https://it.wikipedia.org/wiki?curid=1949470", "title": "Francisco Bosch (attore)", "text": "Biografia.\nIl suo interesse per la danza ebbe inizio quando sua nonna lo port\u00f2 a un incontro del suo gruppo di flamenco, quando aveva 5 anni. Incominci\u00f2 le sue lezioni di danza al Conservatorio Professional de Danza a Valencia e ha continuato a studiare al Conservatorio de Danza a Madrid, poi ha seguito la Compa\u00f1ia Nacional de Danza di Nacho Duato. Nel 2002 \u00e8 entrato a far parte del English National Ballet.\nHa interpretato nel 2004 il personaggio di Bagoa nel film \"Alexander\" di Oliver Stone con Colin Farrell. La loro scena d'amore per\u00f2 \u00e8 stata tagliata prima della distribuzione perch\u00e9 giudicata troppo esplicita. La scena di danza, che si pu\u00f2 vedere nel film, \u00e8 stata mostrata anche nel documentario \"Dancing for Oliver\" di Suzanne Gielgud in cui Francisco \u00e8 stato intervistato.\nFrancisco ha anche completato la registrazione nel 2006 del film \"Nina's Heavenly Delights\" e \"The Curse of King Tut's Tomb\". Nello stesso anno \u00e8 anche apparso nell'adattamento cinematografico di Kenneth Branagh dell'opera di Mozart \"Il flauto magico\". Il suo prossimo progetto cinematografico sar\u00e0 con Layke Anderson nel film \"House of Boys\" di Jean-Claude Schlim."}
{"id": "1949471", "revid": "339392", "url": "https://it.wikipedia.org/wiki?curid=1949471", "title": "Societ\u00e0 in nome collettivo Cantiere Navale G. Gallinari", "text": ""}
{"id": "1949474", "revid": "123692766", "url": "https://it.wikipedia.org/wiki?curid=1949474", "title": "Steven Klein", "text": "Storia.\nDopo aver studiato pittura alla Rhode Island School of Design, si \u00e8 spostato nel campo della fotografia. Klein ha fotografato campagne pubblicitarie per Calvin Klein, D&amp;G, Alexander McQueen, Gucci, Yves Saint Laurent e Nike ed \u00e8 un regolare collaboratore di magazine come la versione statunitense e francese di \"Vogue\", \"GQ\", \"i-D\", \"Num\u00e9ro\", \"L'Uomo Vogue\", \"W\" e \"Arena Homme\". I suoi lavori sono stati esposti in numerose mostre, le pi\u00f9 recenti alla Gagosian Gallery, in California e alla Galleria Brancolini Grimaldi a Firenze. Klein \u00e8 diventato noto ai media per gli scatti editoriali pubblicati da W Magazine con Madonna , Tom Ford, Brad Pitt e molti altri. Lavora spesso col direttore delle luci David Devlin.\nTra aprile e maggio del 2010 ha diretto il videoclip realizzato per il singolo \"Alejandro\" di Lady Gaga. Nel 2012 \u00e8 stato direttore artistico e regista del mini movie di Lady Gaga per il suo nuovo profumo \"Fame\".\nX-STaTIC Pro=CeSS.\nNel 2003, Klein collabora con Madonna, creando un'installazione chiamata \"X-STaTIC Pro=CeSS\". Questa include foto tratte dalla sessione di W Magazine e sette video. L'installazione \u00e8 stata fruibile dal 28 marzo al 3 maggio 2003 alla galleria di New York, Deitch Projects, per poi spostarsi per tutto il mondo in forma editata.\nMadonna.\nMadonna ha usato i video dell'installazione per il suo Re-Invention World Tour del 2004 durante la performance di \"The Beast Within\" e di \"Vogue\". Madonna \u00e8 diventata una assidua cliente di Klein, usando le sue foto per la copertina degli album \"Confessions on a Dance Floor\" e \"Hard Candy\". Ha anche contribuito ai video del suo Confessions Tour e alle foto per svariate riviste tra cui quelle per \"W\".\nSecret Ceremony.\n\u00c8 stata una delle mostre pi\u00f9 discusse di Klein presentata alla Galleria Cardi di Milano. La \"Cerimonia Segreta\" ha per protagonisti gli stilisti Domenico Dolce e Stefano Gabbana, ritratti in versione pasoliniana. Le foto mettono a nudo non solo i corpi dei due ma anche le loro ossessioni, paure e fantasie. Le fonti di ispirazione, oltre appunto a Pasolini, sono Fellini ed Helmut Newton.\nAmerican Idols.\nSono le foto che ritraggono la coppia Victoria e David Beckham innalzati al ruolo di \"American Idols\", in cui si celebra la forte carica sessuale dei due accostata allo stile underground del fotografo. L'obbiettivo degli scatti \u00e8 stato quello di dare il benvenuto ufficiale alla mondanit\u00e0 statunitense da parte dei due inglesini che perdono tutto il loro aplomb inglese per avvicinarsi ad uno stile americano decisamente pi\u00f9 ostentato ed immediato."}
{"id": "1949475", "revid": "125718253", "url": "https://it.wikipedia.org/wiki?curid=1949475", "title": "The Women (film 2008)", "text": "The Women \u00e8 un film del 2008 scritto e diretto da Diane English, adattamento moderno del film del 1939 di George Cukor \"Donne\", entrambi basati sull'omonima commedia teatrale del 1936 di Clare Boothe Luce.\nIl film, con un cast interamente al femminile, si differenzia dall'originale in vari punti. Le protagoniste del film di Cukor erano donne dell'alta borghesia di Manhattan dedite al \"gossip\", nella versione del 2008 le protagoniste lavorano nel campo della moda e della pubblicit\u00e0, inoltre il personaggio di Alex Fisher, interpretato da Jada Pinkett Smith, \u00e8 dichiaratamente lesbica.\nIl film \u00e8 stato distribuito nelle sale italiane il 17 ottobre 2008.\nTrama.\nLa stilista di abbigliamento Mary Haines vive in una bella casa di periferia del Connecticut con il suo ricco marito finanziere Stephen e la loro figlia Molly di 11 anni. La sua migliore amica dai tempi del college, Sylvie Fowler, \u00e8 la direttrice di un'importante rivista di moda che detta le ultime novit\u00e0 in fatto di gusto e stile per le donne fashion di New York City. Quando Sylvie scopre che Stephen ha una relazione con Crystal Allen, una commessa di profumi al \"Saks Fifth Avenue\", dalla loquace manicure Tanya, si confida con la sempre incinta Edie Cohen e la scrittrice gay Alex Fisher ma esita a dirlo a Mary, che scopre la notizia dalla stessa donna dopo aver ricevuto una manicure stessa. Nonostante l'esortazione di sua madre Catherine a tacere su ci\u00f2 che sa, Mary affronta prima Crystal, in un negozio di biancheria intima, e poi Steven, prima di chiedere il divorzio.\nSylvie, Edie e Alex uniscono le forze per sostenere la loro amica, ma sorgono complicazioni quando Sylvie, di fronte alla perdita del lavoro, cospira con l'editorialista di gossip locale Bailey Smith confermando i problemi coniugali di Mary in cambio del contributo di Bailey con un profilo di celebrit\u00e0 a la rivista. Mary \u00e8 stordita dal tradimento di Sylvie e pone fine alla loro amicizia. La figlia di Mary inizia ad abbandonare la scuola e si confida con Sylvie perch\u00e9 sua madre, distratta dagli sconvolgimenti nella sua vita un tempo idilliaca, si allontana.\nMary viene licenziata dal lavoro da suo padre, si rinnova e decide di aprire una propria azienda di design di abbigliamento con l'aiuto finanziario di Catherine. Quando inizia a mettere ordine nella sua vita, fa uno sforzo per legare con Molly, che rivela che il rapporto di suo padre con Crystal sta andando in pezzi e si riunisce con Sylvie, che ha lasciato il lavoro. Con questa conoscenza in mano, Mary si propone di riparare il suo matrimonio fratturato mentre si prepara a svelare la sua nuova linea di abbigliamento femminile in una sfilata di moda a cui hanno partecipato non solo i proprietari di boutique, ma anche l'acquirente di Saks.\nSylvie dice a Mary che ha incontrato un ragazzo e sta pensando di dargli il suo vero numero di telefono. Le acque di Edie si rompono e lei ha un bambino. Maria riceve una chiamata dal marito ed \u00e8 incoraggiata dagli altri a rispondere; poi organizza un appuntamento con lui. Alla fine, vediamo che viene pubblicata una rivista intitolata Sylvie con i quattro amici in copertina e il libro di Alex \u00e8 uscito. Viene fornito un indizio sulla possibile uscita di Crystal con l'ex fidanzata di Alex, Natasha. Le donne parlano della rivista, del libro e delle gioie, dei dolori e dei trionfi unici e speciali dell'essere una donna.\nProduzione.\nNel 1994 Julia Roberts e Meg Ryan decisero di co-produrre una versione contemporanea del classico di George Cukor, affidando la sceneggiatura a Diane English e la regia a James L. Brooks. Due anni pi\u00f9 tardi lo script fu presentato alla Sony Pictures, ma nonostante i pareri favorevoli, il progetto fu messo in stallo quando la Roberts e la Ryan vollero interpretare lo stesso ruolo da protagonista. Diane English revision\u00f2 in parte la sceneggiatura e inizi\u00f2 a considerare l'ipotesi di dirigere lei stessa la pellicola, dopo l'abbandono di Brooks, impegnato alla regia di \"Qualcosa \u00e8 cambiato\", e della Roberts. Negli anni seguenti molte attrici si candidarono per un ruolo, tra cui Sandra Bullock, Ashley Judd, Uma Thurman, Whitney Houston e Queen Latifah.\nDopo essere stato rifiutato da tutti i principali studi di Hollywood, Diane English ha deciso di sviluppare il progetto come un film indipendente e si avvicin\u00f2 a Victoria Pearman, il presidente della societ\u00e0 di produzione di Mick Jagger, Jagged Films, che ha accettato di produrre il film per la Picturehouse. Dopo essere stato completato, il film \u00e8 stato mostrato ai dirigenti della Warner Bros., che nel frattempo aveva assorbito la Picturehouse, che si sono dimostrati scettici, ma grazie al successo commerciale del film \"Sex and the City\" si sono convinti che il pubblico fosse pronto per un film interamente al femminile.\nCritica.\nIl film ha ricevuto durante l'edizione dei Razzie Awards 2008 una nomination come peggior attrice per le protagoniste Annette Bening, Eva Mendes, Debra Messing, Jada Pinkett Smith e Meg Ryan."}
{"id": "1949476", "revid": "268849", "url": "https://it.wikipedia.org/wiki?curid=1949476", "title": "FC Alverca", "text": ""}
{"id": "1949480", "revid": "110157", "url": "https://it.wikipedia.org/wiki?curid=1949480", "title": "Alverca do Ribatejo", "text": "Alverca do Ribatejo \u00e8 una freguesia (\"frazione\") portoghese del comune di Vila Franca de Xira, nel distretto di Lisbona. Si estende per un'area di 17,89\u00a0km\u00b2 e registra una popolazione di 29.086 abitanti, secondo il censimento del 2001.\nSoprannominata \"la citt\u00e0 verde\" per l'elevata concentrazione di parchi e spazi verdi, Alverca \u00e8 un importante snodo automobilistico e ferroviario. Notevole la \"Igreja dos Pastorinhos\", una chiesa risalente al 1687.\nStretto il suo legame con la storia dell'aviazione portoghese. Ospit\u00f2, infatti, il primo aeroporto militare portoghese, nel 1919, nonch\u00e9 il primo aeroporto civile internazionale di tutto il Portogallo, che serv\u00ec la citt\u00e0 di Lisbona fino all'inaugurazione del Aeroporto di Lisbona-Portela avvenuta nel 1940.\nSport.\nLa citt\u00e0 \u00e8 sede della squadra calcistica del Futebol Clube de Alverca, per diverse stagioni presente nella massima divisione portoghese."}
{"id": "1949482", "revid": "6923", "url": "https://it.wikipedia.org/wiki?curid=1949482", "title": "Isuzu serie 4EC", "text": "I motori Isuzu Serie 4EC sono una piccola famiglia di motori diesel prodotti dal 1987 al 2000 dalla Casa automobilistica giapponese Isuzu per essere utilizzati sulle vetture della tedesca Opel.\nCaratteristiche.\nNel 1987 viene introdotto un nuovo motore diesel nella gamma Opel, Casa non tra le prime ad utilizzare tale tipo d propulsore, ma che con il tempo \u00e8 riuscita ad affermarsi anche in tale settore.\nIl nuovo motore a gasolio non \u00e8 stato per\u00f2 costruito direttamente dalla Casa di R\u00fcsselsheim, bens\u00ec dalla giapponese Isuzu, una Casa oggi assai famosa per l'efficienza dei suoi motori diesel e per la robustezza dei suoi modelli. La Casa di Tokyo, nell'orbita della General Motors gi\u00e0 dal 1971, ha cominciato in questo modo la fornitura di diversi suoi motori alla Opel, rinnovando successivamente il suo impegno nei confronti della Casa tedesca anche per altre famiglie di motori, sempre diesel.\nI motori della serie 4EC avevano le seguenti caratteristiche:\nSi tratta quindi di uno dei pi\u00f9 piccoli motori diesel nella storia della Opel, ma non il pi\u00f9 piccolo in assoluto: questo titolo andr\u00e0 16 anni dopo al 1.3 CDTI di origine Fiat.\nIl modello Opel che utilizzato in via quasi esclusiva tutti i motori Isuzu della serie \"4EC\" \u00e8 stato la Opel Corsa nella prima e nella seconda serie.\nIl 1.5 Isuzu \u00e8 stato proposto in tre versioni, una aspirata e due sovralimentate mediante turbocompressore.\n4EC1 (o 15D).\nLa prima versione di questa piccola famiglia di motori, datata 1987, \u00e8 anche la meno potente. Si tratta della versione aspirata del 1.5 Isuzu destinato ai modelli Opel di fascia bassa. Tale versione \u00e8 conosciuta con la sigla 4EC1 presso la Isuzu e 15D presso la Opel.\nIl rapporto di compressione di questo motore \u00e8 di 23:1. La potenza massima \u00e8 di 50 CV a 4800 giri/min, mentre la coppia massima \u00e8 di 90 Nm a 2400 giri/min.\nQuesto motore, che \u00e8 in grado di rispettare anche le normative Euro 1 (1987-1993) e Euro 2(1993-1996), ha trovato applicazione su:\nT4EC1.\nIl motore T4EC1 \u00e8 la prima delle varianti sovralimentate: la sovralimentazione avveniva tramite un turbocompressore IHI. Questo motore \u00e8 stato proposto in due varianti molto simili tra loro. Per la Isuzu queste due varianti sono viste come lo stesso identico motore, tant'\u00e8 vero che usa la per entrambi la stessa sigla, ossia T4EC1, mentre la Opel utilizza due sigle diverse.\n15DT.\nLa prima variante in ordine cronologico ha esordito in contemporanea, anche se l'effettiva commercializzazione delle Opel dotate di tale motore sarebbe cominciata solo qualche mese dopo.\nIl motore 15DT \u00e8 in grado di soddisfare anche la normativa \"Euro 1\", bench\u00e9 sia nato in un periodo in cui il catalizzatore non era ancora obbligatorio.\nIl rapporto di compressione \u00e8 stato solo leggermente diminuito, portandosi cos\u00ec a 22:1.\nLa potenza massima era di 67 CV a 4600 giri/min, con una coppia massima di 132 N\u00b7m a 2600 giri/min.\nQuesto motore \u00e8 stato montato su:\nX15DT.\nCon questa sigla viene indicata la configurazione Euro 2 del 1.5 turbodiesel \"15DT\". Non cambia praticamente nulla, a parte tutti i piccoli aggiornamenti del caso per rendere il motore ecocompatibile con la nuova normativa.\nLe applicazioni si limitano alle \"Opel Corsa B 1.5 Turbodiesel\" prodotte dal 1996 al 2000.\nTC4EC1 (o 15DTR).\nQuesta \u00e8 la versione pi\u00f9 potente fra i 1.5 a gasolio della Isuzu ed \u00e8 anche l'unico di questo motori a non essere stato montato su una \"Opel Corsa\". A fronte di un rapporto di compressione pari a 22:1, la potenza massima raggiunge 72 CV a 4600 giri/min, con un picco di coppia pari a 143 N\u00b7m a 2600 giri/min.\nQuesto motore \u00e8 stato montato sulle \"Opel Kadett 1.5 turbodiesel\" (1988-91)."}
{"id": "1949485", "revid": "533647", "url": "https://it.wikipedia.org/wiki?curid=1949485", "title": "Princivalle Fieschi", "text": "Princivalle Fieschi era membro del ramo tortonese della nobile famiglia genovese dei Fieschi. Avviato in giovane et\u00e0 alla carriera ecclesiastica, divenne presto canonico di Tulle. \nSuccessivamente venne nominato vescovo di Brescia e govern\u00f2 la diocesi per otto anni sino al 1325 quando, per ordine di papa Giovanni XXII venne trasferito alla diocesi di Tortona ove mor\u00ec nel 1348."}
{"id": "1949489", "revid": "21880", "url": "https://it.wikipedia.org/wiki?curid=1949489", "title": "Escolzia", "text": ""}
{"id": "1949490", "revid": "1728", "url": "https://it.wikipedia.org/wiki?curid=1949490", "title": "Ugo Ancona", "text": "Fu senatore del Regno d'Italia nella XXIII e XXIV legislatura.\nBiografia.\nNato in una famiglia di origini ebraiche,laureato del Politecnico federale di Zurigo, nel 1887, fu professore ordinario di Teoria generale delle macchine al Regio Istituto Tecnico Superiore di Milano, e direttore della Scuola di Ingegneria Aeronautica di Roma. Fu anche membro corrispondente dell'Istituto lombardo di scienze e lettere di Milano.\nIn ambito governativo ricopr\u00ec, tra il giugno 1916 ed il giugno 1917, l'incarico di Sottosegretario di Stato al Ministero dei trasporti marittimi e ferroviari.\nNel 1923 fu nominato senatore. Ader\u00ec al Partito nazionale fascista e dal 1927 al 1934 fece parte della Commissione parlamentare delle finanze."}
{"id": "1949492", "revid": "1573940", "url": "https://it.wikipedia.org/wiki?curid=1949492", "title": "Christopher Bernau", "text": "\u00c8 noto al pubblico televisivo italiano per essere stato il primo Alan Spaulding (1977 - 1989) nella \"soap opera\" \"Sentieri\" (ruolo, ricoperto, dopo la sua morte, inizialmente da Daniel Pilon e, infine, da Ron Raines). Oltre che in \"Sentieri\", ha lavorato anche nella soap opera \"Santa Barbara\".\n\u00c8 morto, all'et\u00e0 di soli 49 anni, il 14 giugno 1989 "}
{"id": "1949493", "revid": "121700879", "url": "https://it.wikipedia.org/wiki?curid=1949493", "title": "Mirella Pamphili", "text": "Biografia.\nMosse nei primi anni sessanta i primi passi nel teatro dialettale, con ferma opposizione da parte dei genitori. Si diplom\u00f2 al Centro sperimentale di cinematografia, il che le permise varie partecipazioni alle pellicole uscite nel quinquennio successivo, che vedono il suo accredito accompagnato dalla sigla C.S.C.\nEsord\u00ec sul grande schermo in \"Le stagioni del nostro amore\" (1965) di Florestano Vancini e, come spesso accadeva per i diplomati C.S.C fino al 1975, ebbe piccole ma numerosissime presenze nel quinquennio successivo al diploma, nei ruoli pi\u00f9 diversi. \nFu presente in produzioni come \"Medea\" (1969) di Pier Paolo Pasolini, ma la maggior parte della sua filmografia \u00e8 costituita da film di livello medio, appartenenti o al genere musicarello (\u00e8, per esempio, l'innamorata di Enrico Montesano in \"Nel sole\" e \"L'oro del mondo\", due film con la coppia Al Bano - Romina Power) o alla serie di Franco Franchi e Ciccio Ingrassia."}
{"id": "1949496", "revid": "1714743", "url": "https://it.wikipedia.org/wiki?curid=1949496", "title": "Pandolfo Malatesta (arcivescovo)", "text": "Biografia.\nEra figlio di Malatesta IV Malatesta, della nobile famiglia riminese dei Malatesta, fu arcidiacono di Bologna nel 1404. Venne a Brescia nel 1414 e nel 1416 fu nominato amministratore apostolico della diocesi. Nel 1418, dopo la visita di papa Martino V a Brescia, con cui tra l'altro si decise il matrimonio di sua sorella Cleofe, fu eletto vescovo di Coutances, da dove nel 1424 fu promosso arcivescovo di Patrasso e barone di Patrasso, titolo che manterr\u00e0 fino alla morte."}
{"id": "1949497", "revid": "122721510", "url": "https://it.wikipedia.org/wiki?curid=1949497", "title": "Michele Bon", "text": "Biografia.\nFin da piccolo coltiva le sue due grandi passioni, la musica e l'elettronica. Si diploma da privatista in teoria e solfeggio al Conservatorio Cesare Pollini di Padova. Fonda la sua prima band, i Tia, nel 1983 e il primo album del gruppo riesce a vendere oltre cinquemila copie.\nQualche anno dopo si unisce ad Aldo Tagliapietra per il tour promozionale del suo primo lavoro solistico, \"Nella notte\", suonando le tastiere. Nel 1990 partecipa alla registrazione dell'album de Le Orme \"Orme\" come tastierista e programmatore, prendendo anche parte al conseguente tour di supporto all'album, affiancando cos\u00ec Tony Pagliuca. L'uscita di quest'ultimo dal gruppo consente a Michele di entrare a far parte definitivamente de Le Orme, affiancando alle tastiere Francesco Sartori. Con Le Orme registra cinque CD: \"Il fiume\", \"Amico di ieri\", \"Elementi\", \"L'infinito\", \"La via della seta\", oltre ad un DVD, \"Live in Pennsylvania\". Parallelamente suona le tastiere nella tribute band Fronte del Vasco, che esegue brani di Vasco Rossi, e con la quale si esibisce annualmente in parecchi concerti in tutto il Triveneto. Dall'inizio del 2008 alla fine del 2010, a causa della volontaria fuoriuscita da Le Orme di Andrea Bassato, ha suonato da solo tutte le parti di tastiera, fino all'entrata nel gruppo del giovane Federico Gava."}
{"id": "1949500", "revid": "298055", "url": "https://it.wikipedia.org/wiki?curid=1949500", "title": "Benny Fazio", "text": ""}
{"id": "1949502", "revid": "124662208", "url": "https://it.wikipedia.org/wiki?curid=1949502", "title": "Lorenzo Zane", "text": "Biografia.\nProveniente da una famiglia del patriziato veneziano, era figlio di Paolo e di Lucia (detta Beriola) Condulmer. Quest'ultima apparteneva al \"clan\" composto dalle famiglie Correr, Condulmer e Barbo che nel Quattrocento diede ben tre pontefici, oltre a numerosi altri uomini di Chiesa: era nipote di Gabriele Condulmer (papa Eugenio IV), cugina di Francesco Condulmer (cardinale) e di Pietro Barbo (papa Paolo II). Ebbe due fratelli (Andrea e Alvise) e due sorelle (Vienna ed Elisabetta).\nIl 26 novembre 1446 partecip\u00f2 all'estrazione della balla d'oro per l'entrata anticipata in politica. Abbracci\u00f2 per\u00f2 la vita consacrata e, posto sotto la protezione del cardinale Francesco Condulmer, fu avviato alla carriera nella Curia Romana. Visse nell'Urbe almeno dal 1449, dove frequent\u00f2 i corsi di Lorenzo Valla e con cui strinse amicizia. Il 1\u00ba settembre 1450, raccomandato dal parente, fu nominato protonotario apostolico e il 5 giugno 1452 fu eletto arcivescovo di Spalato. Non avendo ancora raggiunto l'et\u00e0 minima di ventisette anni, non pot\u00e9 prendere possesso della diocesi, ma, grazie all'iniziativa di Francesco Barbaro, il Senato deliber\u00f2 che potesse almeno amministrarla e riscuoterne le rendite.\nNegli anni 1452-53 appoggi\u00f2 il proprio mentore nella polemica letteraria che lo vedeva opposto a Poggio Bracciolini, promuovendo la diffusione degli scritti del Valla a Venezia.\nEredit\u00f2 le sostanze del cardinale Condulmer quando questi mor\u00ec nel 1453. Trov\u00f2 un nuovo protettore nel cardinale Pietro Barbo.\nAl compimento dei ventisette anni, verso la fine del 1455, venne consacrato da papa Callisto III e pot\u00e9 cos\u00ec prendere possesso della propria sede. Risultava a Spalato sin dal gennaio 1456, come dimostra il rogito di un atto stilato nel palazzo arcivescovile.\nNel 1456 promosse presso il Senato la nomina del Valla a storico ufficiale della Serenissima, opponendolo a Biondo Flavio. In quell'occasione, il 13 dicembre 1456, scrisse il \"De difficillima doctrinae palma capescenda\", un'epistola indirizzata a Giorgio Bevilacqua Lazise in cui dimostrava come le qualit\u00e0 necessarie a svolgere l'opera di storico di Venezia fossero tutte monopolio del suo maestro.\nIl 31 gennaio 1457 ottenne l'amministrazione del patriarcato latino di Gerusalemme e la commenda del monastero di Santo Stefano de Pinis nella propria diocesi, vedendo cos\u00ec aumentare le proprie rendite.\nPur risiedendo stabilmente a Spalato, lo Zane dimostr\u00f2 di essere un vescovo di scarse capacit\u00e0 e, in particolare, fu poco prudente nei rapporti con la comunit\u00e0 cittadina. Gi\u00e0 nei primi anni di governo cre\u00f2 dei gravi attriti riguardo alla gestione del tesoro e della fabbrica della cattedrale, mettendo il ceto nobile e quello popolare l'uno contro l'altro. La situazione era cos\u00ec grave che nella primavera del 1461 fu convocato a Venezia e gli fu intimato di non compromettere gli equilibri della societ\u00e0 spalatina.\nAncora pi\u00f9 pesante fu una vicenda occorsa all'inizio del 1463, quando il Consiglio dei Dieci scopr\u00ec che l'arcivescovo era in contatto con il duca di San Sabba Stefano Kosacha per appoggiarlo nella conquista del castello di Clissa; in cambio avrebbe ricevuto ducati, di cui erano gi\u00e0 stati versati. Questo sarebbe avvenuto ai danni di Pietro Thalovitz, un feudatario del regno d'Ungheria che i veneziani ritenevano un valido aiuto contro l'Impero Ottomano che, avanzando nei Balcani, minacciava la Dalmazia.\nPortato a Venezia, lo Zane confess\u00f2 e venne condannato al bando per dieci anni dalla Dalmazia e dalla propria sede arcivescovile. Si port\u00f2 quindi a Roma, dove nel frattempo Pietro Barbo era divenuto pontefice, e vi inizi\u00f2 una nuova carriera come rappresentante del papa per ristabilire l'ordine in quelle zone dello Stato della Chiesa in cui si erano affermate delle signorie locali. Creato tesoriere pontificio nel 1464, fu inizialmente incaricato, con Niccol\u00f2 Forteguerri, di soffocare la ribellione degli Anguillara; l'anno successivo fu inviato in Romagna (come commissario generale) e nella Marca d'Ancona (come vicario generale), allo scopo di sequestrare i beni di Domenico Malatesta in favore della Camera apostolica. Nel 1470 fu eletto governatore di Cesena.\nFrattanto, nel 1468, aveva svolto il ruolo di inquirente nel processo contro Pomponio Leto e l'Accademia Romana.\nL'ascesa di papa Sisto IV (1471) non influ\u00ec sulla propria posizione. In aggiunta, ottenne la riabilitazione da parte della madrepatria, che ne accett\u00f2 la nomina a vescovo di Treviso, oltre che a patriarca titolare di Antiochia (28 aprile 1473).\nNel 1478 venne trasferito alla diocesi di Brescia, ma rinunci\u00f2 all'incarico dopo solo tre anni, dopo qualche fugace apparizione pubblica: pare che fosse un uomo d'arme poco incline alla vita di corte. La sua sede episcopale venne occupata dal nipote Paolo Zane, di appena vent'anni.\nMor\u00ec a Roma nel 1485, dove si era ritirato dopo l'abbandono di Brescia."}
{"id": "1949503", "revid": "268849", "url": "https://it.wikipedia.org/wiki?curid=1949503", "title": "Alverca", "text": ""}
{"id": "1949505", "revid": "124507507", "url": "https://it.wikipedia.org/wiki?curid=1949505", "title": "Fiat Turbina", "text": "La Fiat Turbina \u00e8 un'automobile sviluppata dalla casa automobilistica italiana FIAT nel 1954 ed esposta al salone dell'automobile di Torino.\nIl contesto.\nLa Fiat fu la prima casa automobilistica europea a realizzare una vettura propulsa da una turbina a gas. La concept car \u00e8 il risultato finale di un progetto diretto da Dante Giacosa che aveva preso l'avvio nel corso dell'anno 1948, e tale prototipo venne collaudato per la prima volta il 4 aprile del 1954 sulla pista del Lingotto.\nIl motore si compone di un compressore a due stadi, di una turbina a due stadi, di una turbina motrice a uno stadio e relativo gruppo riduttore per la trasmissione alle ruote di circa 1000 kg. la velocit\u00e0 massima dichiarata \u00e8 di circa 250\u00a0km/h, il corpo vettura era caratterizzato da due pinne stabilizzatrici posteriori facenti parte di una sezione posteriore completamente asportabile che racchiudeva il propulsore alloggiato in un compartimento insonorizzato. L'ottimo studio aerodinamico permetteva alla vettura di avere un Cx di 0,14.\nIl telaio era formato da elementi tubolari, le sospensioni (le anteriori derivate da quelle della Fiat 8V del 1952) erano a 4 ruote indipendenti, e il cambio era sostituito dal funzionamento della turbina che era simile ad un convertitore idraulico. La trasmissione era dotata di un riduttore che portava i 22000 giri a massimo regime a circa 4000 al differenziale.\nIl sistema di illuminazione anteriore era caratterizzato da dei fari inglobati nel corpo vettura, che quando servivano si indirizzavano verso la strada (soluzione adottata anche da Bertone per la seconda vettura della famiglia Alfa Romeo BAT anch'essa esposta al salone dell'auto di Torino dello stesso anno).\nDopo l'esposizione, il progetto venne accantonato per motivi tecnico produttivi, e con esso anche la sportiva torinese che oggi si trova al Museo dell'automobile di Torino."}
{"id": "1949507", "revid": "28057", "url": "https://it.wikipedia.org/wiki?curid=1949507", "title": "Paolo Zane", "text": "Biografia.\nMembro della famiglia patrizia veneziana degli Zane, succedette appena ventenne allo zio Lorenzo quale vescovo di Brescia, occupando la sede episcopale per quasi cinquant'anni.\nDurante i molti anni del suo episcopato, divenne noto per essere uno dei pi\u00f9 importanti controriformisti della Serenissima: dimostr\u00f2 particolare attenzione, ad esempio, all'operato dell'inquisizione, che contribu\u00ec a diffondere in Brescia e territorio, agendo soprattutto ad Edolo. Nel 1510 60 sospette streghe furono arse vive sul rogo per una sua condanna.\nEletto vescovo della diocesi di Brescia nel 1481, si rivel\u00f2 attento alle esigenze spirituali della propria comunit\u00e0. Nel 1505 fece realizzare una nuova urna in marmo per le reliquie di san Tiziano di Brescia, conservata all'interno della chiesa dei Santi Cosma e Damiano.\nNel 1531 don\u00f2 alla comunit\u00e0 religiosa bresciana un frammento ligneo ritenuto proveniente dalla Vera Croce di Ges\u00f9. La cosiddetta \"Croce del vescovo Zane\" trover\u00e0 definitiva collocazione nell'omonimo reliquiario solo nel 1841.\nMor\u00ec nel 1531 e fu sepolto nella basilica di San Pietro de Dom."}
{"id": "1949508", "revid": "125696399", "url": "https://it.wikipedia.org/wiki?curid=1949508", "title": "Anna Maria Serafini", "text": "Biografia.\nNata nel 1953 a Piancastagnaio, in provincia di Siena, nel 1981 si \u00e8 laureata in filosofia presso la facolt\u00e0 dell'Universit\u00e0 degli studi di Firenze, dopo un soggiorno a Berlino di tre anni, con 110 e lode su una tesi dal titolo \"Il pensiero teorico di Eduard Bernstein\".\nParlamentare dalla X alla XVI legislatura, con l'eccezione della XIV. Comincia a fare politica nella seconda met\u00e0 degli anni settanta tra le file del Partito Comunista Italiano, diventando dirigente politica come responsabile delle donne comuniste della provincia di Siena, membro della segreteria provinciale e della direzione regionale del PCI. Nel 1987 diviene deputata per la prima volta. Dal 4 agosto 1987 al 22 aprile 1992 entra a far parte della III Commissione Esteri della Camera e dal 10 ottobre 1990 al 22 aprile 1992 \u00e8 anche membro della Commissione Speciale per le Politiche Comunitarie. Confermer\u00e0 il suo seggio alla Camera anche nel 1992, 1994 e 1996 (in queste tre ultime occasioni la lista collegata alla sua elezione sar\u00e0 quella del Partito Democratico della Sinistra).\n\u00c8 autrice di leggi a favore dei diritti dei bambini e degli adolescenti tutte approvate all'unanimit\u00e0. Si tratta della legge contro la pedofilia, la pedopornografica, il turismo sessuale e la prostituzione minorile; della legge per nuove disposizioni sulle adozioni nazionali e internazionali.\nNel 1995 diviene coordinatrice donne dell'Ulivo.\nNel 2002, priva di incarichi parlamentari, fonda la Consulta DS per l'infanzia e l'adolescenza \"Gianni Rodari\", per l'affermazione di una moderna cultura dell'infanzia e dell'adolescenza, radicata in tutto il territorio nazionale e aperta a competenze e ad organizzazioni esterne. Ne ricopre l'incarico di responsabile nazionale.\nNel giugno 2005 \u00e8 stata prima firmataria della proposta di legge di iniziativa popolare \"Zerosei\" per il diritto delle bambine e dei bambini all'educazione e all'istruzione dalla nascita fino a sei anni, presentata alla Camera dopo aver raccolto 200.000 firme.\nAlle elezioni politiche del 2006 \u00e8 stata eletta al Senato della Repubblica per la circoscrizione Veneto. Nella XV legislatura, oltre ad essere componente della 12\u00aa Commissione permanente Igiene e Sanit\u00e0, viene eletta ad ottobre 2006 presidente della Commissione parlamentare per l'infanzia e rimane in carica fino alla fine della legislatura.\nAlle elezioni politiche del 2008 viene ricandidata al Senato tra le liste del Partito Democratico, dov'\u00e8 rieletta nella circoscrizione Sicilia; la sua elezioni ha creato qualche malumore all'interno del PD Siciliano, in quanto vista come uno dei candidati paracadutati dall'alto.\nTra ottobre 2006 e gennaio 2008, la Commissione Parlamentare per l'infanzia, tra indagini conoscitive, seminari, audizioni, atti di indirizzo ha toccato, tra l'altro, i temi della povert\u00e0 minorile, delle adozioni, degli affidamenti e della chiusura degli istituti, dell'abuso e dei maltrattamenti sui minori, del bullismo, del rapporto tra i bambini, adolescenti e media, dell'obesit\u00e0 infantile, del latte materno, della scomparsa dei minori, della partecipazione dei bambini e degli adolescenti alle decisioni che li riguardano.\nNel 2007 viene eletta nell'Assemblea costituente del Partito Democratico e nella Commissione Valori.\nNel 2008 il segretario Veltroni le affida l'incarico di responsabile del PD per l'infanzia e l'adolescenza. Nel marzo 2009 riceve dal segretario Franceschini l'incarico di responsabile delle politiche familiari nell'ambito del Dipartimento educazione.\nNella XVI legislatura \u00e8 senatrice e ricopre l'incarico di vicepresidente della Commissione parlamentare per l'infanzia. Ha presentato disegni di legge sui nidi, sul garante per l'infanzia, sulla musica giovanile, sulla carta d'identit\u00e0 per tutti i minori, sulle citt\u00e0 d'arte, sull'innalzamento dell'et\u00e0 pediatrica, sui centri per le donne, sugli assistenti sociali, sui bambini e i media, sul tribunale per la famiglia, sulla responsabilit\u00e0 genitoriale, sulla cittadinanza ai minori stranieri, sull'uso a favore dell'infanzia dei beni confiscati alla mafia. \u00c8 relatrice della proposta di legge sul garante dell'infanzia e dell'adolescenza approvata il 22 giugno 2011 dal Parlamento, dopo anni di rinvii e di testi contrastanti tra loro. Ha presentato il disegno di legge 3390 sul contrasto al femminicidio, sulla base del quale \u00e8 iniziato il percorso della legge 119 approvata il 15 ottobre 2013.\nHa ricoperto l'incarico di Presidente del Forum infanzia e adolescenza del PD con la segreteria Bersani.\nAttualmente \u00e8 membro del Comitato media e minori ed \u00e8 Presidente dell'Associazione LibeRe (Libert\u00e0 Responsabilit\u00e0).\nVita privata.\n\u00c8 sposata dal 1993 con Piero Fassino, ex segretario dei Democratici di Sinistra dal 2001 al 2006, sottosegretario di Stato agli Affari Esteri, ministro della Repubblica dal 1998 al 2001 sindaco di Torino dal 2011 al 2016."}
{"id": "1949509", "revid": "18571872", "url": "https://it.wikipedia.org/wiki?curid=1949509", "title": "Dialetti mediani", "text": ""}
{"id": "1949513", "revid": "120814416", "url": "https://it.wikipedia.org/wiki?curid=1949513", "title": "Francesco Corner (1478-1543)", "text": "Era figlio di Giorgio e di Elisabetta Morosini, fratello del cardinale Marco Corner e nipote di Caterina Cornaro.\nBiografia.\nStudi\u00f2 all'universit\u00e0 di Padova.\nFu militare nel Levante e, ritornato a Venezia, ebbe incarichi diplomatici all'estero.\nFu creato cardinale da papa Clemente VII nel concistoro del 20 dicembre 1527.\nIl 27 aprile 1528 ricevette il titolo di San Pancrazio fuori le mura. Fu inoltre nominato Arciprete della Basilica Vaticana.\nIl 27 aprile 1534 ottenne il titolo di Santa Cecilia, il 5 settembre dello stesso anno quello di San Ciriaco alle Terme Diocleziane, il 31 maggio 1535 il titolo di Santa Prassede, il 23 marzo 1541 il titolo di Santa Maria in Trastevere; il 14 novembre dello stesso ottenne di divenire cardinale vescovo ed ebbe la sede suburbicaria di Albano. Il 15 febbraio 1542 fu trasferito alla sede suburbicaria di Palestrina.\nFrancesco Corner partecip\u00f2 ad un unico conclave, quello del 1534, che elesse papa Paolo III.\nAfflitto da salute malferma, richiamato dal pontefice a Roma, mor\u00ec a Viterbo. Fu sepolto a Venezia, nella chiesa di San Salvatore.\nStemma.\n\u00abPartito d'oro e d'azzurro, caricato di una corona dell'uno nell'altro\u00bb\nGenealogia episcopale.\nLa genealogia episcopale \u00e8:"}
{"id": "1949520", "revid": "22475", "url": "https://it.wikipedia.org/wiki?curid=1949520", "title": "Andrea Corner (cardinale)", "text": "Biografia.\nSoprannominato \"l'abate nero\", fu uno dei tre cosiddetti \"abati Cornari\", protagonisti del panorama intellettuale nella Venezia del primo Cinquecento.\nFiglio di Giacomo Cornaro, appena ventenne fu eletto vescovo di Brescia, succedendo allo zio.\nFu creato cardinale nel 1544. Il 9 gennaio 1545 ricevette la diaconia di San Teodoro. Il 27 giugno 1550 opt\u00f2 per la diaconia di Santa Maria in Domnica.\nMor\u00ec a Roma nel 1551 e fu sepolto nella chiesa di sant'Agostino. Successivamente venne traslato a Venezia in San Salvatore."}
{"id": "1949536", "revid": "287204", "url": "https://it.wikipedia.org/wiki?curid=1949536", "title": "Volami nel cuore", "text": "Volami nel cuore \u00e8 stato un programma televisivo di genere variet\u00e0, andato in onda su Rai Uno in sette puntate ogni sabato dal 20 settembre al 1\u00ba novembre 2008, condotto da Pupo ed Ernesto Schinella.\nLa regia era di Roberto Cenci, le scenografie di Gaetano Castelli, le coreografie di Simona Mastrecchia ed i costumi di Francesca Schiavon, mentre le musiche erano dirette dal maestro Leonardo De Amicis. Autori del programma erano lo stesso regista Cenci (capoprogetto), Paolo Cucco, Clarita Ialongo, Fabrizio Berlincioni, Giancarlo de Andreis, Carlo Pistarino (anche in video), Cecilia Tanturri, Simone di Rosa, con la collaborazione di Gigi Garretta (anche in video).\nIl titolo si ispirava all'omonimo brano \"Volami nel cuore\", con testo di Alberto Testa e musica di Manrico Mologni e Gualtiero Malgoni, inserito nell'album \"Cremona\" di Mina, pubblicato nel 1996.\nLo show si articolava come una gara di canto, ballo, recitazione e pattinaggio artistico fra due squadre, la prima capitanata da Biagio Izzo e Barbara Matera, la seconda da Gabriele Cirilli e Sabrina Ghio.\nI concorrenti erano:\nInoltre erano presenti in studio l'attore Andrea Buscemi, i ragazzi della trasmissione \"Ti lascio una canzone\" condotta da Antonella Clerici ed un folto gruppo di pattinatori su rotelle."}
{"id": "1949538", "revid": "986213", "url": "https://it.wikipedia.org/wiki?curid=1949538", "title": "Domenico Bollani (vescovo 1514-1579)", "text": "Biografia.\nDi nobile famiglia veneta, nel marzo del 1547 divenne ambasciatore della Repubblica di Venezia presso Edoardo VI d'Inghilterra e \"ottenne l'onore d'inquartare nella propria l'arma del re\". Nel 1551 entr\u00f2 nel Consiglio dei Dieci. Dal 1556 al 1558 fu luogotenente generale del Friuli. \u00c8 ricordato in un arco (attribuito all'architetto Andrea Palladio) a Udine che egli fece costruire nel 1556.\nNel 1558 fu nominato podest\u00e0 di Brescia. Dopo aver ottenuto il rettorato a Brescia ne divenne vescovo nel 1559. Il 4 maggio 1559 prese ufficialmente possesso della diocesi di Brescia, senza essere ancora sacerdote (celebr\u00f2 la sua prima messa il 15 agosto). Ebbe modo di partecipare alle ultime fasi del Concilio di Trento, pronto poi ad attuare la riforma cattolica nella sua diocesi. Le direttive conciliari furono inizialmente attuate con le costituzioni diocesane del 1564. Nella premessa al testo stampato il vescovo ricorda i limiti del clero bresciano, come l'ignoranza, l'inadempienza all'obbligo della residenza, immoralit\u00e0, concubinato e usura.\nDal 2 settembre 1565 all'estate del 1568 attu\u00f2 la prima visita pastorale alle parrocchie della diocesi.\nSecondo le indicazioni conciliari, fond\u00f2 il seminario, di cui pose la prima pietra il 27 settembre 1568, radun\u00f2 un sinodo diocesano nel 1574. Tra il 1572 e il 1573 attu\u00f2 la seconda visita pastorale.\nNel 1570 espulse dalla diocesi la comunit\u00e0 anabattista della Valtrompia e nel 1572 espulse gli ebrei da Brescia. Nel 1571 promosse la costituzione di un corpo di fanteria da mille uomini a favore della lega cattolica contro i turchi, stanziando personalmente per la stessa causa 1129 ducati. Organizz\u00f2 digiuni, processioni e preghiere pubbliche per il successo della guerra contro i turchi, che culmin\u00f2 con la battaglia navale di Lepanto.\nQuando nel 1577 la peste si diffuse in citt\u00e0: dopo un primo momento di esitazione, in cui aveva lasciato Brescia, scelse di tornare a prendersi cura degli ammalati, seguendo l'esempio di Carlo Borromeo.\nNel 1567 port\u00f2 a termine la costruzione del nuovo Palazzo vescovile di Brescia, avviata quasi un secolo prima.\nMor\u00ec nel 1579 tra le braccia di san Carlo Borromeo, che ne celebr\u00f2 le esequie in Santa Maria Maggiore (duomo vecchio). Il monumento sepolcrale, eseguito da Alessandro Vittoria, fu travolto dal crollo del campanile del duomo vecchio il 5 maggio 1708, le parti salvate sono conservate presso il Museo di Santa Giulia di Brescia."}
{"id": "1949539", "revid": "18572607", "url": "https://it.wikipedia.org/wiki?curid=1949539", "title": "Maria Carmen Nutrizio", "text": ""}
{"id": "1949543", "revid": "1814336", "url": "https://it.wikipedia.org/wiki?curid=1949543", "title": "Polluce (piroscafo)", "text": "Il Polluce fu un piroscafo costruito nel 1839 dai cantieri \"Normand\" di Le Havre ed acquistato dalla compagnia di navigazione \"De Luchi-Rubattino\" insieme all'unit\u00e0 gemella \"Castore\". Vittima di un incidente, probabilmente causato da un tentativo di arrembaggio per rubare il carico prezioso che trasportava, affond\u00f2 il 17 giugno 1841.\nCaratteristiche.\nIl \"Polluce\" possedeva un motore a vapore costruito in Inghilterra; produceva una potenza di 160 cavalli che muoveva le due ruote a pale laterali capaci di far raggiungere alla nave una velocit\u00e0 di 10 nodi.\nIl trasferimento al porto di Genova venne effettuato il 13 aprile 1841 e dal 21 dello stesso mese inizi\u00f2 la sua regolare linea Marsiglia - Genova - Livorno - Civitavecchia - Napoli, trasportando merci e un massimo di 90 passeggeri divisi in due classi.\nIl naufragio.\nAlle 23,45 del 17 giugno 1841 il \"Polluce\" venne speronato dal piroscafo \"Mongibello\", nei pressi dell'isola d'Elba a circa 2,9\u00a0km da Capo Calvo. Affond\u00f2 in soli 15 minuti, portando con s\u00e9 70.000 Columnarios d'argento e 100.000 monete d'oro insieme a numerosi gioielli.\nI tentativi di recupero e la razzia.\nL'armatore Raffaele Rubattino, due mesi dopo, tent\u00f2 di recuperare il relitto e il carico, un'impresa ardita per i tempi, spendendo un'enorme somma. Fece legare il relitto con delle catene e agganciate ad undici navi, ma il tentativo fall\u00ec per la rottura di una catena.\nSuccessivamente una societ\u00e0 livornese cerc\u00f2 di individuare il relitto senza risultati e lo stesso fece il Ministero della Guerra di Parigi. Negli anni venti il sindaco dell'isola d'Elba, Bertolini, cerc\u00f2 ripetutamente di individuarlo.\nSolo nel 1936 la So.Ri.Ma. di Genova probabilmente localizz\u00f2 il relitto, ma dovette abbandonare le verifiche a causa di un urgente lavoro in Sardegna.\nNel 2000 degli inglesi attraverso il consolato britannico di Firenze chiedendo il permesso per recuperare il carico d'alluminio del \"Glenlogan\", una nave inglese affondata nel 1916 che giace nei fondali presso Stromboli, inserirono le coordinate del relitto del \"Polluce\". Nessuno si accorse durante il percorso burocratico di ci\u00f2, consegnandogli l'autorizzazione.\nDopo avere affittato un rimorchiatore a Genova, su cui era installata una gru, fracassorono il relitto con la benna, portando in superficie sabbia, legno, monete e gioielli. Almeno una parte del bottino venne messa all'asta a Londra nel 2001.\nCon un'azione congiunta dei carabinieri e dalla polizia inglese si \u00e8 bloccata la compravendita ed i beni di inestimabile valore sono stati restituiti all'Italia. Si tratta di un vero e proprio tesoro composto da gioielli di insuperabile fattura con preziosi e circa tremila monete d'oro e d'argento.\nL'atto di vandalismo ha compromesso gravemente l'integrit\u00e0 del relitto e ha causato la perdita di un importante patrimonio materiale e storico. Sul \"Polluce\" viaggiavano passeggeri di rilievo: madame d'Uxhull, la duchessa napoletana de la Rocca, il capitano d'artiglieria russo Taharichoff, i quali viaggiavano con ingenti somme di denaro e preziosi. L'ipotesi \u00e8 che sulla nave si fossero dati appuntamento alcuni nobili simpatizzanti con le idee mazziniane e che con quell'oro intendessero finanziare la causa rivoluzionaria.\nNel 2004 fu effettuato il recupero di quanto ancora giaceva sul relitto semidistrutto del \"Polluce\" ad opera dell'Historical Diving Society Italia della ditta \"Marine Consulting\" di Ravenna in collaborazione col Ministero dei Beni Culturali, della Soprintendenza della Toscana e del Comune di Porto Azzurro.\nIl recupero.\nNell'ottobre del 2005 \u00e8 stato finalmente effettuato il recupero archeologico completo del prezioso carico con il coordinamento ed il finanziamento della Historical Diving Society Italia, primo intervento al mondo effettuato con le moderne tecnologie dell'immersione in saturazione.\nIl 25 settembre 2014, la Marina Militare, in collaborazione con il Ministero dei Beni e delle Attivit\u00e0 Culturali e del Turismo (MIBACT), ha recuperato una serie di monete provenienti dal \u201ctesoro\u201d del relitto.\nL'operazione \u00e8 stata condotta da Nave Anteo e dal Gruppo Operativo Subacquei (GOS) del Comando Subacquei ed Incursori (COMSUBIN) \u201cTeseo Tesei\u201d, ad una profondit\u00e0 di oltre 100 metri.\nLa scoperta \u00e8 stata possibile grazie all'impiego del nuovo ROV (Remoted Operative Vehicle) PEGASO, in dotazione a Comsubin, un sofisticato sistema robotico dotato di potenti bracci manipolatori, telecamere ad alta definizione e sonar di ultima generazione, che pu\u00f2 raggiungere i 2.000 metri di profondit\u00e0.\nLe monete recuperate - colonnati spagnoli d'argento da 8 reali\u00a0\u2013 sono di grande interesse storico e numismatico e vanno ad aggiungersi alle oltre cento monete riportate alla luce da Nave Anteo e dai suoi palombari nelle precedenti missioni del 2007 e 2008.\nNote.\nArticolo del Ministero della Difesa Marina Militare."}
{"id": "1949544", "revid": "18572562", "url": "https://it.wikipedia.org/wiki?curid=1949544", "title": "Venetopontino", "text": ""}
{"id": "1949545", "revid": "1924342", "url": "https://it.wikipedia.org/wiki?curid=1949545", "title": "Superbus (gruppo musicale)", "text": "Superbus \u00e8 una band francese di musica pop-rock, nata verso la fine degli anni novanta per iniziativa di Jennifer Ayache. Il sound del gruppo \u00e8 influenzato dal rock francese, dal rock americano degli anni cinquanta-sessanta-ottanta e dal punk californiano. Il 27 agosto 2012 \u00e8 uscito il loro quarto album, \"Sunset\".\nStoria del gruppo.\nFormazione (1999).\nDi rientro da un soggiorno di 6 mesi negli Stati Uniti nel 1999, Jennifer Ayache (figlia di Chantal Lauby, ex membro dei Nuls) cercava musicisti per formare un gruppo. La musica \u00e8 in lei fin da quando era piccola: suona la batteria da quando aveva nove anni, a tredici anni inizia a suonare la chitarra. Incontra Michel Giovannetti (chitarrista) e Fran\u00e7ois Even (bassista), i quali gi\u00e0 si conoscevano da un'esperienza comune in un'altra band. Iniziano cos\u00ec, accompagnati da un altro chitarrista e da un batterista. Questi ultimi non durano a lungo e vengono subito rimpiazzati da Patrice Focone (chitarrista) e Guillaume Rous\u00e9 (batterista).\nOrigine del nome.\nIl nome del gruppo, \u00ab Superbus \u00bb, \u00e8 stato scelto da Jennifer Ayache come sostituto al nome iniziale \"Twiggy\" che era gi\u00e0 stato utilizzato. Il significato latino del nome \u00e8 \"fiero\", \"insolente\", \"superbo\", \"magnifico\", \"glorioso\", \"splendido\". \nQuesto nome \u00e8 stato trovato da Jennifer sul dizionario di latino, e la pagina di questo \u00e8 stata riprodotta nel libretto dell'album d'esordio A\u00e9romusical.\nI primi passi (2002-2005).\nDopo qualche tempo, i Superbus incontrano una casa discografica per incidere un demo. Uno dei titoli che si distingue \u00e8 \"Tchi-Cum-Bah\" che permetter\u00e0 alla band di uscire nel 2002 con A\u00e9romusical, prodotto dalla Mercury Records. Tra i titoli dell'album si distinguono (e diventeranno singoli) \"Tchi-Cum-Bah\" (ottobre 2002), \"Superstar\" (marzo 2003) e \"'Into The Groove\" (Luglio 2003). L'album vender\u00e0 80 000 copie. \nNel 2003 la canzone \"A\u00e9romusical\" fa' parte della colonna sonora del film \"Laisse tes mains sur mes hanches\", realizzato da Chantal Lauby. Otto mesi dopo compare l'inedito \"Monday to Sunday\", che ha il privilegio di essere diffuso surante la partita di beach-volley del film \"RRRrrrr!!!\" di Alain Chabat, uscito nel gennaio 2003. \nIl 1\u00ba giugno 2004, solo due anni dopo l'uscita del loro primo album, il gruppo esce con il loro secondo album intitolato \"Pop'n'gum\". Con un suono pop-rock rifacente gli anni '60, l'album riscuote un grande successo in Francia, meritandosi il disco d'oro. Appaiono quattro singoli: \"Sunshine\", \"Radio Song\" (che si pu\u00f2 cantare nel videogioco Singstar Rocks, uscito nel 2006 e in Guitar Hero 3 uscito nel 2007), \"Pop'n'Gum\" e \n\"Little Hily\". \nI Superbus sono stati nominati al \"Victoires de la Musique\"\" nel 2006 nella categoria \u00ab Gruppo Rivelazione del Pubblico \u00bb e ha vinto l'MTV Europe Music Awards come \u00ab Miglior gruppo francese \u00bb nel 2005.\nSulla strada del successo (2006-2009).\nNel marzo 2006, Guillaume Rous\u00e9 lascia il gruppo per far parte della formazione La Phaze. Verr\u00e0 rimpiazzato da Greg Jacks, vecchio batterista dei no one is innocent. Con questo nuovo batterista i Superbus usciranno con il loro terzo album \"Wow\" il 16 ottobre 2006. Da questo album saranno estratti cinque singoli: \"Le rock \u00e0 Billy\", \"Butterfly\", \"Lola\", \"Travel the World\" et \"Ca Mousse\". \"Wow\" sar\u00e0 eletto \u00ab Miglior album pop-rock\u00bb al \"Victoires de la Musique\" nel 2007,sacr\u00e9 disque d'or e pi\u00f9 recentemente ha vinto il disco di platino.\nIl 12 dicembre 2007 esce il film Bee Movie che ha nella sua tracklist di musiche la canzone \"Let me hold you\" estratta da Wow.\nIl 26 gennaio 2008 i Superbus riportano il \"NRJ Music Awards\" come miglior gruppo francofono\nIl DVD del concerto dei Superbus s'intitola sobriamente Live \u00e0 Paris ed \u00e8 uscito il 25 maggio 2008 coronando la loro tourn\u00e9e di circa 80 date. Il DVD \u00e8 composto da immagini di Z\u00e9nith de Paris (23 novembre 2007).\nIl quarto lavoro del gruppo esce il 9 febbraio 2009 col titolo di \"Lova Lova\". I pezzi sono stati tutti composti e scritti da Jennifer Ayache tranne la canzone che d\u00e0 il titolo al disco, \"Lova Lova\", realizzata insieme a Patrice Focone. I tre singoli estratti sinora sono \"Addictions\", \"Lova Lova\" et \"Nelly\". Ad ottobre 2009 avr\u00e0 inizio il giro promozionale di concerti.\nNell'agosto del 2012 esce il loro nuovo album, intitolato \"Sunset\" registrato a Los Angeles. Entrambi i video dei singoli che hanno preceduto l'uscita dell'album sono stati girati negli Stati Uniti. Nell'autunno 2012 il gruppo andr\u00e0 in Tour nelle principali citt\u00e0 francofone d'Europa."}
{"id": "1949555", "revid": "486946", "url": "https://it.wikipedia.org/wiki?curid=1949555", "title": "Sant'Egidio Abate", "text": ""}
{"id": "1949557", "revid": "599013", "url": "https://it.wikipedia.org/wiki?curid=1949557", "title": "Indri\u00f0i Sigur\u00f0sson", "text": "Carriera.\nClub.\nInizi\u00f2 la sua carriera nel KR Reykjavik, e poi and\u00f2 in Norvegia per giocare nel Lillestr\u00f8m SK nell'anno 2000. Nel Settembre 2003 and\u00f2 al KRC Genk, in Belgio. Indri\u00f0i torn\u00f2 KR Reykjavik il 29 luglio 2006. Dopo una breve sosta al KR egli venne venduto al F.C. Lyn Oslo l'8 di agosto.\nNazionale.\nTra il 2000 e il 2014 Sigur\u00f0sson ha indossato per 65 volte, segnando due reti, la divisa dell'. Debutt\u00f2 il 31 gennaio 2000 contro la , giocando la prima parte di gara, sostituito da Bjarni \u00deorsteinsson. Le due reti da lui siglate risalgono all'8 settembre 2004, nel corso della gara contro l' valida per le Qualificazioni al campionato mondiale di calcio 2006, quando segn\u00f2 il gol del temporaneo 2-2, e al primo aprile 2009, quando, durante una partita valida per le Qualificazioni al campionato mondiale di calcio 2010, segn\u00f2 il gol del temporaneo 1-1"}
{"id": "1949559", "revid": "767487", "url": "https://it.wikipedia.org/wiki?curid=1949559", "title": "Shimoku Kio", "text": "\u00c8 conosciuto soprattutto per il suo manga \"Genshiken\", pubblicato in Giappone dal mensile \"Afternoon\", da Del Rey Manga negli Stati Uniti e da Star Comics in Italia con il titolo \"Genshiken - Otaku Club\". L'opera parla di un club in una universit\u00e0 giapponese i cui interessi principali sono manga, anime, e videogiochi.\nOpere.\nTutti i lavori di Shimoku sono stati pubblicati mensilmente nella rivista \"Afternoon\""}
{"id": "1949562", "revid": "287204", "url": "https://it.wikipedia.org/wiki?curid=1949562", "title": "Indridi Sigurdsson", "text": ""}
{"id": "1949563", "revid": "75421", "url": "https://it.wikipedia.org/wiki?curid=1949563", "title": "Il fantasma della Libert\u00e0", "text": ""}
{"id": "1949566", "revid": "76963", "url": "https://it.wikipedia.org/wiki?curid=1949566", "title": "Krista Tesreau", "text": "\u00c8 nota al pubblico italiano soprattutto per essere stata la prima Mindy Lewis nella \"soap opera\" \"Sentieri\" (\"Guiding Light\"), ruolo interpretato tra il 1983 e il 1989.\nHa recitato, inoltre, in \"Santa Barbara\" (1992 - 1993) e in \"Una vita da vivere\" (1994 - 1997)."}
{"id": "1949570", "revid": "1305772", "url": "https://it.wikipedia.org/wiki?curid=1949570", "title": "Baglamas", "text": "Il baglam\u00e0s (gr. \"\u03bf \u03bc\u03c0\u03b1\u03b3\u03bb\u03b1\u03bc\u03ac\u03c2\") o baglamas o baglama, \u00e8 uno strumento musicale greco; appartiene alla famiglia dei cordofoni, come il bouzouki, dal quale \u00e8 derivato. Ha l'aspetto di un piccolo bouzouki, lungo generalmente tra i 50 e i 60\u00a0cm con una cassa armonica a forma di pera.\nIl nome di questo strumento viene dal turco \"ba\u011flamak\" (vincolare), \"ba\u011flama\" (vincolo o nodo), da cui il sostantivo maschile greco \"il baglam\u00e0s\".\nEsiste, d'altro canto, uno strumento della famiglia dei saz (cordofoni turchi) dal nome \"ba\u011flama\" forse imparentato con il baglam\u00e0s e da cui il nome potrebbe derivare.\n\u00c8 principalmente uno strumento di accompagnamento, ha tre coppie di corde accordate come quelle del bouzouki tradizionale: re-la-re ma un'ottava pi\u00f9 in su. Le coppie pi\u00f9 acute sono all'unisono mentre la coppia pi\u00f9 bassa \u00e8 in ottava.\nIl baglam\u00e0s \u00e8 uno strumento a collo lungo e pu\u00f2 essere di varie lunghezze del manico (\"\u03c7\u03ad\u03c1\u03b9\") e della diversa grandezza della cassa di risononza (\"\u03c3\u03ba\u03ac\u03c6\u03bf\u03c2\"). I tipi di legno frequentemente utilizzati sono palissandro e noce. Spesso viene decorato con madreperla.\nIl baglam\u00e0s si suona adoperando il plettro e produce un suono metallico.\nAgli inizi del rebetiko (\"\u03c1\u03b5\u03bc\u03c0\u03ad\u03c4\u03b9\u03ba\u03bf\"), quando questo era pi\u00f9 un atteggiamento che non solo un tipo di musica, il baglam\u00e0s si differenziava dal bouzouki solo per la misura. Essendo uno strumento portatile era compagno fedele dei rebetes; il baglam\u00e0s talvolta veniva accordato diversamente (per esempio sol-si-mi), in modo che le corde a vuoto producessero accordi, che i rebetes - \"\u03bf\u03b9 \u03c1\u03b5\u03bc\u03c0\u03ad\u03c4\u03b5\u03c2\" (vagabondi, banditi, ladri) chiamavano \"douzeni\u00e0\" o \"baglamadodouzeni\u00e0\". Aveva solo cinque o sette tasti.\nQuando il moderno bouzouki a quattro cori doppi si afferm\u00f2, nella prima met\u00e0 del novecento, come strumento principe della musica popolare greca, il baglam\u00e0s divenne uno strumento pi\u00f9 completo, con molti pi\u00f9 tasti (fino a 36), usato per dare colore nelle piccole orchestre di strumenti a corde, composte generalmente da due bouzouki, un baglam\u00e0s ed una chitarra.\nEsiste inoltre una variante ancor pi\u00f9 minuta di baglam\u00e0s (di 30\u00a0cm ca.), chiamato con il diminutivo baglamad\u00e0ki (\"\u03c4\u03bf \u03bc\u03c0\u03b1\u03b3\u03bb\u03b1\u03bc\u03b1\u03b4\u03ac\u03ba\u03b9\"). Le sue dimensioni ridotte lo rendevano molto popolare tra i rebetes, che cos\u00ec potevano facilmente trasportarlo e nasconderlo sotto il cappotto, soprattutto durante la prima met\u00e0 del XX secolo, quando questa musica, insieme ai suoi esecutori, veniva considerata malsana e fu proibita dal governo, e gli strumenti, quando trovati, distrutti."}
{"id": "1949572", "revid": "1305772", "url": "https://it.wikipedia.org/wiki?curid=1949572", "title": "Discografia di Plies", "text": "Qui di seguito, viene riportata tutta la discografia di Plies."}
{"id": "1949577", "revid": "991694", "url": "https://it.wikipedia.org/wiki?curid=1949577", "title": "Luchadores", "text": ""}
{"id": "1949586", "revid": "468393", "url": "https://it.wikipedia.org/wiki?curid=1949586", "title": "Achille Torelli, conte di Guastalla", "text": "Biografia.\nFiglio di Francesco Maria, conte di Guastalla, venne sin dalla giovent\u00f9 diseredato ingiustamente dal padre che lo riteneva essere un figlio illegittimo, nato dalla relazione extraconiugale di sua moglie con un altro uomo. Queste accuse, che si rivelarono essere infondate, ad ogni modo sembrarono precludere definitivamente ad Achille ogni possibilit\u00e0 di succedere al trono paterno, ancor che egli stesso fosse figlio secondogenito, con predecessore il fratello Pietro Guido II.\nAlla morte di questi, infatti, egli riusc\u00ec a succedere alla reggenza della contea di Guastalla, nel 1494, su pressione dei duchi di Milano. Seguendo le orme paterne, ad ogni modo, si dedic\u00f2 alla carriera militare, partecipando ancora giovanissimo, nel 1495 alla battaglia di Fornovo e all'assedio di Novara. Nel 1500 si affianc\u00f2 nelle operazioni militari dei duchi milanesi nel tentativo di recuperare il loro ducato dall'invasione francese. Nel 1509 prese parte alla battaglia di Agnadello dove si scontr\u00f2 personalmente a Treviso con l'esercito della Repubblica di Venezia. Nel 1513 fu a Bologna per conto del pontefice Giulio II, in difesa delle pretese avanzate dalla ricca famiglia dei Bentivoglio.\nLe tradizioni bibliografiche sul suo conto, ci tramandano due sue grandi passioni: i cavalli e le donne. Non manc\u00f2 di incappare anche nella giustizia: nel 1498 venne scomunicato per essersi impadronito impropriamente dei beni materiali di un sacerdote della propria contea col quale aveva avuto dei dissidi e nuovamente nel 1515 diede ordine di far uccidere Pierantonio degli Araldi, arciprete della cattedrale di Guastalla, per poter incamerare questo beneficio ecclesiastico per il proprio figlio naturale, Ercole. Tra gli altri crimini da lui commessi vi fu anche lo spaccio di moneta falsa, perpetrato nel 1521 e per il quale fu costretto a pagare un'ammenda in denaro ai tribunali di Milano.\nProbabilmente a causa di questa sua natura delittuosa, Achille Torelli venne ucciso nel 1522 a Novellara, assalito e pugnalato durante il sonno. Venne ucciso da Ercole Gonzaga, che trov\u00f2 il Torelli ad amoreggiare con sua moglie Maddalena Torelli, figlia di Pietro Maria Torelli dei conti di Guastalla. \nMorendo, non potendogli succedere il figlio naturale Ercole (proprio per la sua condizione illegittima), fu sua erede l'unica figlia legittima avuta, Ludovica.\nDiscendenza.\nMalgrado questa sua condotta poco onorevole, spos\u00f2 la pia donna Veronica, figlia del milanese marchese Pallavicino Pallavicini, signore di Busseto e Bargone e di Caterina Fieschi dei conti di Lavagna, che per\u00f2 mor\u00ec nel 1523.\nEbbero due figli:\nAchille ebbe un figlio naturale, Ercole (?-1558), che segu\u00ec la carriera religiosa."}
{"id": "1949587", "revid": "144796", "url": "https://it.wikipedia.org/wiki?curid=1949587", "title": "Luisa Torelli", "text": ""}
{"id": "1949589", "revid": "98976409", "url": "https://it.wikipedia.org/wiki?curid=1949589", "title": "Commodore 4040", "text": "Il Commodore 4040 (ed i modelli Commodore 2040 ed il Commodore 3040) venduto in Europa, sono unit\u00e0 dotate di doppio drive per floppy disk da 5\u00bc\" progettati per l'utilizzo con i computer Commodore PET.\nDescrizione.\nAdottano un case largo e l'interfaccia IEEE-488 usata nei computer della serie Commodore PET/CBM.\nQuesti modelli usano supporti a singola densit\u00e0 e singola faccia con un formato dei dati simile a quello usato dal Commodore 1541. Una piccola differenza nel \"data marker\" indica quale modello ha formattato il disco.\nLa formattazione a basso livello \u00e8 abbastanza simile da permettere la lettura tra i differenti modelli, ma abbastanza diversa perch\u00e9 un modello di una serie non possa scrivere su un disco formattato da un modello di una serie differente."}
{"id": "1949590", "revid": "18573539", "url": "https://it.wikipedia.org/wiki?curid=1949590", "title": "Thorame haute", "text": ""}
{"id": "1949597", "revid": "254059", "url": "https://it.wikipedia.org/wiki?curid=1949597", "title": "Pietro Guido II Torelli", "text": "Biografia.\nFiglio primogenito di Francesco Maria, conte di Guastalla, e della nobile Ludovica Sanseverino, successe al trono paterno alla morte del genitore, nel 1484.\nEgli, tuttavia, non govern\u00f2 per molto tempo: la sua investitura solenne, infatti, dipese ancora in gran parte dal Duca di Milano che di fatto ne controllava le azioni nella piccola contea. Affidata la reggenza temporanea nelle mani della madre, si rec\u00f2 pertanto a Milano per risolvere alcune questioni di denaro insorte circa il pagamento di tributi della vicina contea di Montechiarugolo, amministrata da un ramo collaterale dei Torelli di Guastalla. \nPietro Guido II mor\u00ec a Milano nel 1494, lasciando il governo nelle mani del fratello Achille."}
{"id": "1949609", "revid": "110157", "url": "https://it.wikipedia.org/wiki?curid=1949609", "title": "Selm", "text": "Selm \u00e8 una citt\u00e0 di 27.247 abitanti della Renania Settentrionale-Vestfalia, in Germania.\nAppartiene al circondario (\"Kreis\") di Unna (targa UN).\nSelm si fregia del titolo di \"Media citt\u00e0 di circondario\" (\"Mittlere kreisangeh\u00f6rige Stadt\")."}
{"id": "1949616", "revid": "399", "url": "https://it.wikipedia.org/wiki?curid=1949616", "title": "Stile architettonico", "text": ""}
{"id": "1949617", "revid": "57872", "url": "https://it.wikipedia.org/wiki?curid=1949617", "title": "Nostra Signora dell'Acqua", "text": ""}
{"id": "1949618", "revid": "76963", "url": "https://it.wikipedia.org/wiki?curid=1949618", "title": "Amparo Mu\u00f1oz", "text": "Biografia.\nAmparo Mu\u00f1oz, figlia di un fabbro e di una casalinga, era la maggiore di sei fratelli. All'et\u00e0 di 18 anni venne assunta in un'agenzia di pubblicit\u00e0 come segretaria. Nel 1973, incoraggiata dagli amici e dalle colleghe di lavoro, si present\u00f2 a un concorso di bellezza che si teneva a V\u00e9lez-M\u00e1laga e fu incoronata \"Miss Costa del Sol\". Il mese dopo fu eletta Miss Spagna 1973. Sempre nello stesso anno, fece un cameo nel film \"Vida conyugal sana\". Nel 1974 partecip\u00f2 a \"Miss Europa\", arrivando seconda; successivamente venne eletta \"Miss Universo\" a Manila. Rinunci\u00f2 al titolo alcuni mesi pi\u00f9 tardi, votandosi completamente al cinema.\nEbbe una vita travagliata, segnata da tre matrimoni e altrettanti divorzi, due aborti e problemi con alcool e droga. Gir\u00f2 circa 40 film. Nell'aprile del 1987 fu arrestata a Barcellona mentre comprava una dose di eroina. Nel 1990, in un articolo di un famoso periodico, fu data morente di AIDS in un letto di ospedale. Questo, nonostante le successive smentite dell'attrice su riviste e in apparizioni televisive, caus\u00f2 comunque un danno alla sua carriera, e l'attrice si ritir\u00f2 dal mondo dello spettacolo per alcuni anni. Dopo essere riapparsa sulle scene e aver girato qualche film ricevendo ottime critiche, come nel caso della sua interpretazione nel film \"Familia\" (1997), ha pubblicato la sua autobiografia dal titolo \"La vida es el precio\". Nel 2003 le fu diagnosticato un tumore cerebrale, dal quale riusc\u00ec a guarire. \nAmparo Munoz mor\u00ec nel 2011 all'et\u00e0 di 56 anni dopo una lunga malattia."}
{"id": "1949624", "revid": "729019", "url": "https://it.wikipedia.org/wiki?curid=1949624", "title": "Accorsino da Lodi", "text": "Biografia.\nFu uno dei comandanti dell'esercito milanese sotto il duca Francesco II Sforza.\nPartecip\u00f2 all'assedio di Lecco durante la guerra tra lo Sforza ed il Medeghino, servendo sotto il comando generale di Alessandro Gonzaga. Durante l'assedio guid\u00f2 l'attacco a Chiuso, che vide vittoriose le truppe ducali, per poi comandare l'accampamento di Malgrate (uno dei tre dell'esercito milanese assieme a quello di Castello comandato dal Gonzaga e quello di Mandello comandato dal Vistarino).\nA Malgrate mor\u00ec durante la battaglia del 3 febbraio 1532: le armate lecchesi al comando di Cesare Da Napoli sbarcarono nella baia di Par\u00e8, risalirono alle spalle la \"Rocca di San Dionigi\" a Malgrate e sbaragliarono l'intera armata di Accorsino, con una carneficina per la quale questa battaglia pass\u00f2 alla storia."}
{"id": "1949628", "revid": "729019", "url": "https://it.wikipedia.org/wiki?curid=1949628", "title": "Francesco Maria Torelli", "text": "Biografia.\nNel 1475 venne privato dei propri beni dal Duca di Milano Galeazzo Maria Sforza (all'epoca Guastalla dipendeva ufficiosamente dalla volont\u00e0 del duca milanese che ne controllava le azioni svolte in loco dai conti Torelli). Ad ogni modo, tale provvedimento (ancora oggi di natura sconosciuta), non venne preso nei confronti del fratello Guido Galeotto, il quale continu\u00f2 a regnare senza il fratello sulla piccola contea.\nFrancesco Maria venne successivamente reintegrato sul proprio trono e torn\u00f2 in possesso dei propri beni 1477, dopo che il duca Galeazzo Maria Sforza venne assassinato a Milano, garantendosi per\u00f2 i propri diritti feudali su Guastalla solo dopo il trionfo di Ludovico \"il Moro\" sui propri oppositori. Proprio per pressione di quest'ultimo, il quale lo aveva preso molto a cuore, il fratello Guido Galeotto venne allontanato con la promessa del feudo della signoria di Settimo e Villareggio, nominando cos\u00ec Francesco Maria, unico erede della signoria di Guastalla: era il 1480.\nValente uomo d'armi, fu presente in diverse battaglie tra cui quelle per la conquista di Felino, Torrechiara, Noceto e Roccabianca, al servizio di Ercole d'Este come capitano di ventura.\nMor\u00ec nel 1486 a Mantova, poco dopo aver terminato le pratiche per diseredare il figlio naturale Achille, il quale era ritenuto dal padre un figlio avuto dalla moglie da una relazione extraconiugale. Venne sepolto nella locale chiesa di San Francesco.\nDiscendenza.\nFrancesco Maria Torelli spos\u00f2 Ludovica Sanseverino, figlia del condottiero Roberto di San Severino, conte di Caiazzo e Colorno, e della contessa Elisabetta di Montefeltro, imparentata con i duchi di Urbino. Da questo matrimonio nacquero quattro figli: "}
{"id": "1949629", "revid": "13648", "url": "https://it.wikipedia.org/wiki?curid=1949629", "title": "Governatorato dell'Hadramawt", "text": ""}
{"id": "1949630", "revid": "290948", "url": "https://it.wikipedia.org/wiki?curid=1949630", "title": "Comportamento termodinamico", "text": ""}
{"id": "1949636", "revid": "468393", "url": "https://it.wikipedia.org/wiki?curid=1949636", "title": "Lodovico Vistarini", "text": "Biografia.\nNasce probabilmente nel 1491 a Lodi e si schiera fin da subito al fianco dei ghibellini. Nel giugno del 1513 raduna a Lodi diversi soldati per contrastare le scorrerie dei guelfi veneziani comandati Renzo di Ceri e l'anno successivo offre aiuto ai ghibellini di Piacenza. Nel 1516, alla fine di marzo, entra Lodi con i ghibellini, ma ad aprile i guelfi lodigiani sono soccorsi dai guelfi della compagnia di Gian Giacomo Trivulzio e uccidono trenta ghibellini, cos\u00ec Ludovico Vistarini viene scacciato dalla citt\u00e0 ed esiliato si reca a Roma dove milita nelle compagnie di Prospero Colonna. Nella citt\u00e0 vince il duello con Marino da Norcia e Boscio Sforza, che rimangono uccisi. Nel 1522 torna in Lombardia per combattere la battaglia della Bicocca ed \u00e8 inviato da Fernando Francesco d'Avalos a Lodi per controllare i movimenti dei francesi e qui entra al servizio di Francesco II Sforza per poi passare sotto il comando del Sacro Romano Impero nel 1526 e conquistando Castellone al comando di 170 soldati. Ritornato a Lodi progetta la ribellione contro il crudele Fabrizio Maramaldo ritirandosi nel suo podere di Cavenago d'Adda, ma i veneziani conquistano prima la citt\u00e0 cacciando il Maramaldo, il Vistarini quindi si incontra a Cavriago con il provveditore generale Piero Pesaro lodandolo e ritorna a Lodi. A luglio per la liberazione di Francesco II Sforza, il Vistarini si allea con i veneziani, ma un suo attacco a Porta Romana viene respinto dagli imperiali con il quale intraprende diverse battaglie.\nNel settembre del 1527 viene nominato governatore di Alessandria al posto di Annibale Picenardi difendendola pi\u00f9 volte dagli attacchi imperiali fino all'ottobre del 1530 con la conclusione della guerra.\nNel marzo del 1531 entra a Como e qui viene nominato governatore della citt\u00e0 e inizia quindi il contrasto con Gian Giacomo Medici, detto il Medeghino. Assunto il comando delle forze ducali sia di terra sia d'acqua, inizia a risalire le coste del lago di Como impadronendosi della rocca di Nesso e di quella di Menaggio corrompendo i difensori. Il Vistarini mette a punto una flotta di ventotto imbarcazioni e occupa Bellagio, ma il Medeghino lo accerchia a Cadenabbia e vince, le truppe sconfitte sono obbligate a rifugiarsi a Gravedona dove si trova un forte contingente dei Grigioni. Nonostante la sconfitta prova a rinchiudere il Medici nel golfo di Lecco e assedia a Lecco il Medici, Gabriele Serbelloni e Niccol\u00f2 Pelliccione. A seguito della cattura di Alessandro Gonzaga viene nominato capitano generale e conquista Castello nei pressi di Lecco e la notte di Natale subisce un attacco da Gian Giacomo dei Medici che per\u00f2 viene respinto. Nel gennaio del 1532 mentre continua l'assedio a Lecco riesce a conquistare con l'aiuto di Girolamo Marinoni il ponte sull'Adda perso da Alessandro Gonzaga, inoltre grazie alle sue macchine da guerra posizionate ad Abbadia uccide diversi soldati del Medeghino tra i quali un suo fratello, Gabriele Medici colpito a un ginocchio.\nNel 1535 con la morte del duca di Milano il Vistarini ritorna a combattere per gli imperiali alle dipendenze di Antonio di Leyva che gli assegna uno stipendio di 300 lire al mese e in questo periodo aumenta la sua fama tanto che nell'agosto del 1542 accoglie l'imperatore Carlo V nel suo palazzo di Lodi. Nel 1542 per\u00f2 viene incarcerato per un anno nel Castello Sforzesco di Milano su ordine del marchese di Vasto dato che Sigismondo Pandolfo Malatesta lo accusava di volersi trasferire agli stipendi dei francesi. Con il rilascio deve fornire una fideiussione di 50000 scudi con la quale garantisce di non tradire. Nel 1543 \u00e8 nominato governatore di Asti conquistando Carmagnola e Carignano. Nel 1551 combatte le truppe di Ottavio Farnese nella guerra di Parma e Ferrante Gonzaga gli affida l'incarico di custodire i passi dell'Adda per impedire che gli svizzeri vengano in aiuto dei francesi e viene nominato governatore di Soncino e della Gera d'Adda. Nella primavera del 1552 assedia Alba con Cesare da Napoli e ad agosto viene nominato governatore di Alba. Nel 1553 sbarca in Corsica con il doge genovese Agostino Spinola e s'impossessa di un monastero che utilizza come base logistica per assediare San Fiorenzo che capitola nel 1554. Nel settembre del 1555 diventa governatore di Lodi, ma nel maggio del 1556 ammalatosi, muore a Milano nella casa del cardinale Alessandro Crivelli. \u00c8 sepolto a Lodi nella Chiesa di San Lorenzo. I funerali si svolgono nella cattedrale. Nel 1910 la sua citt\u00e0 natale gli intitol\u00f2 una strada del centro cittadino, in precedenza nota come \"via Quartieri\".\nIl duello con Sigismondo Malatesta.\nIl 16 luglio 1526 Sigismondo Malatesta, che militava per conto degli imperiali e si trovava in quel momento a Milano, sfid\u00f2 a duello il Vistarini, accusandolo di essere un traditore per aver consegnato la citt\u00e0 di Lodi ai veneziani; lasci\u00f2 all'avversario la possibilit\u00e0 di scegliere armi e campo. Il Vistarini, volendosi difendere dall'accusa, accett\u00f2 la sfida rispondendo che le sue decisioni erano state dettate dalla fedelt\u00e0 al duca di Milano, per il bene dell'Italia e per le tante violenze compiute dai soldati imperiali.\nIl 14 agosto Francesco Maria Della Rovere, capitano generale dell'esercito veneziano, decise che il duello si sarebbe tenuto l'indomani presso l'accampamento di Lambrate e sarebbe durato sino al tramonto.\nLa mattina del 15 agosto si appront\u00f2 il luogo del duello. Si trattava di un grande campo quadrato poco fuori dall'accampamento veneziano, circondato da uno steccato. Dietro di esso erano schierati gli archibugieri quindi gli alabardieri svizzeri e infine il resto dell'esercito con la cavalleria leggera disposta nei corridoi tra le compagnie di fanteria. Sigismondo Malatesta usc\u00ec da Milano accompagnato da una dozzina di nobili italiani, tra cui spiccavano Roberto Ambrogio Sanseverino e Luigi Gonzaga, da un seguito di circa 150 cavalieri e paggi montati su corsieri turchi e da 50 fanti. Il Vistarini si present\u00f2 con molta meno pompa, accompagnato da Ludovico Guerrieri Gonzaga, Benedetto da Mondolfo e pochi altri. I due sfidanti passarono diverse ore a preparare armi, armatura e cavalcatura. Si presentarono al campo protetti da un'armatura a piastre priva della borgognotta, con lo stocco sguainato e armati mazza ferrata, in sella ai rispettivi corsieri. Verso le cinque del pomeriggio il duello ebbe finalmente inizio allo squillare di una tromba.\nIl Malatesta e il Vistarini mossero molte volte l'uno contro l'altro scambiandosi diverse stoccate, nessuna delle quali fu in grado di penetrare le armature tuttavia il cavallo del Vistarini fu ferito al petto. Alla fine lo stocco del Malatesta si incastr\u00f2 nell'armatura del Vistarini e la sua punta si torse rendendolo inutilizzabile, al che lo gett\u00f2 via impugnando la mazza. Il duello prosegu\u00ec finch\u00e9 il Malatesta, durante l'ennesimo incontro tra i cavalli, perse anche la mazza ferrata restando senz'armi, perdipi\u00f9 gli si ruppe una briglia o gli fu tagliata dalla lama del Vistarini. Ormai in difficolt\u00e0, cerc\u00f2 di sottrarre lo stocco all'avversario mentre stava compiendo un affondo ma rimase gravemente ferito alla mano destra. Quasi impossibilitato a combattere, bench\u00e9 ancora in grado di governare il cavallo lievemente ferito alla gola e al ventre con una sola mano, il Malatesta temporeggi\u00f2 per altre due ore sino al tramonto, restando a distanza e schivando gli assalti dell'avversario. I testimoni diretti riferiscono che durante questa fase del duello i due si scambiarono molte parole. Il duello, che dur\u00f2 circa tre ore, termin\u00f2 al tramonto come da regolamento e il Della Rovere proclam\u00f2 vincitore il Vistarini."}
{"id": "1949638", "revid": "913245", "url": "https://it.wikipedia.org/wiki?curid=1949638", "title": "Emma Ania", "text": "Biografia.\nNel 2005 partecipa ai Mondiali di Helsinki non andando oltre i quarti di finale dei 100 metri piani. L'anno successivo raggiunge la finale dei 100 m piani ai Giochi del Commonwealth di Melbourne, dove col tempo di 11\"51 si classifica 8\u00aa; partecipa anche alla staffetta 4\u00d7100 metri vincendo la medaglia d'argento.\nAgli Europei di G\u00f6teborg raggiunge la semifinale dei 100 m piani e vince nuovamente l'argento con la staffetta 4\u00d7100 m insieme alle compagne di nazionale Anyika Onuora, Emily Freeman e Joice Maduaka.\nNel 2008 si trasferisce in Italia per allenarsi e gareggiare per una societ\u00e0 italiana, il CUS Cagliari; durante l'anno migliora i propri primati personali sui 100 e 200 m piani portandosi rispettivamente a 11\"21 (nel meeting di Torino) e 23\"25 (a Cagliari).\nPartecipa ai Giochi olimpici di Pechino con la 4\u00d7100 metri britannica; insieme alle compagne di staffetta Jeanette Kwakye, Montell Douglas e Emily Freeman si qualifica in finale col quarto tempo assoluto (43\"02). In finale per\u00f2 le ragazze non si ripetono a causa di una squalifica per la perdita del testimone."}
{"id": "1949643", "revid": "38120", "url": "https://it.wikipedia.org/wiki?curid=1949643", "title": "Mortal Kombat vs. DC Universe", "text": ""}
{"id": "1949649", "revid": "767487", "url": "https://it.wikipedia.org/wiki?curid=1949649", "title": "I'm in Love with My Car", "text": ""}
{"id": "1949650", "revid": "254059", "url": "https://it.wikipedia.org/wiki?curid=1949650", "title": "Guido Galeotto Torelli", "text": "Biografia.\nFiglio primogenito di Pietro Guido I, conte di Guastalla, succedette alla morte di questi sul trono della contea di Guastalla con il fratello minore Francesco Maria.\nNel 1475 il fratello venne privato dei propri beni dal Duca di Milano Galeazzo Maria Sforza (non dimentichiamo che all'epoca Guastalla dipendeva ufficiosamente dalla volont\u00e0 del duca milanese che ne controllava le azioni svolte in loco dai conti Torelli). Ad ogni modo, tale provvedimento (ancora oggi di natura sconosciuta), non venne preso nei confronti di Guido Galeotto, il quale continu\u00f2 a regnare senza il fratello sulla piccola contea.\nGuido Galeotto aveva sposato Margherita, figlia del cancelliere del Ducato di Milano Cicco Simonetta e probabilmente questo gli risparmi\u00f2 le privazioni attuate dallo Sforza nei confronti della sua famiglia ma, con il trionfo di Ludovico \"il Moro\" a Milano sui suoi oppositori (tra i quali figurava proprio lo stesso Simonetta), termin\u00f2 anche il periodo di splendore di Guido Galeotto, il quale venne relegato in una signoria secondaria.\nIl fratello Francesco Maria rest\u00f2 il solo padrone di Guastalla proprio col sostegno di Ludovico Sforza.\nMor\u00ec a Settimo, nel pavese, dove si era ritirato. \nDiscendenza.\nGuido Galeotto e Margherita ebbero cinque figli:"}
{"id": "1949651", "revid": "125384663", "url": "https://it.wikipedia.org/wiki?curid=1949651", "title": "Deathstroke", "text": "Deathstroke (noto anche come \"Deathstroke il Terminator\"), il cui vero nome \u00e8 Slade Joseph Wilson, \u00e8 un personaggio immaginario dei fumetti DC Comics creato da Marv Wolfman e George P\u00e9rez, apparso per la prima volta sulle pagine di \"Titani\" (vol. 1) n. 2 del dicembre 1980.\n\u00c8 un letale mercenario ed assassino professionista che appare come ricorrente avversario di Batman e soprattutto di Robin/Nightwing e dei Giovani Titani, del quale \u00e8 l'antagonista principale.\nSi \u00e8 classificato al trentaduesimo posto nella classifica dei pi\u00f9 grandi cattivi nella storia dei fumetti secondo \"IGN\" mentre \"Wizard\" l'ha inserito al ventiquattresimo posto nella classifica dei pi\u00f9 grandi villain di tutti i tempi dei fumetti.\nStoria editoriale.\nDeathstroke \u00e8 nato come avversario dei Teen Titans di Wolfman e Perez all'inizio degli anni ottanta. Successivamente gli \u00e8 stata dedicata una serie regolare, intitolata \"Deathstroke the Terminator\", nel 1991 (rinominata \"Deathstroke the Hunted\" per i numeri 0 e 41-45 e poi semplicemente \"Deathstroke\" dal 46 al 60). La serie venne tuttavia cancellata dopo l'evento \"Ora zero - Crisi nel tempo\" con il numero 60 (vennero pubblicati anche 4 \"annual\").\nBiografia del personaggio.\nOrigini.\nLa carriera nell'esercito.\nSlade Wilson aveva sedici anni quando si arruol\u00f2 nell'esercito statunitense mentendo sulla sua et\u00e0. Dopo aver scontato un periodo in Corea venne promosso al grado di maggiore e in quegli anni, siamo intorno al 1960, incontra la sua futura moglie, l'allora capitano Adeline Kane, cui venne affidato il compito di formare i giovani soldati in nuove tecniche di combattimento in previsione delle missioni che avrebbero dovuto svolgere in Vietnam. Adeline rimase subito stupita dalle abilit\u00e0 gi\u00e0 possedute da Slade e di come quest'ultimo si adatt\u00f2 rapidamente alle moderne tattiche di guerriglia. Si rese conto che egli era senza dubbio il combattente pi\u00f9 abile che avesse mai incontrato e se ne innamor\u00f2. Slade viene promosso al grado di tenente colonnello, grazie anche alla rapidit\u00e0 eccezionale con cui prende padronanza di ogni forma di combattimento, e sei mesi dopo la promozione, lui ed Adeline si sposano. Poco dopo Slade viene mandato in Vietnam e Adeline d\u00e0 alla luce Grant. Slade verr\u00e0 poi selezionato per un esperimento medico concepito per stimolare la ghiandola surrenale, nella speranza di aumentare le capacit\u00e0 di un soldato di resistere al siero della verit\u00e0. Slade dopo l'esperimento scopre di essere in possesso di doti a dir poco fuori dal comune; le sue capacit\u00e0 atletiche sono aumentate fino al limite delle possibilit\u00e0 umane, ma sono le sue capacit\u00e0 psichiche ad aver avuto un cambiamento davvero stupefacente, visto che le sue facolt\u00e0 logiche e sensoriali si sono accresciute ad un livello paragonabile a quello di un computer. Accadde per\u00f2 che Slade viene costretto a disobbedire agli ordini impartitigli, cosa che non aveva mai fatto prima: un certo generale Sampson che provando rancore nei confronti di un suo sottoposto (ed amico di vecchia data di Slade) di nome William Wintergreen, aveva mandato quest'ultimo in una missione suicida. Slade disobbed\u00ec all'ordine di non effettuare una missione di salvataggio per evitare che altri soldati cadessero in mani nemiche, correndo in aiuto del suo amico, riuscendo a salvarlo, ma venendo costretto a dire addio al suo futuro nell'esercito; tutti infatti vedono nel suo gesto di ribellione soltanto un sintomo di squilibrio mentale, dovuto probabilmente all'esperimento cui era stato sottoposto. Slade pertanto viene considerato come non pi\u00f9 idoneo alla vita militare e quindi inservibile. Ha inizio per lui un periodo di depressione poich\u00e9 non pu\u00f2 pi\u00f9 tornare a servire il suo paese. In questo periodo Adeline rimane incinta del loro secondo figlio, Joseph.\nIl nuovo inizio.\nRassegnatosi definitivamente alla fine della sua carriera militare, Slade decide di diventare un cacciatore da safari. Non riesce per\u00f2 a stare lontano dal pericolo, abbandona cos\u00ec subito il lavoro e comincia, pian piano, a divenire famoso come mercenario sotto il nome e la maschera di \"Deathstroke the Terminator\" riuscendo a guadagnare nel tempo grandi ricchezze. Neanche la famiglia \u00e8 a conoscenza della doppia identit\u00e0 di Slade, anche se non mancano piccoli sospetti. Qualche anno dopo un gruppo di mercenari fa irruzione nella villa dei Wilson, rapendo il piccolo Joseph, nonostante l'intervento di Adeline. Una volta scoperto l'accaduto Slade capisce di non poter nascondere la verit\u00e0 a sua moglie e quindi le rivela la sua vera occupazione durante gli anni precedenti. Promette a Adeline di trarre in salvo loro figlio e insieme scoprono che quest'ultimo \u00e8 stato rapito per ordine di un mercenario noto come lo Sciacallo. Quest'ultimo \u00e8 interessato a informazioni segrete in possesso di Slade, ed \u00e8 disposto a uccidere Joseph pur di averle. Slade ha un'enorme fiducia nelle sue capacit\u00e0 e decide quindi di non accettare le condizioni impostegli e di neutralizzare tutti gli uomini dello Sciacallo, prima che possano fare del male a Joseph. Durante il combattimento contro gli uomini dello Sciacallo per\u00f2 le cose non vanno come sperato: uno dei criminali infatti arriva quasi a tagliare la gola del piccolo ostaggio, cosa che Slade riesce ad impedire, ma purtroppo il criminale riesce comunque a recide le corde vocali di Joseph rendendolo muto. Dopo averlo portato all'ospedale, Adeline furiosa per come Slade abbia messo in pericolo la vita di tutta la loro famiglia tenta di ucciderlo sparandogli in testa, ma riesce solo a distruggergli l'occhio destro. Slade \u00e8 quindi costretto a lasciarsi alle spalle la sua famiglia, e decide di abbracciare completamente la sua carriera di mercenario e supercriminale. La separazione con Adeline sar\u00e0 terribile per Slade, che non smetter\u00e0 mai di amarla. Questo non gli impedir\u00e0 di avere una relazione con una donna di nome Lilian che gli dar\u00e0 una figlia, Rose.\nL'incontro con i Teen Titans.\nCome nemico.\nMolti anni dopo i fatti narrati in precedenza Slade alias Deathstroke incrocer\u00e0 la sua strada con quella dei Teen Titans comandata da Dick Grayson, diventandone un acerrimo nemico dal momento che suo figlio maggiore Grant Wilson (noto con il nome in codice di Ravager), diventato anche lui mercenario, si era sottoposto a un trattamento per migliorare le sue gi\u00e0 straordinarie doti fisiche allo scopo di adempiere a un contratto, dove accettava di catturare o uccidere la giovane squadra di supereroi. Ciononostante proprio questi miglioramenti gli sono fatali e Grant rimane ucciso. Cos\u00ec Slade decide di portare a termine l'incarico di suo figlio. In un primo momento prova ad attaccare i Titans senza riuscire a sconfiggerli, ma in un secondo momento riesce a catturarli grazie all'introduzione della giovane geocinetica Terra (di cui era anche l'amante) come spia all'interno del gruppo. Questo suo successo viene vanificato proprio da suo figlio minore Joseph, unitosi anche lui al gruppo di giovani supereroi con il nome in codice di Jericho; Slade, non sentendosela di combattere contro suo figlio, non oppone resistenza e permette a Joseph con i suoi poteri mentali di prendere il controllo del suo corpo e di liberare gli ostaggi che a loro volta cattureranno Slade e faranno in modo che venga messo sotto processo per i suoi crimini. Ma il processo verr\u00e0 deliberatamente sabotato da Garfield Logan alias Beast Boy, in modo da poter uccidere Slade di persona come principale responsabile del tradimento di Terra nei confronti dei Titans, ma quando i due si trovano faccia a faccia, Beast Boy provando dell'empatia nei confronti del suo avversario, capisce che Terra \u00e8 l'unica responsabile delle sue scelte e i due si separano in modo pacifico.\nCome alleato.\nMesi dopo, Slade incontra nuovamente i Titans mentre stavano indagando su una piaga misteriosa legata a un gruppo di uomini bestia biologicamente modificati, uno dei quali era l'obiettivo di un assassinio che avrebbe dovuto compiere Slade stesso. Quando Wonder Girl e Raven sono state colpite anche loro dall'epidemia, lui aiuta i Titans a distruggere gli uomini bestia e a trovare una cura per il contagio. Poco dopo viene di nuovo in aiuto dei Titans quando la maggior parte di loro viene rapita dalla Wildebeest Society, dimostrandosi determinante nel rintracciarli, solo per scoprire che il capo della Society era Jericho stesso. Di fatto Jericho era posseduto suo malgrado dalle anime corrotte di Azarath; queste ultime lo avevano usato e intendevano continuare a usarlo per catturare i Titans e in seguito attingere da loro l'energia per sopravvivere, causando la morte ai giovani supereroi. Per pochi istanti per\u00f2 il vero \"Io\" di Jericho riemerge, implorando suo padre di ucciderlo. Per risparmiare ulteriore dolore a suo figlio e per salvare la vita ai restanti Titans, Slade \u00e8 costretto a trafiggere il cuore di suo figlio con la spada, uccidendolo. Questo gesto continua tuttora a perseguitarlo, anche se a sua insaputa Jericho sopravvive grazie ai suoi poteri con i quali riesce a trasferire la sua coscienza nel corpo del padre pochi secondi prima di morire. In seguito Slade continua la sua vita da mercenario, ma pi\u00f9 d'una volta continuer\u00e0 ad agire da eroe occasionale, sia unendosi ancora ai Titans, sia in aiuto del suo rivale Dick Grayson, sia in maniera autonoma.\nPoteri e abilit\u00e0.\nAnche prima di essere sottoposto all'esperimento per il potenziamento contro il siero della verit\u00e0 Slade era uno dei pi\u00f9 temibili combattenti al mondo, ma in seguito a ci\u00f2 ha sviluppato caratteristiche fisiche ai limiti delle possibilit\u00e0 umane; grazie poi all'addestramento che ha ricevuto nell'esercito anche da parte di Adeline Kane \u00e8 divenuto un eccezionale lottatore e tiratore scelto per non parlare della sua bravura con la katana (roteando due di queste spade contemporaneamente \u00e8 riuscito a respingere le raffiche di colpi esplose da una mitragliatrice).\nSempre grazie all'esperimento ha sviluppato doti mentali sovrumane: pu\u00f2 infatti utilizzare il 90% del suo cervello, cosa che gli consente ad esempio di prevedere le mosse dell'avversario da impercettibili movimenti del corpo e di elaborare in anticipo la migliore contromossa anche se il suo nemico \u00e8 dotato di poteri sovrumani; per questo motivo spesso \u00e8 sembrato in possesso di doti fisiche sovrumane quando invece di sovrumano ci sono solo le sue capacit\u00e0 strategiche e intuitive (va detto per\u00f2 che in alcuni universi alternativi esistono versioni di Deathstroke con superpoteri anche fisici). La sua intelligenza e la sua velocit\u00e0 di pensiero gli permettono inoltre di ideare piani stupefacenti allo scopo di avere la meglio su avversari impossibili da contrastare in scontri diretti, strategie che pu\u00f2 comunque adattare alle esigenze del caso in tempi brevissimi.\nDeathstroke possiede inoltre un fattore di guarigione in grado di farlo guarire rapidamente dalla maggior parte delle ferite, \u00e8 praticamente immune a tossine, droghe e veleni e dimostra anche un'eccezionale capacit\u00e0 di recupero e un invecchiamento rallentato (dovrebbe avere pi\u00f9 di ottant'anni ma non ne dimostra pi\u00f9 di trenta/quaranta). Tale capacit\u00e0 rigenerativa, tuttavia, non riesce a guarire una parte del corpo recisa o distrutta, come nel caso del suo occhio destro, ma la sicurezza nelle proprie capacit\u00e0 lo ha addirittura spinto a sottolineare tale menomazione con la fantasia della sua maschera e malgrado questa rimane uno dei pi\u00f9 formidabili lottatori dell'Universo DC, riuscendo a tener testa e a volte anche a sconfiggere avversari formidabili come Batman e Nightwing.\nAltri media.\nVideogiochi.\nDeathstroke appare nei seguenti videogiochi:"}
{"id": "1949652", "revid": "382201", "url": "https://it.wikipedia.org/wiki?curid=1949652", "title": "Commodore 2031", "text": "Il Commodore 2031 ed il Commodore 4031 sono unit\u00e0 dotate di singolo drive per floppy disk da 5\u00bc\" progettati per l'utilizzo con i computer Commodore a 8-bit.\nAdottano un case largo simile a quello degli hard disk della serie 9060/9090 e l'interfaccia IEEE-488 usata nei computer della serie Commodore PET/CBM.\nEssenzialmente entrambi i modelli sono la versione a singolo disco del Commodore 4040. Il commodore Commodore 2031LP era funzionalmente identico al 2031, ma usava il case a basso profilo del Commodore 1541\nQuesti modelli usano supporti a singola densit\u00e0 e singola faccia con un formato dei dati simile a quello usato dal Commodore 1541. Una piccola differenza nel \"data marker\" indica quale modello ha formattato il disco.\nLa formattazione a basso livello \u00e8 abbastanza simile da permettere la lettura tra i differenti modelli, ma abbastanza diversa perch\u00e9 una modello di una serie non possa scrivere su dischi scritti con un modello di serie differente."}
{"id": "1949653", "revid": "135224", "url": "https://it.wikipedia.org/wiki?curid=1949653", "title": "Morbo di Hodgkin", "text": ""}
{"id": "1949656", "revid": "289247", "url": "https://it.wikipedia.org/wiki?curid=1949656", "title": "Piano p-V", "text": ""}
{"id": "1949659", "revid": "135224", "url": "https://it.wikipedia.org/wiki?curid=1949659", "title": "Inibitore di pompa protonica", "text": ""}
{"id": "1949670", "revid": "56620", "url": "https://it.wikipedia.org/wiki?curid=1949670", "title": "Joannes Stalpart van der Wiele", "text": ""}
{"id": "1949672", "revid": "62004", "url": "https://it.wikipedia.org/wiki?curid=1949672", "title": "Nazionale croata di pallacanestro", "text": ""}
{"id": "1949675", "revid": "290948", "url": "https://it.wikipedia.org/wiki?curid=1949675", "title": "Diagramma meccanico", "text": ""}
{"id": "1949676", "revid": "254059", "url": "https://it.wikipedia.org/wiki?curid=1949676", "title": "Pietro Guido I Torelli", "text": "Biografia.\nFiglio secondogenito di Guido, conte di Guastalla, succedette alla morte di questi sul trono della Contea di Guastalla con il fratello maggiore Cristoforo.\nDopo i primi anni di reggenza della contea col fratello, i contrasti non tardarono a farsi sentire e si giunse cos\u00ec, nel 1456, alla suddivisione dei domini paterni: a Pietro Guido spett\u00f2 la Contea di Guastalla, oltre alle signorie di Settimo e Villareggio nel pavese, inaugurando cos\u00ec il ramo dei Torelli, conti di Guastalla. \nDai cronisti d'epoca viene descritto come un uomo turbolento, irrequieto e di limitata intelligenza: questi suoi caratteri non gli permisero di risiedere per molto tempo a Guastalla e intraprese ben presto il mestiere di capitano di ventura al soldo dei duchi di Milano. La sua seconda dimora divenne poi Finale Ligure, dove risiedeva nel palazzo dei Carretto, dei quali aveva sposato Maddalena, figlia di Galeotto I del Carretto, marchese di Finale, e di Vannina Adorno, di nobile famiglia dogale genovese. Fu costretto ad abbandonare questa residenza quando i genovesi presero possesso di Finale.\nPietro Guido I Torelli mor\u00ec nel 1460 a Carpi, dove risiedeva a casa di Alberto Pio e dove aveva contratto una malattia non ben identificata. Venne sepolto a Milano nella chiesa di Sant'Eustorgio, nella cappella privata dei Visconti, al fianco della madre Orsina.\nDiscendenza.\nPietro Guido e Maddalena ebbero quattro figli:"}
{"id": "1949679", "revid": "729019", "url": "https://it.wikipedia.org/wiki?curid=1949679", "title": "Benito Atzei", "text": "Biografia.\nArruolatosi nell'arma dei Carabinieri, Benito Atzei era stato assegnato con il grado di vicebrigadiere come responsabile alla stazione di Corio, in Piemonte, dove viveva con la famiglia.\nL'omicidio.\nL'8 ottobre 1982 Atzei, di servizio col carabiniere ausiliario Giovanni Bertello ad un posto di blocco a Rocca Canavese (Frazione Remondato) lungo la strada per Caselle Torinese, ferm\u00f2 per controlli una Renault 5 a bordo della quale vi erano alcuni militanti delle Brigate Rosse. Altri terroristi erano su una Citro\u00ebn Dyane che precedeva la Renault. Le auto portavano un importante capo-terrorista.\nI terroristi spararono dalle auto, uccidendo il vicebrigadiere Atzei e ferendo Bertello, quindi si impadronirono delle armi dei carabinieri e fuggirono con un'altra auto, abbandonando la Renault 5.\nAtzei mor\u00ec durante la corsa disperata in ospedale.\nL'omicidio fu rivendicato da una telefonata ricevuta dalla redazione del quotidiano La Stampa: \"Qui Potere Rosso. Rivendichiamo noi l'annientamento e il disarmo alla squadretta dei carabinieri di Corio\".Gli assassini vennero individuati due giorni dopo l'omicidio, grazie al fatto che l'automobile abbandonata era di propriet\u00e0 di uno di loro.\nIl suo corpo riposa presso il cimitero di Corio.\nIl processo.\nI terroristi (Giuseppe Potenza, Fiore De Mattia, Giuseppe Scirocco e Roberto Tua), che appartenevano alle Brigate Rosse-Partito della Guerriglia, sottogruppo Potere Rosso, vennero condannati il 26 febbraio del 1985 dalla corte d'assise di Torino."}
{"id": "1949680", "revid": "123911253", "url": "https://it.wikipedia.org/wiki?curid=1949680", "title": "Malmissole", "text": "Malmissole \u00e8 una frazione del comune di Forl\u00ec dal quale dista circa 4\u00a0km.\nCon una popolazione di circa 480 abitanti, \u00e8 situata nelle prime campagne a nord della citt\u00e0. Il piccolo centro basa la propria attivit\u00e0 sull'agricoltura e l'allevamento.\nStoria.\nIn una pergamena del 1202 si hanno notizie di una chiesa dedicata al culto di San Michele e nel 1237 di un monastero consacrato a San Giovanni.\nLe prime informazioni dettagliate sull'abitato risalgono al 1371 quando il cardinale Anglico de Grimoard, nella propria Descriptio provinci\u00e6 Romandiol\u00e6, cita la presenza di una piccola comunit\u00e0 che, nei pressi di Forl\u00ec, porta il nome di \"Manomizola\". La Malmissole di allora, adiacente alla scomparsa localit\u00e0 di \"Boaria\", contava 17 focolari e una popolazione di circa 100 persone. La chiesa di Boaria (probabilmente localit\u00e0 dedicata al pascolo) verr\u00e0 con il tempo assorbita a quella della vicina Malmissole in forza della bolla di Giulio II nel 1506. Mentre Boaria era localit\u00e0 dedita la pascolo, Malmissole era dedita all'agricoltura: \"Manomizola\" era infatti un insieme di terreni nei quali lavoravano i \"manumissi\", gli schiavi liberati dalla \"manus\"."}
{"id": "1949682", "revid": "1543377", "url": "https://it.wikipedia.org/wiki?curid=1949682", "title": "Aztek", "text": "Aztek, il cui vero nome \u00e8 Uno (o anche Dr. Curtis \"Curt\" Falconer), \u00e8 un personaggio dei fumetti dell'universo DC, creato da Grant Morrison e Mark Millar sulle pagine di \"Aztek, the Ultimate Man\" n. 1 dell'agosto 1996. In Italia \u00e8 apparso per la prima volta su \"JLA\" n. 3 (marzo 1998), ed. Play Press Publishing.\nStoria editoriale.\n\u00c8 stato protagonista di una serie regolare durata 10 numeri (pubblicata a novembre 2008 dalla Planeta DeAgostini) ed \u00e8 apparso nella \"JLA\" di Morrison nelle saghe \"La pietra dei tempi\" (\"Rock of Ages\") e \"Terza guerra mondiale\" (\"World War Three\"), pi\u00f9 altri numeri singoli.\nBiografia del personaggio.\nUn giovane uomo chiamato Uno \u00e8 destinato a essere il campione del dio azteco Quetzalcoatl per combattere il suo nemico Tezcatlipoca: per questo una societ\u00e0 segreta, la \"Q Society\" lo allena e gli fornisce un'armatura magica che gli conferisce numerose abilit\u00e0.\nSuccessivamente Aztek si unisce alla JLA, ma si dimette quando scopre che uno dei misteriosi benefattori della Q Society era Lex Luthor. Successivamente aiuta Superman e tutta la Justice League a sconfiggere l'arma cosmica Mageddon (apparentemente il \"Tezcatlipoca\" a cui si riferiva la profezia) sacrificandosi nella battaglia.\nAltri media.\nAztek \u00e8 apparso in qualche episodio della serie animata \"Justice League Unlimited\" (ad esempio \"Question Authority\" e \"I Am Legion\"), doppiato da Scott Patterson (non accreditato)."}
{"id": "1949685", "revid": "38120", "url": "https://it.wikipedia.org/wiki?curid=1949685", "title": "Curt Falconer", "text": ""}
{"id": "1949686", "revid": "38120", "url": "https://it.wikipedia.org/wiki?curid=1949686", "title": "Curtis Falconer", "text": ""}
{"id": "1949688", "revid": "1494169", "url": "https://it.wikipedia.org/wiki?curid=1949688", "title": "Agudo", "text": ""}
{"id": "1949689", "revid": "254059", "url": "https://it.wikipedia.org/wiki?curid=1949689", "title": "Cristoforo I Torelli", "text": "Biografia.\nFiglio primogenito di Guido, conte di Guastalla, succedette alla morte di questi sul trono della contea di Guastalla con il fratello minore Pietro Guido.\nDopo i primi anni di reggenza della contea col fratello, i contrasti non tardarono a farsi sentire e si giunse cos\u00ec, nel 1456, alla suddivisione dei domini paterni: a Cristoforo spett\u00f2 la Contea di Montechiarugolo e il suo castello, oltre alle signorie di Casei, Cornale, Luzzara, Castelnuovo e diverse altre propriet\u00e0 nel mantovano, inaugurando cos\u00ec il ramo dei Torelli, conti di Montechiarugolo.\nRitiratosi a Montechiarugolo con la moglie Taddea Pio, figlia di Marco I, signore di Carpi, sposata nel 1428, pratic\u00f2 una vita d'arme al servizio della casata degli Sforza, duchi di Milano, dai quali nel 1456 ricevette il titolo di marchese per le proprie contee di Casei e Cornale.\nAlla sua morte, avvenuta a Montechiarugolo il 6 marzo del 1460, venne sepolto a Mantova nella chiesa di San Francesco, accanto ai propri antenati.\nDiscendenza.\nCristoforo e Taddea ebbero numerosi figli:"}
{"id": "1949691", "revid": "38120", "url": "https://it.wikipedia.org/wiki?curid=1949691", "title": "Deathstroke the Terminator", "text": ""}
{"id": "1949693", "revid": "38120", "url": "https://it.wikipedia.org/wiki?curid=1949693", "title": "Deathstroke the terminator", "text": ""}
{"id": "1949695", "revid": "38120", "url": "https://it.wikipedia.org/wiki?curid=1949695", "title": "Slade Wilson", "text": ""}
{"id": "1949697", "revid": "1234826", "url": "https://it.wikipedia.org/wiki?curid=1949697", "title": "Davy Back Fight", "text": ""}
{"id": "1949698", "revid": "287204", "url": "https://it.wikipedia.org/wiki?curid=1949698", "title": "Alvorada", "text": ""}
{"id": "1949704", "revid": "729019", "url": "https://it.wikipedia.org/wiki?curid=1949704", "title": "Guido Torelli", "text": "Fu marchese di Casei Gerola, conte di Guastalla e Montechiarugolo e signore di Basilicagoiano, Cornale, Mariano Comense, Martorano, Settimo Torinese, Tortiano e Zeccone.\nBiografia.\nGuido Torelli, figlio di Marsilio (1350-1411) e di Elena d'Arco (\u2020 1419), fu il capostipite della famiglia nobile dei Torelli, che regnarono su Guastalla e Montechiarugolo sino al XVII secolo. Egli apparteneva ad una famiglia di salde tradizioni militari, che si era distinta a Mantova al servizio della famiglia Gonzaga, presso la quale Guido stesso aveva prestato le armi.\nDopo i disordini per la morte di Gian Galeazzo Visconti, Duca di Milano, molti ducati dell'area del parmense si rivoltarono al dominio centrale ma Guido, dimostrando ampie abilit\u00e0 diplomatiche e prefigurando giustamente le sorti di questa crisi, scelse di allearsi con i Visconti. Questa si dimostr\u00f2 una scelta felice in quanto, una volta vittoriosi questi, nella persona di Giovanni Maria Visconti, il 3 ottobre 1406, ricompensarono Guido Torelli con l'investitura dei feudi di Montechiarugolo e Guastalla.\nTutto questo onore era anche dovuto all'evidente partecipazione di Guido a numerose battaglie ingaggiate in quegli anni dai Visconti, compresa la liberazione di Napoli dagli Aragonesi del 12 aprile 1424.\nIl 6 luglio 1428 Filippo Maria Visconti decise di premiare ulteriormente Guido Torelli, elevando a contea i due feudi gi\u00e0 acquisiti in forma di signoria, ottenendo successivamente anche altri territori exclave, quali Casei Gerola, Cornale, Settimo e Villareggio, anche se Guido prese dimora stabile a Milano. In quell'anno la figlia Antonia si un\u00ec in matrimonio con Pier Maria II de' Rossi, conte di San Secondo.\nGuido Torelli mor\u00ec nel 1449 prescrivendo che fossero nominati suoi successori tutti e due i figli Cristoforo I e Pietro Guido I. Fu sepolto a Mantova nella Chiesa di San Francesco.\nDiscendenza.\nGuido spos\u00f2 Orsina Visconti, da cui ebbe una figlia e tre figli:"}
{"id": "1949707", "revid": "144796", "url": "https://it.wikipedia.org/wiki?curid=1949707", "title": "Cristoforo Torelli", "text": ""}
{"id": "1949716", "revid": "1463849", "url": "https://it.wikipedia.org/wiki?curid=1949716", "title": "Camargo", "text": ""}
{"id": "1949723", "revid": "290948", "url": "https://it.wikipedia.org/wiki?curid=1949723", "title": "Ciclo di Otto", "text": ""}
{"id": "1949727", "revid": "30297", "url": "https://it.wikipedia.org/wiki?curid=1949727", "title": "HC Davos", "text": ""}
{"id": "1949730", "revid": "287204", "url": "https://it.wikipedia.org/wiki?curid=1949730", "title": "Centen\u00e1rio", "text": ""}
{"id": "1949731", "revid": "125801845", "url": "https://it.wikipedia.org/wiki?curid=1949731", "title": "Uccio De Santis", "text": "Figlio di Angela Fiore. Sposato con Dora e hanno due figlie Simona (1996) e Roberta (1997) .\nBiografia.\nAppassionato di spettacolo sin da bambino, quando recita in numerosi spettacoli a livello parrocchiale, comincia la sua carriera di comico realizzando spettacoli comici in giro per la Puglia.\nNel 1997 si esibisce nella Festa D'Estate, che coinvolge la cittadinanza e il pubblico accorso a Bari per i XIII Giochi del Mediterraneo. Viene conosciuto a livello nazionale a partire dal 1998 grazie alla partecipazione alla sesta edizione del programma \"La sai l'ultima?\" su Canale 5 con Gerry Scotti e Natalia Estrada. Viene richiamato con lo stesso cast anche per le edizioni successive: nel 2000, per l'ottava edizione presentata dalla stessa Estrada e da Gigi Sabani e nel 2019 per la nona edizione condotta da Ezio Greggio.\nNel 2000 d\u00e0 vita a \"Mud\u00f9\", la sitcom televisiva in onda su Telenorba in cui racconta barzellette in piccoli cortometraggi. Fanno e hanno fatto parte del cast anche Bianca Guaccero (terza edizione), Umberto Sardella (dalla prima alla nona edizione), Antonella Genga (dalla seconda edizione), Mariolina De Fano (dalla seconda alla nona edizione), Ninni Di Lauro (prima edizione), Emanuele Tartanone (dalla prima alla terza edizione e poi nuovamente dall'ottava), Giuseppe Guida (prima e seconda edizione), Gaetano Porcelli (prima, seconda e quarta edizione) e tanti altri comici pugliesi. Fino al 2020 sono state realizzate nove edizioni.\nNel 2003 \u00e8 la volta di Su &amp; Gi\u00f9 - Il tour del Mud\u00f9 variet\u00e0 di barzellette per le emittenti del gruppo Telenorba.\nNel 2004 fa la sua comparsa nel film \"Le barzellette\" di Carlo Vanzina, nel ruolo di Pinardi, al fianco di Gigi Proietti, Carlo Buccirosso e Giuseppe De Rosa e nel 2005 appare nella fiction \"Il giudice Mastrangelo\" con Diego Abatantuono e Amanda Sandrelli.\nSi dedica anche alla pubblicit\u00e0 ed \u00e8 testimonial per la campagna Ninfole Caff\u00e8 (negli anni 2005-2006). Nell'ottobre del 2008 partecipa ad alcune puntate di Volami nel cuore, programma di variet\u00e0 di Rai Uno con Pupo e Biagio Izzo\".\" \nNel 2010 con Antonio Andrisani gira il film \"Natale con chi vuoi\" - costituito da sei episodi - dove figura anche Dante Marmone e nel 2012 \u00e8 protagonista del film \"Non me lo dire\", titolo che riprende il tema di una sigla di Mud\u00f9 e ricorda quello del film del 1940, con Macario e Tino Scotti. Nel 2014 partecipa con la collega Antonella Genga ad una puntata del programma Applausi intervistato da Gigi Marzullo. \nNel 2014 recita anche in un episodio della fiction \"Rex\", trasmesso su Rai 2, mentre nel 2016 compare nel primo episodio della decima stagione di \"Un medico in famiglia\".\n\u00c8 stato spesso ospite di trasmissioni televisive di Rai 1, come \"La vita in diretta\", \"Storie italiane\" e \"I soliti ignoti\", \"Oggi \u00e8 un altro giorno\".\nNella stagione 2019-2020 entra nel cast del fortunato programma di Rai 2 \"Made in Sud\"."}
{"id": "1949742", "revid": "1305772", "url": "https://it.wikipedia.org/wiki?curid=1949742", "title": "Constantina", "text": ""}
{"id": "1949747", "revid": "599013", "url": "https://it.wikipedia.org/wiki?curid=1949747", "title": "Istituto dell'opera della giovent\u00f9", "text": "L'Istituto dell'Opera della Giovent\u00f9 (in francese \"Institut de l'\u0152uvre de la Jeunesse Jean-Joseph Allemand\") \u00e8 un istituto religioso maschile di diritto pontificio: i membri di questa congregazione laicale pospongono al loro nome la sigla O.J.J.A.\nStoria.\nLa congregazione venne fondata a Marsiglia il 24 giugno 1821 dal sacerdote francese Jean-Joseph Allemand (1772-1836) per l'assistenza e la formazione dei giovani nei loro momenti di libert\u00e0, al di fuori della scuola.\nL'istituto non ebbe mai grande diffusione e il suo operato fu quasi sempre esclusivamente limitato alla citt\u00e0 di Marsiglia, tanto che tra il 1857 e il 1862 fu unito alla congregazione dei missionari Oblati di Maria Immacolata.\nL'Opera della Giovent\u00f9 venne approvata temporaneamente dalla Santa Sede nel 1865 e definitivamente il 24 febbraio 1871.\nAttivit\u00e0 e diffusione.\nI fratelli dell'istituto si dedicano all'educazione della giovent\u00f9.\nLa sede generalizia \u00e8 in rue Saint-Savournin a Marsiglia.\nAlla fine del 2008 la congregazione contava 11 case e 10 religiosi, 2 dei quali sacerdoti."}
{"id": "1949750", "revid": "38120", "url": "https://it.wikipedia.org/wiki?curid=1949750", "title": "Blue Chips - Basta Vincere", "text": ""}
{"id": "1949752", "revid": "212348", "url": "https://it.wikipedia.org/wiki?curid=1949752", "title": "Tg2", "text": ""}
{"id": "1949755", "revid": "767487", "url": "https://it.wikipedia.org/wiki?curid=1949755", "title": "Rad\u00e8s", "text": "Rad\u00e8s (in arabo \u0631\u0627\u062f\u0633) \u00e8 una citt\u00e0 portuale della Tunisia, appartenente al Governatorato di Ben Arous. Situata a 9\u00a0km a sud-est di Tunisi, viene perlopi\u00f9 considerata un sobborgo della capitale tunisina. Si divide nei seguenti quartieri: Rad\u00e8s Medina, Rad\u00e8s M\u00e9liane, Rades For\u00eat, Chouchet Rad\u00e8s, El Malleha, Noubou e la Citt\u00e0 Olimpica.\nPorto.\nSono presenti strutture appartenenti al porto di Tunisi.\nSport.\nVi si trova lo Stadio Olimpico, che pu\u00f2 contenere 65.000 spettatori. Costruito nel 2001 in occasione dei Giochi del Mediterraneo, ospita le partite della Nazionale maggiore di calcio.\nHa ospitato il Campionato africano maschile di pallacanestro 2015 ed anche la successiva edizione del 2017 nella struttura del Palazzo Omnisport di Rad\u00e8s costruito nel 2005."}
{"id": "1949756", "revid": "268849", "url": "https://it.wikipedia.org/wiki?curid=1949756", "title": "Dipartimento San Crist\u00f3bal", "text": ""}
{"id": "1949764", "revid": "135224", "url": "https://it.wikipedia.org/wiki?curid=1949764", "title": "Nefrosi", "text": ""}
{"id": "1949796", "revid": "78273", "url": "https://it.wikipedia.org/wiki?curid=1949796", "title": "Disturbi del ritmo cardiaco", "text": ""}
{"id": "1949956", "revid": "1101318", "url": "https://it.wikipedia.org/wiki?curid=1949956", "title": "Isidor Gunsberg", "text": "Biografia.\nInizi\u00f2 la carriera facendo le mosse dell'automa scacchistico \"Mephisto\", che in realt\u00e0 era manovrato esternamente da vari giocatori esperti. Nel 1876 si trasfer\u00ec in Inghilterra, dove rimase per il resto della sua vita. Nel 1908 gli venne concessa la cittadinanza britannica.\nNegli anni dal 1880 al 1895 era considerato uno dei pi\u00f9 forti giocatori al mondo. A Londra gioc\u00f2 diversi match coi pi\u00f9 forti giocatori inglesi: nel 1881 perse contro Joseph Blackburne (+4 -7 =2), nel 1886 ancora contro Blackburne vinse (+5 -2 =6), nel 1886 vinse contro Henry Bird (+5 -1 =3).\nNel 1885 vinse il forte torneo di Amburgo e nel 1888 il torneo di Londra della BCA (\"British Chess Association\")\nNel fortissimo torneo di New York 1889 si classific\u00f2 terzo dietro ai vincitori Mikhail Chigorin e Max Weiss. Nel 1890 pareggi\u00f2 un match con Chigorin (+9 -9 =5).\nNel 1890 sfid\u00f2 il campione del mondo in carica Wilhelm Steinitz per giocare un match con il titolo mondiale in palio. Il match si svolse a New York nei locali del \"Manhattan Chess Club\" dal 9 dicembre 1890 al 22 gennaio 1891, al meglio delle venti partite giocate. Gunsberg oppose una resistenza superiore alle aspettative, ma alla fine Steinitz vinse +6 =9 -4.\nNel grande torneo di Hastings 1895 (vinto da Pillsbury), Gunsberg si classific\u00f2 16\u00ba su 22 giocatori.\nIn seguito le sue condizioni di salute non furono molto buone; continu\u00f2 a giocare in vari tornei fino al 1914, ma con risultati via via sempre inferiori."}
{"id": "1949957", "revid": "762947", "url": "https://it.wikipedia.org/wiki?curid=1949957", "title": "Silvano Carroli", "text": "Biografia.\nOrfano di padre a soli sei anni, prese a frequentare l'oratorio della Basilica di San Marco, ma esigenze familiari lo costrinsero a sospendere per diverso tempo lo studio della musica. Solo dopo essersi fidanzato con la sua futura moglie decise di intraprendere la carriera di cantante lirico.\nStudi\u00f2 col maestro Marcello Del Monaco e si perfezion\u00f2 in seguito con Mario Del Monaco. Successivamente fu ammesso alla scuola di formazione del Teatro La Fenice di Venezia, sotto la guida dei maestri Mario Labroca, Francesco Siciliani e Floris Ammannati, debuttandovi nel 1963 come Marcello ne \"La boh\u00e8me\" di Giacomo Puccini, accanto a Mirella Freni e Giacomo Aragall, con la regia di Franco Zeffirelli.\nGi\u00e0 dal 1966 inizi\u00f2 ad affrontare i pi\u00f9 impegnativi ruoli del repertorio. Di Verdi interpret\u00f2 Ezio nell\"'Attila\", Jago in \"Otello\", Renato in \"Un ballo in maschera\", Don Carlo ne \"La forza del destino\", Monforte ne \"I vespri siciliani\", Giorgio Germont ne \"La traviata\", \"Simon Boccanegra\", \"Macbeth\", Nabucodonosor in Nabucco, Roger in \"J\u00e9rusalem\", Pagano ne \"I Lombardi alla prima crociata\", Amonasro in \"Aida\".\nDi altri autori, Jack Rance ne \"La fanciulla del West\", Michele ne \"Il tabarro\", Scarpia nella \"Tosca\", Alfio nella \"Cavalleria rusticana\", Barnaba ne \"La Gioconda\", Tonio nei \"Pagliacci\", Gianciotto in \"Francesca da Rimini\", Enrico nella \"Lucia di Lammermoor\", Il Duca D'Alba, il Gran Sacerdote del \"Samson et Dalila\".\nCant\u00f2 con molti illustri colleghi, tra cui Boris Christoff, Mario Del Monaco, Magda Olivero, Carlo Bergonzi, Cesare Siepi, Raina Kabaivanska, Ghena Dimitrova, Montserrat Caball\u00e9, Maria Dragoni, Pl\u00e1cido Domingo, Luciano Pavarotti, Jos\u00e9 Carreras, Nicolai Ghiaurov, e sotto la guida di celebri direttori, come James Levine, Carlos Kleiber, Zubin Mehta, Peter Maag, Wolfgang Sawallisch, Franco Capuana, Francesco Molinari Pradelli, Giuseppe Sinopoli, Bruno Bartoletti, Claudio Abbado.\nNell'agosto 2007 all'Arena di Verona aggiunse con successo alle interpretazioni da baritono quella come basso nel ruolo verdiano di Zaccaria (esistono alcune registrazioni live dove canta anche nel registro di tenore).\nIl 2008 lo vide protagonista in due produzioni della \"Fanciulla del west\": a Roma e al Convent Garden (con Jos\u00e8 Cura e la direzione di Antonio Pappano). . Nel 2009 fu Scarpia a Tel Aviv, sotto la bacchetta di Daniel Oren; . Nello stesso anno fu anche Amonasro a Verona\nPur continuando l'attivit\u00e0 artistica, Carroli si dedic\u00f2 anche all'insegnamento come titolare della cattedra di canto presso la scuola per tenori della Fondazione Del Monaco.\nIncisioni.\nAudio\nDVD"}
{"id": "1950004", "revid": "729019", "url": "https://it.wikipedia.org/wiki?curid=1950004", "title": "Metropolitana di San Paolo", "text": "La metropolitana di San Paolo (conosciuta localmente come \"Metr\u00f4\") \u00e8 la rete di linee metropolitane a servizio della citt\u00e0 di San Paolo del Brasile, in (Brasile). \u00c8 composta da sei linee: la Linea 1 (\"Linha Azul\"), identificata col colore blu, inaugurata nel 1974; la Linea 2 (\"Linha Verde\"), identificata col color verde, inaugurata nel 1991; la Linea 3 (\"Linha Vermelha\"), identificata col colore rosso, inaugurata nel 1979; la Linea 4 (\"Linha Amarela\"), identificata col color giallo, inaugurata nel 2010, la Linea 5 (\"Linha Lilas\"), identificata col color lilla, inaugurata nel 2002 e la linea 15 (\"Linha Prata\") inaugurata nel 2014.\nHa un'estensione di 104,8 km con 94 stazioni.\n\u00c8 la rete metropolitana pi\u00f9 estesa del Brasile.\nLa rete.\nAttualmente la rete \u00e8 composta da cinque linee:\nStoria.\nI primi progetti di costruzione di una rete di trasporto metropolitana a San Paolo risalgono al periodo tra gli anni trenta e la seconda guerra mondiale ma solo nel 1966 ebbero una prima reale consistenza. Il consiglio municipale cittadino quindi eman\u00f2 una legge, il 26 dicembre del 1966, che autorizzava la costituzione di una \"Companhia do Metropolitano de S\u00e3o Paulo - Metro\" che venne poi fondata il 24 aprile 1968. Otto mesi dopo vennero iniziati i lavori per la costruzione della prima linea Nord-Sud. Nel settembre 1972 venne effettuato il primo viaggio sperimentale in treno tra le stazioni Jabaquara e Sa\u00fade. Nel 1974 entrava in servizio commerciale la tratta Jabaquara - Vila Mariana. \nIn seguito un programma di ampliamento del sistema di metropolitana ha previsto la costruzione di nuove linee. Il 10 marzo 1979 veniva attivata la linea rossa (linea \"3\") Palmeiras-Barra Funda - Corinthians-Itaquera. Il 25 gennaio 1991 entrava in funzione la linea \"2\" (linea verde) tra Vila Madalena e Vila Prudente. Il 10 ottobre 2002 entrava in servizio la linea \"5\" (lilla) tra Cap\u00e3o Redondo e Largo 13. Infine, tra Luz e Butant\u00e3, il 25 maggio 2010, veniva attivata la linea \"4\" (gialla).\nLa rete attuale \u00e8 formata da cinque linee identificate da diversi colori. Il sistema include le linee 1-Blu (Jabaquara - Tucuruvi), 2-Verde (Vila Prudente - Vila Madalena), 3-Rossa (Corinthians-Itaquera - Palmeiras-Barra Funda), 4-Gialla (Luz - Butant\u00e3) e 5-Lilla (Cap\u00e3o Redondo - Largo Treze). La linea 4 \u00e8 attualmente in operazione dall'azienda privata ViaQuatro. Il sistema \u00e8 collegato gratuitamente alla Compagnia Paulista di Treni Metropolitani (CPTM) nelle stazioni Br\u00e1s, Palmeiras-Barra Funda, Luz, Santo Amaro, Tamanduate\u00ed e Pinheiros, e in altre stazioni di trasporto intermodale nella citt\u00e0 di San Paolo. Ogni giorno il Metr\u00f4 trasporta circa 3,4 milioni di passeggeri. Attualmente la rete copre in totale un tracciato di 84,3 km, divisi in 75 stazioni. Le linee 4 e 5 sono in fase di espansione e la linea 6 \u00e8 in pianificazione."}
