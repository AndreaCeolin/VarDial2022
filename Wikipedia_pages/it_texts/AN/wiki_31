{"id": "1845919", "revid": "1355461", "url": "https://it.wikipedia.org/wiki?curid=1845919", "title": "Aimone di Savoia-Aosta (1967)", "text": "Per anni direttore generale Pirelli per il mercato della Russia e dei paesi dell'ex Unione Sovietica, dal 1\u00ba luglio 2012 \u00e8 amministratore delegato della Pirelli Tyre Nordic, responsabile per tutti i mercati dei paesi scandinavi. Dal 1\u00ba settembre 2013, inoltre, \u00e8 responsabile per Pirelli Tyre della regione Russia e paesi nordici. Da novembre 2019 \u00e8 ambasciatore del Sovrano Militare Ordine di Malta presso la Federazione Russa. Vive a Mosca.\nEsponente del ramo cadetto Savoia-Aosta, dopo la morte di suo padre Amedeo di Savoia-Aosta, avvenuta il 1\u00ba giugno 2021, Aimone \u00e8 divenuto il nuovo Capo di Casa Savoia, in disputa dal 2006 con la linea dinastica del suo lontano cugino Vittorio Emanuele di Savoia, figlio di re Umberto II.\nBiografia.\nInfanzia ed educazione.\nUnico figlio maschio di Amedeo di Savoia-Aosta e di Claudia d'Orl\u00e9ans, Aimone di Savoia-Aosta nacque a Firenze nel 1967. Alla nascita, secondo l'uso del ramo Savoia-Aosta, ricevette il titolo di duca delle Puglie. Battezzato con l'acqua dei fiumi Giordano e Piave, ebbe come padrini di battesimo l'allora principe Juan Carlos di Borbone, poi re di Spagna, e il re Costantino II di Grecia. Nel 1982, quando era ancora minorenne, Umberto II di Savoia gli confer\u00ec, avvenimento unico della sua generazione in Casa Savoia, il collare dell'ordine supremo della Santissima Annunziata; contestualmente assunse anche i titoli di cavaliere di gran croce dell'ordine dei Santi Maurizio e Lazzaro e dell'ordine della Corona d'Italia.\nDopo aver conseguito la maturit\u00e0 classica presso la scuola navale militare \"Francesco Morosini\" di Venezia, Aimone frequent\u00f2 i corsi dell'accademia navale, conseguendo il grado di guardiamarina. In seguito, con l'incarico di ufficiale di stato maggiore, venne imbarcato per un anno prendendo parte ad alcune esercitazioni NATO nell'Oceano Atlantico e nel Mar Mediterraneo. Nel 1991 partecip\u00f2 all'operazione \"Golfo Persico 2\", a bordo della fregata \"Maestrale\".\nNel 2001 affianc\u00f2 il padre Amedeo nella replica dell'impresa di raggiungimento del Polo nord, compiuta un secolo prima dal prozio Luigi, duca degli Abruzzi. \u00c8 imparentato con le famiglie reali di Grecia, Danimarca, Bulgaria, Romania, Regno Unito, Spagna, Francia, W\u00fcrttemberg e Russia. Oltre all'italiano, Aimone parla correntemente inglese, francese, spagnolo e russo. Nel 2006 suo padre Amedeo avanz\u00f2 il diritto di successione al titolo di Capo di Casa Savoia. A seguito di questo atto Amedeo assunse il titolo di duca di Savoia, cedendo ad Aimone il titolo di duca d'Aosta.\nMatrimonio.\nAimone di Savoia-Aosta \u00e8 stato fidanzato da maggio 2005 con una sua lontana cugina, la principessa Olga di Grecia (Atene, 17 novembre 1971), figlia secondogenita del principe Michele di Grecia e di Marina Karella. Il loro matrimonio venne celebrato con rito civile il 16 settembre 2008 presso l'ambasciata italiana a Mosca. Svolse l'incarico di ufficiale civile l'ambasciatore italiano in Russia Vittorio Claudio Surdo. L'atto del regio assenso fu trasmesso da Amedeo di Savoia-Aosta agli sposi prima della celebrazione.\nIl matrimonio religioso fu celebrato il 27 settembre 2008 presso l'isola greca di Patmo, un tempo parte del Dodecaneso italiano. Erano presenti la regina Sofia di Spagna e i reali di Grecia Costantino II e Anna Maria, oltre a rappresentanti della Casa d'Orl\u00e9ans e delle Due Sicilie. Presenti anche le zie Margherita e Maria Cristina. La celebrazione avvenne secondo il rito greco-ortodosso previa dispensa dell'arcivescovo cattolico di Mosca, Paolo Pezzi.\nCarriera professionale.\nDopo la laurea, conseguita presso l'Universit\u00e0 commerciale Luigi Bocconi di Milano, Aimone svolse un periodo di specializzazione presso la J.P. Morgan &amp; Co. Successivamente lavor\u00f2 nel settore marketing del gruppo Rinascente, del Gruppo Merloni e di Fata Engineering. \nNel 1994 si trasfer\u00ec a Mosca, in Russia, per lavorare con la Tripcovich Trading Company. Nel 2000 venne assunto dal gruppo Pirelli, dove ricopr\u00ec la carica di direttore generale responsabile per il mercato della Russia e di tutti i paesi dell'ex Unione Sovietica. Nel 2006 divenne vicepresidente dell'associazione delle imprese italiane in Russia, la Gim-Unimpresa, socio aggregato di Confindustria.\nDal 1\u00ba luglio 2012 \u00e8 amministratore delegato della Pirelli Tyre Nordic, responsabile per tutti i mercati dei paesi scandinavi e, dal 1\u00ba settembre 2013, \u00e8 responsabile per Pirelli Tyre della regione Russia e paesi nordici. Dal 2017 \u00e8 presidente del consiglio imprenditoriale italiano, organo di raccordo delle realt\u00e0 associative imprenditoriali italiane operanti nella Federazione Russa.\nRiconoscimenti.\nPer il suo impegno nei rapporti italo-russi venne insignito, nel 2018, dell'Ordine dell'Amicizia da Vladimir Putin. Il 7 maggio 2019 fu pubblicata sulla Gazzetta Ufficiale della Repubblica Italiana la notizia del conferimento ad Aimone del cavalierato dell'Ordine al merito della Repubblica italiana, consegnato ufficialmente il successivo 13 giugno presso l'ambasciata italiana a Mosca (primo caso di un membro di Casa Savoia insignito di un ordine cavalleresco repubblicano italiano). Il suo contributo a sostegno dei rapporti economici bilaterali italo-russi \u00e8 apprezzato e riconosciuto dalle autorit\u00e0 di ambo i Paesi. Aimone ha inoltre patrocinato o collaborato ad attivit\u00e0 di diffusione della cultura e della storia italiana, dal centenario del volo, alle celebrazioni carducciane, alle vicissitudini della comunit\u00e0 italiana in Crimea.\nAmbasciatore dell'Ordine di Malta.\nNell'ottobre 2019 Aimone venne nominato ambasciatore del Sovrano Militare Ordine di Malta presso la Federazione Russa, entrando in carica il mese successivo e presentando le proprie lettere credenziali il 20 novembre 2020. Il ruolo della missione diplomatica dell'Ordine in Russia consiste nella promozione dei rapporti fra Cristianit\u00e0 orientale e Chiesa cattolica, nel sostegno alle opere caritative verso i bisognosi e nella promozione di iniziative culturali, ruolo per il quale l'Ordine \u00e8 fortemente apprezzato dalle autorit\u00e0 civili ed ecclesiali russe.\nAttivit\u00e0 dinastiche.\nDuca delle Puglie fino al 2006, a seguito dell'atto di pretensione pubblico e formale avanzato dal padre Amedeo di Savoia-Aosta il 7 luglio 2006, legato alle vicende della questione dinastica, assume il precedente titolo del padre, di Duca d'Aosta.\nAimone di Savoia-Aosta ricevette l'incarico di riorganizzare gli ordini dinastici sabaudi (Ordine supremo della Santissima Annunziata e Ordine dei Santi Maurizio e Lazzaro) e delle onorificenze connesse \u00abnel rispetto delle originarie finalit\u00e0, delle disposizioni testamentarie del Re Umberto II e delle leggi vigenti in materia\u00bb. Per la legge italiana gli ordini sabaudi non sono riconosciuti dal 1951.\nAimone, inoltre, \u00e8 stato delegato per presiedere \u00abuna rappresentanza permanente con il mondo dell'economia e della politica\u00bb italiana. Il 29 settembre 2007, realizzando le disposizioni del decreto precedente, Aimone nomin\u00f2 una commissione esecutiva per la riorganizzazione degli ordini dinastici di Casa Savoia con il compito di valutare i requisiti di merito per la riammissione negli ordini cavallereschi dei vecchi cavalieri e per la nomina dei nuovi. Aimone chiese totale trasparenza: i cavalieri devono avere esclusivamente requisiti meritori e l'adesione torner\u00e0 ad essere gratuita, cos\u00ec com'era nella volont\u00e0 del re Umberto II.\nIl 31 maggio 2008, dopo la proroga di due mesi decretata il 31 marzo, si conclusero i lavori della commissione presieduta da Aimone per la compilazione degli elenchi dei cavalieri da considerare riammessi all'interno degli ordini secondo gli statuti emanati da Umberto II. Aimone fa uso delle armi di principe ereditario definite dal regio decreto-legge del 1\u00ba gennaio 1890. I sostenitori della legittimit\u00e0 dell'atto di Amedeo di Savoia-Aosta del 7 luglio 2006 gli riconoscono i titoli di \"sua altezza reale il principe ereditario d'Italia Aimone, duca delle Puglie e VI duca d'Aosta\", mentre, per coloro che negano la validit\u00e0 dell'atto paterno, Aimone \u00e8 \"sua altezza reale il principe Aimone, duca delle Puglie\".\nA seguito della morte del padre Amedeo, avvenuta il 1\u00ba giugno 2021, Aimone \u00e8 conosciuto come \"sua altezza reale il principe Aimone, Capo di Casa Savoia, XXVII duca di Savoia\", in disputa con la linea dinastica di Vittorio Emanuele di Savoia.\nDiscendenza.\nDal matrimonio fra Aimone e Olga di Grecia sono nati:\nLegame con Padre Pio.\nSecondo una profezia, padre Pio da Pietrelcina avrebbe previsto la fine del Regno d'Italia, l'estinzione del ramo principale dei Savoia discendenti da Umberto I e il successivo ritorno della monarchia in Italia con il ramo collaterale dei Savoia-Aosta. Nella cripta dove riposano i resti mortali del frate, a San Giovanni Rotondo, \u00e8 presente un grande bassorilievo commissionato nel 1968 da Gian Paolo Quinto e modellato dallo scultore Cesarino Vincenti, intitolato \"Maest\u00e0 e Bellezza ti stanno intorno\". L'opera raffigura la Sacra Famiglia attorniata da un gruppo di persone raccolte in preghiera, fra le quali spicca un uomo che, nonostante l'opera sia stata realizzata quando Aimone aveva solo un anno, ha il viso di Aimone di Savoia-Aosta da adulto, con sulle spalle il collare dell'ordine supremo della Santissima Annunziata.\nOnorificenze.\nOnorificenze sabaude.\nIl riconoscimento in capo ad Aimone del gran magistero degli ordini dinastici sabaudi, in quanto ruolo riservato al capo di Casa Savoia, \u00e8 legato alla controversia sulla successione dinastica."}
{"id": "1845927", "revid": "1983171", "url": "https://it.wikipedia.org/wiki?curid=1845927", "title": "Il segreto dell'Espadon", "text": "Il segreto dell'Espadon (in francese \"Le secret de l'Espadon\") \u00e8 il primo racconto della serie di fumetti dedicata a Blake e Mortimer e scritto da Edgar Pierre Jacobs nel 1946, apparso inizialmente sulla rivista \"Le Journal de Tintin\" diretta dal suo amico e collega Herg\u00e9. Quando fu ristampato dopo la fondazione delle \u00c9dition Blake et Mortimer venne diviso in tre parti: \"L'Incredibile inseguimento\", \"L'evasione di Mortimer\" e \"SX 1 al contrattacco\" (1984-1986). Nel 2002 \u00e8 apparsa l'edizione integrale con l'introduzione di Jean Van Hamme che per le avventure di Blake e Mortimer ha scritto \"L'affaire Francis Blake\" e \"L'\u00c9trange Rendez-vous\".\nTrama.\nIn un'epoca imprecisata, probabilmente subito dopo la fine della seconda guerra mondiale, in oriente il temibile \"Impero Giallo\" conduce una politica aggressiva verso le principali potenze mondiali i cui rappresentanti non pensano possa scoppiare una guerra vera e propria. In Inghilterra, nella fabbrica di Scaw Fell, il professor Philip Mortimer e il capitano Francis Blake stanno lavorando al progetto di un'arma innovativa e straordinaria chiamata appunto \"Espadon\". Purtroppo la guerra scoppia e l'\"Espadon\" non \u00e8 stato ancora portato a termine, il colonnello Olrik vuole cos\u00ec impadronirsi dei suoi piani per mettere l'\"Espadon\" al servizio dei \"gialli\" che intanto hanno bombardato con missili le principali capitali del mondo. Blake e Mortimer riescono per\u00f2 a distruggere la fabbrica di Scaw Fell e a portare con s\u00e9 i piani per raggiungere una base navale britannica segreta. Scatta allora una caccia all'uomo che porter\u00e0 i due amici a vagare per tutto il medio-oriente fino a Karachi (Pakistan) prima di poter raggiungere la base britannica per portare a termine la costruzione dell'\"Espadon\". Questa temibile arma (che si rivela essere un aereo) viene terminata in pochi esemplari proprio mentre i gialli assediano la base ormai scoperta. L'entrata in scena di questa nuova arma permetter\u00e0 cos\u00ec di sconfiggere l'Impero Giallo e di liberarsi dalla sua oppressione."}
{"id": "1845929", "revid": "1573940", "url": "https://it.wikipedia.org/wiki?curid=1845929", "title": "Cecropis daurica", "text": "La rondine rossiccia (Cecropis daurica ) \u00e8 un piccolo uccello passeriforme della famiglia delle rondini.\nDescrizione.\nLe rondini rossicce sono lunghe 18-20cm, piuttosto simili nelle abitudini e nell'aspetto agli altri insettivori aerei, come le rondini comuni loro parenti e i rondoni (ordine Apodiformi), che per\u00f2 non sono imparentati con esse. Hanno il dorso azzurro e il ventre color cenere.\nRicordano le rondini comuni, ma hanno il ventre pi\u00f9 scuro e il groppone, la faccia e il collare di colore pallido o rossastro. Non hanno alcuna banda sul petto, ma hanno il sottocoda nero. Sono rapide volatrici e catturano insetti in volo. Hanno ali larghe e appuntite.\nBiologia.\nRiproduzione.\nLe rondini rossicce nidificano in nidi a forma di semisfera, muniti di una galleria per entrare, edificati con il fango raccolto col loro becco e vi depongono 3-6 uova. Normalmente nidificano sotto le sporgenze rocciose dei loro rifugi montani, ma si adattano facilmente anche ad edifici come moschee e ponti. In Italia nidificano da marzo ad agosto. Normalmente non formano grandi colonie riproduttrici, ma al di fuori della stagione riproduttiva sono gregarie. Sulle pianure dell'India si possono vedere in una sola volta molte centinaia di questi uccelli.\nAlimentazione.\nSi nutre di insetti che cattura in volo.\nDistribuzione e habitat.\nNidifica nelle zone collinari aperte delle regioni temperate di Europa meridionale e Asia, dal Portogallo e dalla Spagna fino al Giappone, all'India e all'Africa tropicale. In Italia nidifica regolarmente lungo il versante occidentale dell'isola d'Elba e nel Gargano. Gli uccelli indiani e africani sono stanziali, ma quelli europei e delle altre regioni asiatiche sono migratori. Svernano in Africa o in India e possono spingersi perfino sull'Isola di Christmas e in Australia settentrionale.\nSistematica.\nSono note le seguenti sottospecie:"}
{"id": "1845931", "revid": "26630", "url": "https://it.wikipedia.org/wiki?curid=1845931", "title": "Joshua", "text": ""}
{"id": "1845936", "revid": "118834", "url": "https://it.wikipedia.org/wiki?curid=1845936", "title": "Teatro per ragazzi", "text": ""}
{"id": "1845938", "revid": "80598", "url": "https://it.wikipedia.org/wiki?curid=1845938", "title": "Notte prima degli esami (brano musicale)", "text": ""}
{"id": "1845940", "revid": "767487", "url": "https://it.wikipedia.org/wiki?curid=1845940", "title": "A Sceptic's Universe", "text": "A Sceptic's Universe \u00e8 il primo studio album della progressive metal band norvegese Spiral Architect.\nLe sonorit\u00e0 del disco richiamano quelle di certe band progressive, quali Spastic Ink, Sieges Even, Psychotic Waltz e Watchtower, per la loro estremizzazione delle parti strumentali, ritmiche e melodiche."}
{"id": "1845941", "revid": "574302", "url": "https://it.wikipedia.org/wiki?curid=1845941", "title": "Coppa Mussolini (cinema)", "text": "La Coppa Mussolini era il premio che veniva assegnato al miglior film nell'ambito della Mostra internazionale d'arte cinematografica di Venezia, dalla sua fondazione nel 1932 fino alla soppressione del premio nel 1946. Fu il pi\u00f9 antico premio cinematografico istituito, dopo il Premio Oscar. Il suo nome venne concepito come omaggio verso l'allora capo del governo italiano Benito Mussolini e viene comunemente considerata l'antesignana del Leone d'oro.\nStoria.\nCreata nel 1934, fino al 1942 fu il riconoscimento ufficiale della rassegna e veniva assegnata in due categorie: per il miglior film italiano e per il miglior film straniero.\nEra particolarmente prestigioso per il fatto che la Mostra internazionale d'arte cinematografica di Venezia era stata concepita e riconosciuta come la pi\u00f9 importante (e l'unica assieme alla premiazione degli Oscar) cerimonia di premiazione cinematografica al mondo, primato che poi dovette dividere con altre nazioni solo nel dopoguerra, con la creazione di eventi quali il Festival di Cannes e il Festival di Berlino.\nA partire dal 1940 molti critici internazionali accusarono il regime fascista di attribuire la coppa unicamente a film prodotti dall'alleato tedesco.\nLa coppa venne abolita nel 1946, dopo la mancata assegnazione nel 1943, 1944 e 1945 a causa delle vicende belliche."}
{"id": "1845951", "revid": "785863", "url": "https://it.wikipedia.org/wiki?curid=1845951", "title": "Rosalinda Galli", "text": "Biografia.\nAttiva in piccoli ruoli da attrice fin da bambina, dal 1966 diviene una presenza costante nella prosa radiofonica della Rai, pur ricoprendo principalmente ruoli secondari. Nei primi anni settanta inizia la carriera di doppiatrice, diventando una delle voci principali del primo \"boom\" degli anime in Italia. Gi\u00e0 nel 1976 infatti doppia il protagonista di \"Vicky il vichingo\", il primo anime trasmesso in Italia, mentre due anni dopo \u00e8 la voce di Hikaru Makiba in \"UFO Robot Goldrake\" (ruolo che riprender\u00e0 nel ridoppiaggio del 2005). Con l'intensificarsi dell'attivit\u00e0 di doppiaggio dirada il lavoro radiofonico, che conclude nel 1980. Negli anni ottanta doppia, tra gli altri, Beautiful Tachibana ne \"L'imbattibile Daitarn 3\" e Lam\u00f9 in \"Lam\u00f9, la ragazza dello spazio\" (dove si occupa anche della direzione del doppiaggio), ottenendo alcuni ruoli anche durante il secondo boom degli anime negli anni novanta. Ha concluso l'attivit\u00e0 di doppiatrice nel 2007, dedicandosi in seguito unicamente a quella di direttrice del doppiaggio per la E.T.S. (per cui ha lavorato principalmente su telefilm e serie animate)."}
{"id": "1845955", "revid": "411198", "url": "https://it.wikipedia.org/wiki?curid=1845955", "title": "Ritiro del calcestruzzo", "text": "Il ritiro \u00e8 una variazione di volume che subisce il calcestruzzo durante la fase di presa e di indurimento causata dalla progressiva eliminazione dell'acqua contenuta nella pasta cementizia.\nTale fenomeno \u00e8 indipendente dal carico, poich\u00e9 interviene anche in assenza di carichi applicati, e determina una contrazione (\"shrinkage\" in inglese) del getto, oppure un rigonfiamento (\"swelling\"), a seconda che, dopo la scasseratura, la maturazione avvenga rispettivamente in aria insatura di vapore o in acqua.\nPertanto si differenzia dalla deformazione viscosa e dal rilassamento che invece sono dipendenti dai carichi. \nQuesto fenomeno \u00e8 tanto pi\u00f9 marcato quanto pi\u00f9 rapida \u00e8 la perdita d'acqua dalla massa e determina l'insorgere di fessurazioni con conseguente ripercussione sulla durabilit\u00e0 del conglomerato.\nPer strutture esposte in un ambiente con umidit\u00e0 relativa superiore al 95% in maniera permanente il ritiro \u00e8 praticamente nullo e, come gi\u00e0 accennato, tale fenomeno si inverte diventando a carattere espansivo se la struttura \u00e8 immersa in acqua.\nIl ritiro e il fluage rappresentano le deformazioni differite del calcestruzzo; nel caso del ritiro si parla di deformazione differita nel tempo a struttura scarica.\nGli inerti componenti il calcestruzzo non partecipano al ritiro, anzi vi si oppongo in misura proporzionale alla loro rigidit\u00e0 e quindi al loro modulo elastico (E). \nPertanto il ritiro diminuisce all'aumentare della quantit\u00e0 di inerte (i) ed al diminuire del dosaggio di cemento (c), cio\u00e8 all'aumentare del rapporto inerte/cemento (i/c).\nInoltre, a parit\u00e0 di i/c, il ritiro sar\u00e0 tanto minore quanto meno porosa sar\u00e0 la pasta di cemento, cio\u00e8 quanto pi\u00f9 basso \u00e8 il rapporto acqua/cemento (a/c).\nTipologie.\nSi distinguono due tipi di ritiro significativi, uno a breve termine e l'altro a lungo termine, dovuti alla perdita d'acqua per evaporazione che hanno come effetto la variazione dimensionale del manufatto.\nRitiro plastico.\nIl ritiro plastico o a \"breve termine\" \u00e8 la contrazione che si verifica a poche ore dal getto quando il calcestruzzo \u00e8 ancora giovane e quindi ancora nella fase plastica. \nIn questa fase il calcestruzzo plastico subisce una contrazione dovuta all'evaporazione dell'acqua dalla superficie del getto verso un ambiente insaturo di vapore (U.R.&lt;95%).\nUna eccessiva velocit\u00e0 di evaporazione pu\u00f2 indurre delle modeste sollecitazioni di trazione che per\u00f2, a causa del basso modulo elastico del conglomerato cementizio in questa fase, possono superare la modestissima resistenza a trazione del materiale, provocando le tipiche cavillature superficiali.\nIl ritiro plastico termina quando il calcestruzzo ha raggiunto una resistenza a compressione di almeno 1 N/m2.\nQuesta tipologia di ritiro \u00e8 accentuata soprattutto in strutture dove il rapporto superficie/volume \u00e8 alto.\nPer ridurre il ritiro plastico bisogna garantire una idonea stagionatura protetta del calcestruzzo (es. membrane antievaporazione, nebulizzazione di acqua) a partire dalla fine getto, che contrasta la perdita dell'acqua di impasto oppure utilizzando reti di contrasto o fibre.\nRitiro igrometrico.\nIl ritiro igrometrico o da essiccamento o idraulico \u00e8 causato dall'evaporazione dell'acqua contenuta dal conglomerato verso l'ambiente esterno insaturo di vapore (U.R.&lt;95%) e si manifesta durante tutta la vita utile del conglomerato anche se la maggior parte di questo fenomeno si manifesta nei primi mesi (stagionatura).\nTale contrazione dipende fondamentalmente dalla formazione all'interno dei pori capillari, inizialmente saturi di acqua, di menischi che a causa della tensione superficiale provocano la contrazione della pasta cementizia.\nTale fenomeno dipende principalmente da fattori ambientali, quali la temperatura esterna, l'umidit\u00e0 relativa (UR &lt; 95%) e dal rapporto e velocit\u00e0 dell'aria, nonch\u00e9 dal rapporto acqua/cemento, infatti un eccesso di acqua libera determina un incremento del ritiro.\nPer contrastare il ritiro \u00e8 opportuno ridurre il rapporto acqua/cemento, aumentare il rapporto aggregato/cemento e, soprattutto, bagnare costantemente l'opera specialmente nei primi giorni di stagionatura (stagionatura umida).\nTutte le strutture non sommerse sono potenzialmente interessate da ritiro idraulico.\nIl ritiro igrometrico \u00e8 la causa principale della formazione di fessure superficiali.\nNormalmente quando si fa riferimento al ritiro del calcestruzzo si intende il ritiro idraulico il quale risulta pi\u00f9 pericoloso per la durabilit\u00e0 dell'opera perch\u00e9 si manifesta a calcestruzzo oramai indurito.\nSia l'Eurocodice 2 che le norme tecniche considerano come deformazione da ritiro quella ottenuta per effetto del ritiro igrometrico.\nRitiro autogeno.\nIl ritiro \u00e8 dovuto anche a motivi interni al calcestruzzo in assenza di variazioni igrometriche e termiche, in questo caso si parla di ritiro autogeno o ritiro chimico.\n\u00c8 causato dall'idratazione del cemento. \nInfatti, bench\u00e9 i prodotti di idratazione occupino un volume maggiore rispetto a quello occupato dai reagenti costituiti dall'acqua e dal cemento anidro, il processo di idratazione porta alla formazione di pori capillari. Per ritiro autogeno si intende quindi quel ritiro che si ha, senza variazioni igrometriche o termiche, per un passaggio di acqua dai pori pi\u00f9 grandi a quelli pi\u00f9 piccoli. I pori pi\u00f9 grandi tendono quindi a contrarsi. \nTale contrazione dipende principalmente dal tenore di cemento utilizzato per confezionare la miscela. Il ritiro autogeno si manifesta principalmente quando il calcestruzzo \u00e8 plastico-deformabile e cio\u00e8 nel periodo tra inizio e fine della presa.\nL'ulteriore l'idratazione del cemento durante l'indurimento determina una contrazione trascurabile mentre causa un aumento della porosit\u00e0 capillare interna.\nIl ritiro autogeno \u00e8 di molto inferiore a quello da essiccamento.\nEvoluzione nel tempo.\nIl ritiro si manifesta in periodi molto lunghi (sino a 28 anni) ma con velocit\u00e0 rapidamente decrescente nel tempo.\nDi norma:\nSecondo quanto riportato dalla normativa vigente l'accorciamento percentuale dovuto al ritiro pu\u00f2 andare da 0,20x10\u22123 a 0,40x10\u22123. \nPoich\u00e9 il coefficiente di dilatazione termica del calcestruzzo \u00e8 circa 1x10\u22125, il ritiro equivale ad una contrazione termica di 20 \u00f7 40 \u00b0C.\nCause ed evoluzione del fenomeno fessurativo.\nIl ritiro igrometrico \u00e8 una contrazione del calcestruzzo, causa della contrazione \u00e8 la progressiva diminuzione dell'acqua non chimicamente combinata contenuta nella pasta cementizia che evapora verso un ambiente insaturo.Tale fenomeno si riduce di molto per i getti mantenuti in ambiente umido e, come gi\u00e0 accennato, cambia verso per i getti immersi in acqua.\nLa spiegazione di questo comportamento \u00e8 da ricercarsi nella tensione superficiale dell'acqua che rimane nei pori capillari.\nInfatti a seguito della perdita di acqua in ambienti insaturi di vapore (UR&lt;95%) si formano dei menischi di acqua responsabili dell'attrazione tra le superfici delle particelle di cemento idratato (costituito prevalentemente da fibre di silicati idrati di calcio - C-S-H).\nL'attrazione delle fibre di C-S-H determina il ritiro igrometrico.\nL'attrazione riguarda soprattutto i pori con diametro tra 2,5 e 50 nm ed \u00e8 tanto maggiore quanto maggiore \u00e8 la tensione superficiale come si pu\u00f2 evincere dalla seguente equazione:\ndove:\nIl ritiro inizia sempre sulla superficie esterna dell'elemento in calcestruzzo e risulta impedito dalle zone interne, non ancora soggette a tale fenomeno, per cui si producono delle tensioni (autotensioni di I categoria) che sono di trazione nella zona corticale.\nQuanto sopra avviene se il ritiro \u00e8 libero (situazione che \u00e8 frequente nelle prove di laboratorio ma rara nella realt\u00e0 costruttiva).\nL'azione del ritiro pu\u00f2 risultare pi\u00f9 marcata se questo non \u00e8 libero ma impedito da una coazione esterna.\nInfatti nelle strutture reali esistono vari impedimenti alla libera contrazione del calcestruzzo quali i vincoli iperstatici, le barre d'armatura o l'attrito sul suolo di fondazione.\nTale impedimenti determinano l'insorgere di ulteriori tensioni di trazione (autotensioni di II categoria). \nQualora le tensioni di trazione che insorgono a causa del ritiro dovessero superare la resistenza a trazione del calcestruzzo, che \u00e8 notoriamente bassa, questo inizia a fessurarsi. \nLe fessurazioni da ritiro possono compromettere la durabilit\u00e0 del calcestruzzo a seguito della diretta esposizione, attraverso le fessure, agli agenti aggressivi ambientali, quali cloruri, anidride carbonica e solfati, che possono essere causa del degrado sia della matrice cementizia che dei ferri di armatura.\nLe lesioni inoltre possono causare una perdita di funzionalit\u00e0 ma anche un aspetto estetico inaccettabile; quest'ultimo inconveniente, apparentemente poco importante, nelle verifiche agli stati limite di esercizio viene considerato alla stessa stregua di un malfunzionamento strutturale.\nPer tale motivo \u00e8 buona norma ritardare il pi\u00f9 a lungo possibile l'inizio del ritiro proteggendo il calcestruzzo dall'essiccamento (curing).\nComunque le autotensioni che si generano per effetto del ritiro vengono in parte mitigate dall'insorgere della deformazione viscosa del calcestruzzo.\nIl fenomeno del ritiro deve essere opportunamente valutato quando si effettuano riprese di getto di calcestruzzo poich\u00e9 tale fenomeno tende a staccare il getto nuovo dal getto preesistente creando fessurazioni indesiderate.\nInfine, la presenza di fessure da ritiro pu\u00f2 compromettere anche l'aspetto estetico del manufatto.\nPer ridurre questi effetti si possono adottare idonei additivi che hanno le caratteristiche di ridurre la tensione superficiale dell'acqua o, nel caso di ripristini strutturali, materiali a ritiro compensato.\nEffetti negativi sulle strutture.\nI principali effetti negativi sulle costruzioni sia del ritiro ma anche della deformazione viscosa sono:\nFattori che influenzano il fenomeno.\nIl ritiro dipende da:\nPrassi progettuale.\nNella comune prassi progettuale di strutture in calcestruzzo ordinario non si effettuano specifici calcoli per valutare l'effetto del ritiro ma si provvede piuttosto a limitarne gli effetti negativi ponendo in essere gli accorgimenti elencati nel paragrafo seguente.\nUna specifica valutazione delle deformazioni da ritiro \u00e8 invece importante nel caso di elementi in calcestruzzo armato precompresso\nRimedi.\nIl ritiro risulta fortemente influenzato dalla composizione del conglomerato cementizio dalla geometria dell'elemento strutturale, dalla temperatura e dall'umidit\u00e0 relativa dell'ambiente (in generale dal tipo di stagionatura cui \u00e8 sottoposta la struttura).\nSpesso per ridurre l'effetto del ritiro si fa uso di particolari additivi che vengono aggiunti all'atto della miscelazione, oppure, pi\u00f9 semplicemente, si procrastina la scasseratura rinviandola di circa 7 giorni dal getto (stagionatura umida) affinch\u00e9 il calcestruzzo possa raggiungere una sufficiente resistenza meccanica a trazione e diventi quindi capace di resistere alle tensioni generate dal ritiro igrometrico.\nSi possono inoltre utilizzare dei rivestimenti superficiali, da applicare al momento della scasseratura, che proteggono la superficie del calcestruzzo dall'asciugamento.\nPer contrastare l'effetto del ritiro, si provvede anche: "}
{"id": "1845956", "revid": "1632387", "url": "https://it.wikipedia.org/wiki?curid=1845956", "title": "Onigunsow", "text": "Onigunsow \u00e8 il primo singolo dei Sex Machineguns dall'album \"Barbe-Q\u2605Michael\". \u00e8 stato pubblicato il 24 maggio del 2000 dalla Toshiba-Emi. Un'altra versione \u00e8 stata commercializzata il 26 settembre del 2003 con in pi\u00f9 il brano German Power live in Morioka."}
{"id": "1845959", "revid": "287204", "url": "https://it.wikipedia.org/wiki?curid=1845959", "title": "Todiramphus sanctus", "text": "Il martin pescatore sacro (Todiramphus sanctus) \u00e8 un uccello della famiglia Alcedinidae che vive tra le mangrovie, nelle foreste e nelle vallate fluviali di Australia, Figi, Indonesia, Nuova Caledonia, Nuova Zelanda (dove \u00e8 noto anche con il nome m\u0101ori Kotare), Isola di Norfolk, Papua Nuova Guinea, Isole Salomone e Isole di Wallis e Futuna.\nOccasionalmente \u00e8 stato avvistato anche sull'Isola di Christmas (nell'Oceano Indiano), in Malaysia, nelle Isole Marshall, negli Stati Federati di Micronesia e a Nauru.\nIn Australia, vive nelle foreste di eucalipto, di \"Melaleuca\", nelle aree boschive e nelle foreste di paperbark. In Nuova Zelanda, \"T. s. vagans\" compie delle migrazioni altitudinali: dopo la nidificazione si sposta dalle altitudini pi\u00f9 elevate verso la costa, e anche dalla foresta alla costa e ai terreni aperti.\n\u00c8 lungo 19\u201323\u00a0cm e si nutre di insetti, piccoli crostacei e pesci."}
{"id": "1845960", "revid": "290948", "url": "https://it.wikipedia.org/wiki?curid=1845960", "title": "Potabilizzazione delle acque", "text": ""}
{"id": "1845968", "revid": "287204", "url": "https://it.wikipedia.org/wiki?curid=1845968", "title": "Caprimulgus affinis", "text": "Il succiacapre di savana, Caprimulgus affinis, \u00e8 una specie di succiacapre che vive in Asia meridionale, solitamente nelle Filippine."}
{"id": "1845974", "revid": "1305772", "url": "https://it.wikipedia.org/wiki?curid=1845974", "title": "Piazzale degli Eroi", "text": "Piazzale degli Eroi \u00e8 un toponimo riferibile a spazi aperti pubblici dislocati in varie citt\u00e0 d'Italia e d'Europa:\nInfine, \"Piazzale degli Eroi\" \u00e8 il titolo di una canzone di Antonello Venditti contenuta nell'album Quando verr\u00e0 Natale (1974) e che si riferisce all'omonimo piazzale di Roma."}
{"id": "1845977", "revid": "110157", "url": "https://it.wikipedia.org/wiki?curid=1845977", "title": "Marcellinara", "text": "Marcellinara (\"Marcin\u00e0ra\" in calabrese) \u00e8 un comune italiano di abitanti della provincia di Catanzaro in Calabria.\nGeografia fisica.\nIl comune si estende su una superficie di 20\u00a0km\u00b2 e sorge alle pendici del Monte di Tiriolo, scendendo a balzi verso la depressione pi\u00f9 profonda del rilievo calabrese detta Gola di Marcellinara o anche Garrupa, ad un'altitudine di 221 A sud del paese si trova la sella di Marcellinara, il punto pi\u00f9 basso (250 m s.l.m.) dell'Appennino calabro.\nStoria.\nSimboli.\nLo stemma del comune di Marcellinara \u00e8 stato concesso con decreto del presidente della Repubblica del 3 febbraio 2017.\nLa storia di Marcellinara \u00e8 legata a quella della famiglia Sanseverino che nel 1447 l'ebbe in feudo da Alfonso I d'Aragona. Lo stemma civico, con il cuore infiammato trafitto dalle frecce, riprende un antico timbro in uso durante quel periodo.\nInfrastrutture e trasporti.\nMarcellinara si trova sulla Strada statale 19 delle Calabrie, l'antica strada consolare Popilia.\nLa cittadina \u00e8 servita dall'omonima stazione posta sulla ferrovia Lamezia Terme-Catanzaro Lido."}
{"id": "1845982", "revid": "110157", "url": "https://it.wikipedia.org/wiki?curid=1845982", "title": "Coazione", "text": "Con il termine coazioni (in inglese \"due to restraint\") sono indicate quelle cause esterne, diverse dai carichi, capaci di indurre nelle strutture l'insorgere di forze interne.\nTra le coazioni vi sono il ritiro, i cedimenti vincolari, le variazioni termiche e igrometriche, gli spostamenti impressi, la precompressione e la pretensione, ecc.\nMentre le forze interne dovute ai carichi vanno sempre incluse nel calcolo di dimensionamento, quelle dovute a coazioni solo nel caso che esse vadano a peggiorare lo stato tensionale della struttura.\nIl D.M. del 14.01.2008 (Norme tecniche per le costruzioni) nella sezione \"classificazione delle azioni in base al modo di esplicarsi\" (paragrafo 2.5), definisce le coazioni azioni indirette.\nNel calcestruzzo le forze interne dovute a coazione sono mitigate dall'insorgere della deformazione viscosa.\nLe DIN 1080 indicano invece con il nome di coazioni le autotensioni di II categoria. "}
{"id": "1845983", "revid": "1305772", "url": "https://it.wikipedia.org/wiki?curid=1845983", "title": "Piazzale degli Eroi (Marino)", "text": "Piazzale degli Eroi \u00e8 un vasto piazzale situato nel centro storico della citt\u00e0 di Marino, in provincia di Roma, nell'area dei Castelli Romani. Oggi \u00e8 stato adibito a parco, e nel sottosuolo sono presenti due piani utilizzati come parcheggio sotterraneo.\nStoria.\nAll'inizio del XIX secolo nell'area oggi occupata dal piazzale c'era un terreno \"seminativo con frutti\" dell'estensione di 6 rubbia e 95 (estensione calcolabile in circa 11 ettari), propriet\u00e0 dei fratelli Giuseppe e Nicola Gagliardi \"fu Domenico\", enfiteuti dell'Ospedale di San Giacomo degli Incurabili al Corso in Roma. In epoca fascista, come si evince da alcune foto d'epoca, nell'area sorgevano dei muretti adibiti a struttura di allenamento della GIL e al corso pre-militare.\nIl 2 febbraio 1969 venne inaugurato il piazzale degli Eroi, che solo allora assunse l'attuale denominazione, il \"monumento ai Caduti di tutte le guerre\" opera di Gaetano Miarelli e Sandro Benedetti.\nFu alla fine degli anni ottanta che nacque l'idea di realizzare nell'area un grande parcheggio multipiano, opera indubbiamente di grande utilit\u00e0 vista la cronica carenza di aree di sosta che affligge da lungo tempo il centro storico di Marino. L'appalto delle struttura venne affidato alla Societ\u00e0 Italiana per Condotte d'Acqua S.p.A., che concep\u00ec un progetto articolato su quattro livelli: il piano stradale di Piazzale degli Eroi, vasto circa 3000\u00a0m\u00b2, adibito in parte a parcheggio in parte a zona verde; sotto un piano inferiore di altri 3000\u00a0m\u00b2 circa, da destinare a parcheggio sotterraneo; ancora sotto un piano posto al piano di via Giuseppe Garibaldi, e quindi un ultimo piano seminterrato. Sei grandi silos cilindrici scendevano nel sottosuolo fino a diciotto metri di profondit\u00e0. Vennero concepiti locali per uso commerciale, serviti da due scale mobili e da un ascensore. Per accedere ai piani di parcheggio sotterraneo vennero realizzate rampe a chiocciola che scendevano sottoterra. I lavori iniziarono nel 1988.\nL'intera opera doveva essere completata, e consegnata, entro l'inizio del campionato mondiale di calcio 1990: in quella data infatti il parcheggio avrebbe dovuto servire Marino che ospitava il ritiro ufficiale della nazionale di calcio dell'Italia, presso il Grand Hotel Helio Cabala e lo stadio comunale Domenico Fiore. Al di l\u00e0 del fallimento delle aspettative di rilancio economico legate al ritiro nazionale, forse anche legate al piazzamento non esaltante degli azzurri in quella competizione, i lavori al parcheggio di piazzale degli Eroi andarono avanti per altri quattro o cinque anni, vista la complessit\u00e0 oggettiva del progetto. Al termine del lavori, la propriet\u00e0 della struttura sarebbe stata per cinquanta anni della Societ\u00e0 Condotte d'Acqua che avrebbe gestito parcheggio e locali seminterrati.\nNel 1998 la propriet\u00e0 del cantiere pass\u00f2 all'impresa Italimpa S.p.A che propose al Comune di realizzare nella struttura un centro commerciale pi\u00f9 parcheggio, il che avrebbe reso pi\u00f9 conveniente l'opera. Tuttavia l'Unione Commerciante si oppose a questo progetto, che avrebbe creato una pericolosa concorrenza al commercio al dettaglio. Si intervenne con l'abbattimento dei discutibili tubi verdi dell'aerazione che fino ad allora avevano fatto mostra di s\u00e9 in mezzo al piazzale: venne quindi collocato in un angolo della piazza il nuovo \"monumento ai Caduti di tutte le guerre\", opera di Albero Piras. Accanto al monumento, il 2 febbraio 2008 sono state inaugurate cinque lapidi che ricordano i caduti marinesi nella seconda guerra mondiale.\nIl 20 gennaio 1999, vista la non ottemperanza della ditta al completamento del progetto, soprattutto a causa dello squilibrio evidente tra costi e profitti, la giunta di centrosinistra dell'epoca espropri\u00f2 l'intera area del cantiere, dando il via a una lunghissima controversia milionaria tra Comune di Marino e Italimpa S.p.A. Infatti, a seguito di un ricorso della societ\u00e0 costruttrice contro il provvedimento preso dal Comune, il TAR del Lazio nel marzo 2006 condann\u00f2 il Comune a versare 11 milioni di euro alla societ\u00e0, considerata parte lesa, pi\u00f9 altri quattro milioni di spese processuali. La stessa sentenza venne confermata dalla Corte d'assise di Roma e dalla Corte di cassazione. Il Comune, gi\u00e0 in situazione economica precaria, si sarebbe trovato cos\u00ec con un buco di bilancio di 15 milioni di euro che avrebbe potuto comportare anche la bancarotta.\nDopo un lungo periodo di abbandono, nel 2003 una nuova giunta di centrosinistra elabor\u00f2 il piano di mettere all'asta la struttura per poter finalmente risolvere l'\"impasse\" che durava ormai da pi\u00f9 di dieci anni. Tuttavia, la prematura decadenza della giunta (marzo 2005) pose fine a questa intenzione.\nSuperata la gestione commissariale, la nuova giunta di centrodestra prese in mano la situazione riuscendo ad ottenere un patteggiamento con la ItalimpA S.p.A., che nel frattempo era frattanto stata assorbita nella Fintecna S.p.A.: non pi\u00f9 15 milioni, ma solo 5, di cui 1 prelevato dalle casse comunali e quattro provenienti per concessione della Cassa Depositi e Prestiti. Attualmente si aspetta di conoscere come il Comune di Marino destiner\u00e0 l'area del parcheggio, che nel frattempo \u00e8 divenuto un luogo di deposito di immondizie stratificate dal quindicennio di abbandono.\nNel giugno 2011 l'amministrazione comunale ha avviato un piano di risistemazione che prevede la pedonalizzazione del piano esterno, con la riapertura del belvedere su Roma, e la riqualificazione dei tre livelli inferiori per ottenere 220 posti auto. I lavori dovrebbero terminare prima della Sagra dell'Uva 2011 (2 ottobre). I lavori sono stati eseguiti dalla CEAM srl di Veroli e verranno a costare due milioni e mezzo di euro. La gestione dell'impianto spetter\u00e0 alla Multiservizi dei Castelli di Marino, l'azienda partecipata del Comune di Marino.\nDescrizione.\nIl monumento ai Caduti del 2000.\nIl monumento consiste in un complesso scultoreo bicromo, composto da tre nuclei: al centro, c'\u00e8 un grande blocco di travertino di 6\u00a0m3 del peso di 16 tonnellate, su cui sono scolpiti sei uomini anziani che piangono appoggiati ad un cavallo su cui \u00e8 posato l'eroe morto, scolpito in lumachella bronzina, di colore rosso. Ai lati di questo nucleo centrale si dispongono i due nuclei delle donne piangenti, tre per lato, con in braccio i bambini: le donne, dalla caratteristica forma a mandolino, sono scolpite in marmo beige di Thala, in Tunisia, mentre i bambini sono realizzati nella stessa lumachella bronzina dell'eroe.\nIl richiamo cromatico tra il corpo dell'eroe morto ed i bambini in fasce \u00e8 un messaggio di speranza lanciato dallo scultore, che ha voluto astrarre la narrazione dal tempo e catapultarla nel mito, nella \"sublimazione epica del sacrificio\" (Prisco), evitando la consueta rappresentazione celebrativa.\nL'intera opera \u00e8 stata scolpita da Rinaldo Piras (precocemente scomparso due anni dopo, a soli 39 anni) e dal suo assistente Germano Sciamanna. Il monumento, donato all'amministrazione comunale allora presieduta da Rosa Perrone, \u00e8 stato inaugurato il 7 aprile 2000."}
{"id": "1845993", "revid": "18379", "url": "https://it.wikipedia.org/wiki?curid=1845993", "title": "Castrazione", "text": "La castrazione \u00e8 l'asportazione delle gonadi nell'essere umano o nell'animale. La procedura chirurgica di asportazione dei testicoli nel maschio viene detta orchiectomia, quella delle ovaie nella femmina viene detta ovariectomia. Talvolta, in senso estensivo, con lo stesso termine, si indica la sterilizzazione che pu\u00f2 essere ottenuta anche con la somministrazione di ormoni, di sostanze chimiche o tramite irradiazione con raggi X o, tramite la vasectomia o la chiusura delle tube che sono in realt\u00e0 procedure pi\u00f9 contraccettive, in parte reversibili, che non compromettono totalmente la capacit\u00e0 di procreare. Nelle moderne democrazie la castrazione fisica si effettua solo per motivi medici, mentre la castrazione chimica temporanea \u00e8 possibile in alcune nazioni, normalmente su richiesta del condannato per reati sessuali, per ottenere una pena mitigata. \nLa castrazione nel maschio prende anche il nome di evirazione che pu\u00f2 comportare l'asportazione del pene e dei testicoli (evirazione nera) o quella dei soli testicoli (evirazione bianca). L'amputazione chirurgica totale o parziale del pene viene chiamata penectomia.\nCastrazione a fini terapeutici.\nL'orchiectomia e l'ovariectomia vengono attualmente eseguiti esclusivamente per scopi terapeutici (asportazione di tumori) oppure, sempre attraverso l'espressione di un consenso informato e con sentenza positiva del giudice, possono anche far parte del percorso di transizione degli individui che scelgono di cambiare sesso.\nEffetti della castrazione.\nL'asportazione delle gonadi comporta come prima conseguenza l'impossibilit\u00e0 di procreare oltre a una serie di cambiamenti fisici e psicologici determinati dall'alterazione dell'equilibrio ormonale del soggetto sottoposto a castrazione (ipogonadismo con relative conseguenze). \nSe un soggetto di sesso maschile viene sottoposto a castrazione prima della pubert\u00e0, mantiene un aspetto infantile anche nell'et\u00e0 adulta in quanto non si verifica lo sviluppo dei caratteri sessuali secondari. Non vi \u00e8 la muta vocale, l'apparato genitale conserva dimensioni ridotte, il soggetto non ha desiderio sessuale, la voce rimane acuta, la massa muscolare e la distribuzione di peli sono scarse, il tessuto adiposo si accumula maggiormente nelle sedi tipiche del sesso femminile (fianchi, cosce, mammelle) dando origine a un aspetto fisico definito \"eunucoide\". Se l'orchiectomia viene praticata dopo la pubert\u00e0, quindi dopo lo sviluppo dei caratteri sessuali secondari, le alterazioni fisiche saranno molto meno evidenti e l'attivit\u00e0 sessuale pu\u00f2 ancora verificarsi, anche se in presenza di una libido diminuita e di una incapacit\u00e0 a procreare.\nNel soggetto di sesso femminile l'asportazione delle ovaie praticata prima della pubert\u00e0, oltre alla mancata comparsa del ciclo mestruale dovuta al mancato sviluppo dell'utero e di tutto l'apparato genitale femminile, provocher\u00e0 un blocco dello sviluppo dei caratteri sessuali secondari: mammelle poco sviluppate, scarsa distribuzione del tessuto adiposo, bacino stretto, aspetto infantile. Se l'ovariectomia avviene in et\u00e0 adulta i sintomi fisici e psicologici saranno del tutto simili a quelli della menopausa.\nStoria.\nLa castrazione, dal latino \"castr\u0101re\" \"castrare\", parola imparentata anche con il sanscrito \"\u00e7astr\u00e1m\", \"coltello\", ha una lunga tradizione che risale agli antichi Sumeri. La castrazione era in uso nel periodo Neolitico per addomesticare gli animali, ma sin dalla remota antichit\u00e0 fu imposta anche agli esseri umani come mezzo di soggiogazione, schiavit\u00f9 o come punizione.\nNei moderni stati di diritto la castrazione umana per scopi punitivi, coercitivi o eugenetici, \u00e8 fermamente condannata, anche se nel 2012 risultava ancora utilizzata in Germania e Repubblica Ceca. In passato, oltre che come forma di punizione corporale e di tortura, in alcune culture la castrazione umana veniva praticata nei maschi al fine di originare eunuchi o castrati.\nEuropa.\nNel sec. XVIII la castrazione era dovuta a motivi d'affari: con il diffondersi dei cori polifonici, si aveva un sempre maggiore bisogno di voci bianche. Dato che una bolla pontificia vietava l'inserimento delle donne nei cori, si preferiva castrare i fanciulli di circa otto - dieci anni per impedire la muta vocale e fare in modo che mantenessero la capacit\u00e0 di cantare con voce infantile. Asportando chirurgicamente i testicoli, la mancata produzione di testosterone faceva s\u00ec che la voce mantenesse quel timbro anche da adulti. Ogni anno circa 4.000 ragazzi europei venivano castrati, soprattutto in Italia. Il medico fiorentino Antonio Santarelli, specialista in castrazioni, era tra i chirurghi meglio pagati dell'epoca.\nIl pi\u00f9 celebre dei cantanti castrati \u00e8 stato Carlo Broschi, in arte Farinelli. Alessandro Moreschi invece fu l'ultimo evirato nella storia della musica: solista nel coro che si esibiva presso la Cappella Sistina in Vaticano, cant\u00f2 anche al funerale del re Umberto I. Fu congedato per pensionamento nel 1913, dopo che nel 1902 ci fu l'estromissione formale dei castrati da parte della Chiesa.\nLa castrazione veniva praticata con una profonda incisione all'inguine (\"a\u00eene\" in francese), dalla quale erano estratti il cordone e i testicoli. I cordoni venivano strettamente legati prima del taglio e talvolta cauterizzati per evitare mortali emorragie dalle arterie spermatiche (Paolo d'Egina, Scuola salernitana, Stromayr, Scultetus, Heister). A operare venivano chiamati soprattutto i norcini (macellai specializzati nella lavorazione del maiale) e i barbieri. All'epoca non esisteva anestesia; al pi\u00f9 si stordiva il ragazzo con del laudano, tintura di oppio. La mancanza di asepsi provocava infezioni, anche di tetano, che si credeva derivassero dalle sofferenze causate dall'intervento.\nImpero ottomano.\nIn passato sui maschi umani venivano praticati due tipi di castrazione: bianca (asportazione dei testicoli) e nera (rimozione delle gonadi e del pene per dare origine a eunuchi, parzialmente o completamente incapaci di attivit\u00e0 sessuale, utilizzati come guardiani degli harem). Nel medioevo islamico gli eunuchi erano ricercati anche per assegnar loro funzioni amministrative e incarichi politici e militari, scongiurando in tal modo forme di nepotismo.\nNel mondo islamico la castrazione \u00e8 stata praticata fino all'et\u00e0 contemporanea al fine di reclutare gli inservienti della Ka\u02bfba di Mecca, d'origine africana. Le famiglie povere erano onorate di cedere i loro figli per questo incarico altamente onorifico che comportava oltre tutto per gli interessati un trattamento di particolare riguardo anche sotto il profilo economico. L'operazione di castrazione veniva attuata a tal fine in et\u00e0 prepuberale.\nCina.\nNell'antica Cina, la castrazione poteva essere comminata come pena nei casi di stupro o di adulterio, ma non mancarono i casi di soggetti castrati appositamente per essere inviati come eunuchi, nella speranza che un incarico a corte o come funzionario, per la famiglia di provenienza del soggetto comportasse, oltre al prestigio, un miglioramento delle proprie condizioni economiche. Ad esempio l'ultimo eunuco, Sun Yaoting, proveniva da una famiglia contadina molto povera, ed era stato castrato dal padre proprio per questi scopi. Dopo aver servito l'ultimo imperatore, Pu Yi, ed aver subito discriminazioni ai tempi della Rivoluzione culturale, si ritir\u00f2 a vita religiosa e mor\u00ec nel 1996. John Aldis, medico dell'Ambasciata degli Stati Uniti d'America a Pechino, comment\u00f2 la morte di Sun Yaoting come la fine di un'era:\nStando alla biografia di Sun Yaoting, era consuetudine per gli eunuchi custodire un'urna contenente i propri genitali, detti \"bao\" (tesoro), perch\u00e9 secondo le credenze cinesi gli eunuchi una volta morti andavano sepolti assieme ad essi, per poter un giorno rinascere come uomini completi.\nCastrazione a fini religiosi.\nUn certo numero di culti religiosi ha incluso la castrazione solo maschile tra le loro pratiche principali. Tra loro:\nPersonalit\u00e0 evirate.\nPietro Abelardo.\nPietro Abelardo fu fatto evirare con la violenza, per vendetta, dallo zio della propria amante, Eloisa, nel secondo ventennio del XII secolo.\nCastrazione animale.\nLa castrazione \u00e8 pratica assai diffusa in ambito veterinario e zootecnico per produrre esemplari con particolari caratteristiche caratteriali (bue) e che diano carni pi\u00f9 tenere (cappone) o per avere esemplari di animali domestici o infestanti che non siano in grado di riprodursi. Attualmente in Italia la castrazione di cani e gatti vaganti, a carico delle strutture pubbliche (ASL Sez. Veterinaria), \u00e8 il principale strumento di contenimento del randagismo in rispetto alle leggi vigenti sulla tutela degli animali da affezione.\nLa castrazione \u00e8 praticata nell'allevamento animale solo sui maschi per produrre maschi meno aggressivi, permettere di eliminare dalla riproduzione soggetti con qualit\u00e0 non desiderate, per produrre una carne pi\u00f9 tenera e senza odore \"sui generis\" d'origine sessuale. Negli allevamenti allo stato brado era usata per mantenere giovanili le caratteristiche organolettiche delle carni degli animali in quanto questi, per il ridotto livello energetico fornito dal pascolo, raggiungevano il peso di macellazione a 3-4 anni perdendo le pregiate caratteristiche delle carni giovani (sino circa ai due anni). In Italia attualmente il ricorso alla castrazione in ambito zootecnico-bovino \u00e8 sporadico in quanto gli elevati livelli energetici garantiti da un'alimentazione ricca di concentrati permettono la macellazione a due anni o meno.\nLa castrazione chirurgica ha luogo praticando l'ablazione dei testicoli, incidendo lo scroto con un bisturi. Un altro metodo \u00e8 l'utilizzo della pinza \"Burdizzo\" che non chiede un'incisione. Stringendo con la pinza di Burdizzo la base dello scroto si provoca l'obliterazione traumatica dei vasi bloccando quindi il flusso sanguigno ai testicoli, provocandone la necrosi ischemica.\nNel caso della castrazione dei vitelli l'operatore impedisce all'animale di scalciare bloccandone gli arti posteriori, ad esempio per mezzo di una balla di paglia oppure con le balze, quindi applica la pinza pochi secondi alla base dello scroto traumatizzando il funicolo testicolare e causandone la rottura senza per\u00f2 ledere la cute. Ne consegue il blocco della vascolarizzazione con conseguente necrosi dei testicoli. Si tratta di un intervento a \"cielo chiuso\", senza cio\u00e8 incidere la cute.\nCarne di castrato.\nCarne fresca ottenuta da ovini maschi sottoposti al processo di castrazione e aventi pesi ed et\u00e0 idonei. Il castrato viene tradizionalmente prodotto partendo da soggetti maschi di razze specializzate da carne o derivate da incroci finalizzati alla produzione di carne.\nUso alimentare dei testicoli.\nI testicoli, quando vengono considerati come alimento, prendono il nome di granelli o granelle. Fanno parte della categoria gastronomica delle frattaglie. Vengono utilizzati a scopo alimentare soprattutto quelli di specie di animali di allevamento come bovini, suini, ovicaprini e pollame."}
{"id": "1845994", "revid": "181699", "url": "https://it.wikipedia.org/wiki?curid=1845994", "title": "Coppa della CSI", "text": "La Coppa della CSI (, in lingua inglese: Commonwealth Cup) \u00e8 stata una competizione calcistica nata dopo la caduta dell'Unione Sovietica.\nDal 1993 al 2011 era nota come Coppa dei Campioni della CSI () e vi partecipavano tutte le squadre vincitrici dei campionati dei paesi apparententi alla CSI, oltre alle squadre delle Repubbliche baltiche (Estonia, Lettonia e Lituania).\nDal 2012 al 2016, invece, alla competizione prendevano parte le rappresentative giovanili degli stessi paesi (anche se nelle ultime edizioni furono invitate anche formazioni provenienti da paesi non appartenenti al CSI, come accaduto nel 2015, in cui a vincere fu la rappresentativa Under-21 del Sudafrica). Il 23 luglio 2016 il ministro dello sport della Russia Vitalij Mutko ha annunciato la soppressione del torneo.\nStoria.\nLa prima edizione della Coppa dei Campioni della CSI si \u00e8 disputata nel 1993 e fu boicottata della rappresentante dell'Ucraina, cosa che si ripet\u00e9 anche nell'edizione del 1994. Le edizioni dal 1995 al 2006 videro la presenza di una nazionale giovanile della Russia (\"Under 23\" nel 1995, \"Under 18\" nel 2002 e 2003, \"Under 19\" nel 2004, 2006 e 2007, \"Under 21\" nelle restanti edizioni), oltre che dell'Azerbaigian \"Under 23\" nel 2003. Nel 2007 la Serbia ne prese il posto, diventando cos\u00ec la rappresentante della diciassettesima nazione a partecipare al torneo, la prima a non aver fatto parte dell'Impero sovietico. A differenza delle altre partecipanti, la rappresentante serba non era la squadra campione, ma veniva scelta della propria Federazione. Infatti sia nel 2007 che nel 2008 vi partecip\u00f2 l'OFK Belgrado che, appunto, non vinse il proprio campionato.\nNei primi anni il torneo fu molto popolare e i vincitori furono sempre lo e la , le squadre pi\u00f9 titolate anche ai tempi del campionato sovietico di calcio. Successivamente, le squadre russe ed ucraine cominciarono a mandare le squadre riserve in quanto tutte le partite venivano giocate sull'erba sintetica dello stadio Olimpico di Mosca. Ci\u00f2 caus\u00f2 un abbassamento del livello tecnico e la conseguente perdita di interesse verso il torneo da parte dei due maggiori partecipanti. Nel 2006 inizi\u00f2 un nuovo torneo, la Channel One Cup che, catturando l'attenzione delle squadre russe ed ucraine, abbass\u00f2 ulteriormente l'interesse verso la Coppa dei Campioni della CSI.\nNello stesso anno esplose una grana politica: i campioni d'Armenia dell'FC Pyunik si rifiutarono di giocare con la rappresentante azera, il PFC Neftchi (a causa delle tensioni che da anni investono i due paesi caucasici). L'FC Pyunik batt\u00e9 gli ucraini dello 3-1 nei quarti di finale, quando gi\u00e0 sapevano che in caso di vittoria avrebbero incontrato il Neftchi. Dopo la partita annunciarono che non avrebbero giocato la loro prossima gara e gi\u00e0 in serata lasciarono Mosca in aereo. La Federcalcio russa diede allo Shakhtar Donetsk la vittoria a tavolino per 3-0, ma gli ucraini rinunciarono anch'essi a giocare la semifinale, che ritenevano di non meritare per non essersi qualificati sul campo. Di conseguenza il Neftchi fu promosso di diritto alla finale, dove batt\u00e9 la squadra lituana del FBK Kaunas per 4-2. Nel 2007 si cominci\u00f2 a parlare di cambiare il formato del torneo, unendolo alla Channel One Cup, in modo da poter riavere l'interesse delle squadre di Russia ed Ucraina. Dal 2012 al 2016 alla competizione hanno partecipato Nazionali giovanili al posto delle squadre di club."}
{"id": "1845995", "revid": "115533", "url": "https://it.wikipedia.org/wiki?curid=1845995", "title": "Base Andrews", "text": ""}
{"id": "1846000", "revid": "1305772", "url": "https://it.wikipedia.org/wiki?curid=1846000", "title": "Giuseppe Rapisardi", "text": "Biografia.\nFu allievo di Matteo Desiderato, ma la sua espressivit\u00e0 artistica se ne differenzi\u00f2 presto. Fu prolifico autore di ritratti, se ne contano oltre 30, di tele e affreschi di soggetto sacro e storico. La sua arte \u00e8 ispirata ai canoni stilistici del neoclassicismo, di gusto romantico.\nOper\u00f2 moltissimo nella sua citt\u00e0 natale e nel circondario. Era solito inserire all'interno delle sue opere delle visioni dell'Etna viste dall'angolazione del paese di committenza. Il pittore Giuseppe Sciuti fu tra i suoi allievi.\nIl figlio Michele continu\u00f2 l'opera paterna.\nNelle sue opere era solito firmarsi col nome di \"Giuseppe Rapisarda\"."}
{"id": "1846007", "revid": "3082", "url": "https://it.wikipedia.org/wiki?curid=1846007", "title": "Tribuno Consolare", "text": ""}
{"id": "1846010", "revid": "1543377", "url": "https://it.wikipedia.org/wiki?curid=1846010", "title": "Mecicobothriidae", "text": "Mecicobothriidae , 1882 \u00e8 una famiglia di ragni appartenente all'infraordine Mygalomorphae.\nEtimologia.\nIl nome deriva dal greco ', \"mikik\u00f2s\" cio\u00e8 \"longitudinalmente\", \"in senso longitudinale\" e ', \"bothr\u00e8ueiv\", cio\u00e8 \"scavare una buca, una fossa\", per la forma e l'orientamento della tana, ed il suffisso \"-idae\", che designa l'appartenenza ad una famiglia.\nCaratteristiche.\nSono noti comunemente come \"tarantole nane\", in quanto il loro aspetto \u00e8 molto simile a quello delle tarantole propriamente dette, anche se in scala pi\u00f9 ridotta. La grandezza media, infatti, \u00e8 di 1 centimetro e raramente superano i 2. Hanno cheliceri rivolti verso il basso, caratteristica dei ragni pi\u00f9 primitivi e filiere piccolissime.\nComportamento.\nCostruiscono le loro tele in prossimit\u00e0 di fessure nelle rocce, sotto pietre o altri oggetti in pezzi sparsi, delimitando cos\u00ec una certa porzione di territorio e offrendo poco scampo a chi vi incappa. Probabilmente anche le tecniche predatorie sono simili ad altri ragni che costruiscono ragnatele imbutiformi.\nDistribuzione.\nLe due specie, \"Mecicobothrium baccai\" e \"Mecicobothrium thorelli\" sono state rinvenute nell'Argentina e nell'Uruguay.\nTassonomia.\nQuesta famiglia \u00e8 considerata sinonimo anteriore di \"Hexuridae\" a seguito di un lavoro degli aracnologi Gertsch e Platnick del 1979. Un lavoro degli aracnologi Hedin et al., del 2019 ha portato ad una completa revisione di questa famiglia e al trasferimento di 3/4 dei suoi generi in tre famiglie diverse..\nAttualmente, a novembre 2020, si compone di un genere e due specie viventi e di due generi fossili:"}
{"id": "1846015", "revid": "1983214", "url": "https://it.wikipedia.org/wiki?curid=1846015", "title": "Neuenkirchen", "text": "Neuenkirchen \u00e8 il nome di diverse localit\u00e0:"}
{"id": "1846016", "revid": "767487", "url": "https://it.wikipedia.org/wiki?curid=1846016", "title": "Vittorio Bonello", "text": "Era conosciuto anche come Bonello II."}
{"id": "1846018", "revid": "31886", "url": "https://it.wikipedia.org/wiki?curid=1846018", "title": "Specie di Mecicobothriidae", "text": "Di seguito sono descritte tutte le 9 specie della famiglia di ragni Mecicobothriidae note al giugno 2012.\nHexura.\n\"Hexura\" \nHexurella.\n\"Hexurella\" \nMecicobothrium.\n\"Mecicobothrium\" \nMegahexura.\n\"Megahexura\" "}
{"id": "1846019", "revid": "123091824", "url": "https://it.wikipedia.org/wiki?curid=1846019", "title": "Pittura colta", "text": "Pittura colta \u00e8 un movimento artistico italiano teorizzato agli inizi degli anni ottanta dal critico d'arte Italo Mussa nell'ambito del postmodernismo come contraltare alla transavanguardia.\nCon pittura colta s'intende un ritorno alla pittura in chiave postmodernista che, rifiutando ogni facile sperimentalismo, si propone un rigore sia nella ricerca della forma che nelle tecniche di esecuzione. Inoltre i motivi di ispirazione delle arti figurative sono rivolti alla citazione e al recupero di suggestioni letterarie, storiche, archeologiche con esiti che possono raggiungere valenze surreali o metafisiche.\nNegli stessi anni Maurizio Calvesi parlava di \"anacronismo\" (termine coniato in origine dall'artista Franco Piruca) e il critico Italo Tomassoni di \"ipermanierismo\" per indicare fenomeni simili a quelli individuati da Italo Mussa. Nel 1986 Giuseppe Gatt avrebbe parlato invece di \"nuova maniera italiana\".\nDella corrente pittura colta hanno fatto parte i pittori Alberto Abate, Roberto Barni, Ubaldo Bartolini, Carlo Bertocci, Lorenzo Bonechi, Marco Bussagli, Franco Corrocher, Cesare Di Narda, Gian Paolo Dulbecco, Gerard Garouste, Omar Galliani e Carlo Maria Mariani. \nTra i nuovi aderenti alla Pittura Colta si annovera il pittore Giuseppe Frascaroli."}
{"id": "1846025", "revid": "125654621", "url": "https://it.wikipedia.org/wiki?curid=1846025", "title": "Trollfest", "text": "I Trollfest (alcune volte TrollfesT) sono un gruppo folk metal norvegese.\nIl gruppo.\nI testi delle canzoni sono scritti in una lingua non realmente esistente chiamata \"trollspr\u00e5k\", che in norvegese significa \"lingua dei troll\": essa \u00e8 un misto fra tedesco, norvegese e altre lingue."}
{"id": "1846027", "revid": "36426", "url": "https://it.wikipedia.org/wiki?curid=1846027", "title": "Santuario della Madonna del Giglio (Prato)", "text": ""}
{"id": "1846031", "revid": "149727", "url": "https://it.wikipedia.org/wiki?curid=1846031", "title": "Leist", "text": ""}
{"id": "1846032", "revid": "149727", "url": "https://it.wikipedia.org/wiki?curid=1846032", "title": "Oldenhagen", "text": ""}
{"id": "1846033", "revid": "149727", "url": "https://it.wikipedia.org/wiki?curid=1846033", "title": "Wampen", "text": ""}
{"id": "1846034", "revid": "2096950", "url": "https://it.wikipedia.org/wiki?curid=1846034", "title": "Rosa Ferraiolo", "text": "Moglie del senatore Willer Bordon (con cui ha recitato nel 1993 in \"Mario, Maria e Mario\", film diretto da Ettore Scola) \u00e8 stata citata dall'Espresso del 27 giugno 2008 ed in anni precedenti per una telefonata di aiuto di Agostino Sacc\u00e0 nell'ambito dello scandalo RAI-Mediaset.\nTra i suoi lavori, ricordiamo il film tv \"Una farfalla nel cuore\", regia di Giuliana Gamba, le miniserie tv \"Cuccioli\" e \"Tutti i sogni del mondo\", entrambe dirette da Paolo Poeti, le serie tv \"Gente di mare\" e \"Gente di mare 2\" e la soap opera \"Sottocasa\"."}
{"id": "1846037", "revid": "36426", "url": "https://it.wikipedia.org/wiki?curid=1846037", "title": "Duomo di Matera", "text": ""}
{"id": "1846040", "revid": "767487", "url": "https://it.wikipedia.org/wiki?curid=1846040", "title": "Atalanta Bergamasca Calcio 1930-1931", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 1930-1931.\nStagione.\nLa stagione 1930-1931 fu all'insegna delle rivoluzioni, sia sul piano societario, sia sul piano tecnico-tattico.\nAlla vigilia del torneo assume la presidenza il senatore Antonio Pesenti che si presenta ben volenteroso a centrare la promozione.\nIl nuovo presidente instaur\u00f2 subito dei buoni rapporti con la Juventus (rapporti che sarebbero durati per pi\u00f9 di ottant'anni) che portarono un consistente afflusso di rinforzi da Torino, tra cui l'allenatore-giocatore ungherese J\u00f3zsef Violak (italianizzato Giuseppe Viola).\nQuest'ultimo porta a Bergamo un nuovo modulo tattico (il famigerato doppio W danubiano) inaugurando anche una specie di moderno turnover che lo porta a ruotare spesso gli undici in campo.\nI risultati arrivano e l'Atalanta si ritrova per tutto il campionato nelle prime posizioni.\nLa promozione per\u00f2 sfuma per un soffio alla penultima giornata quando il Bari, diretta concorrente dei neroazzurri, si impone a Bergamo dopo che gli atalantini avevano sbagliato un rigore con Simonetti.\nLa Coppa Italia non viene disputata.\nOrganigramma societario.\nArea direttiva\nArea tecnica\nArea sanitaria"}
{"id": "1846043", "revid": "110157", "url": "https://it.wikipedia.org/wiki?curid=1846043", "title": "Shoutir Kishore Chatterjee", "text": "Si \u00e8 laureato (B.Sc.) in statistica nel 1954 presso il Presidency College a Calcutta, continuando poi gli studi presso l'universit\u00e0 di Calcutta, dove ha conseguito il M.Sc. nel 1956 e il Ph.D. nel 1962 e dove ha cominciato ad insegnare nel 1960 fino al 1997."}
{"id": "1846048", "revid": "123484263", "url": "https://it.wikipedia.org/wiki?curid=1846048", "title": "Filippo d'Assia", "text": "Biografia.\nDiscendente diretto da Guglielmo IV d'Assia-Kassel, fondatore del casato, Filippo era il terzogenito del langravio Federico Carlo d'Assia-Kassel e della principessa Margherita di Prussia. Suo nonno era l'imperatore Federico III di Germania. Nella prima guerra mondiale fu tenente nel reggimento Dragoni d'Assia, combattendo in Belgio e in Ucraina. In quegli anni di guerra i suoi due fratelli maggiori morirono e lui divenne l'erede del casato.\nIl padre nell'ottobre 1918 fu eletto re di Finlandia, ma lo rest\u00f2 poche settimane e poi, finita la guerra, fu costretto ad abdicare Filippo nel 1919 si arruol\u00f2 nei Freikorps. Lasciati gli studi in architettura nel 1923 si trasfer\u00ec a Roma, come \"interior designer\", frequentando l'aristocrazia romana. Il 23 settembre 1925 spos\u00f2 a Racconigi, nel castello reale, Mafalda di Savoia, figlia di re Vittorio Emanuele III e della regina d'Italia Elena del Montenegro.\nAder\u00ec nel 1930 al Partito Nazionalsocialista Tedesco dei Lavoratori. Dopo la nomina di Adolf Hitler come cancelliere tedesco il 30 gennaio 1933, in giugno Filippo fu nominato governatore della provincia d'Assia-Nassau. Con il successo elettorale del partito di Hitler, divenne anche un membro del Reichstag. Durante il suo soggiorno in Italia, fu un agente tedesco presso la corte dei Savoia, agendo come intermediario dei rapporti tra Mussolini e Hitler. Ufficiale delle SS durante la seconda guerra mondiale, nell'aprile 1943 fu trasferito al quartier generale di Hitler, che eman\u00f2 un mese dopo un atto che vietava ai nobili tedeschi cariche nel partito. L'arresto di Mussolini il 25 luglio da parte di re Vittorio Emanuele III rese la sua posizione ancora pi\u00f9 difficile.\nArrestato dopo l'armistizio dell'8 settembre 1943, in quanto ritenuto da Hitler colpevole di aver preso parte, insieme al suocero Vittorio Emanuele III, alla congiura che aveva portato alla destituzione di Mussolini, fu internato nel campo di Flossenb\u00fcrg. La principessa Mafalda fu invece deportata il 23 settembre e mor\u00ec nel campo di concentramento di Buchenwald il 28 agosto 1944. Mentre gli alleati avanzavano in Germania nell'aprile 1945, Filippo fu portato al campo di concentramento di Dachau. Dopo soli dieci giorni, per\u00f2, fu trasferito, insieme a circa 140 altri detenuti di spicco a Villabassa in Val Pusteria (Alto Adige), dove venne liberato dalle truppe alleate il 4 maggio 1945, presso il lago di Braies (Bolzano). A causa del suo precedente incarico di governatore d'Assia-Nassau, fu internato in un centro di detenzione degli alleati sull'isola di Capri, ma fu successivamente rilasciato.\nIl 28 maggio 1940, alla morte del padre, Federico Carlo, gli successe come capo della Casa elettorale d'Assia-Kassel, e successivamente, il 30 maggio 1968, alla scomparsa del lontano cugino, Luigi d'Assia-Darmstadt, granduca titolare d'Assia e del Reno e Capo della dinastia d'Assia ducale, il quale aveva adottato Filippo, egli gli successe anche come capo di quest'ultima, unificando cos\u00ec l'intera Casa d'Assia, divisa dal 1567.\nFilippo d'Assia mor\u00ec a Roma nel 1980. Fu sepolto nella cappella del Castello di Kronberg, a Kronberg im Taunus.\nSecondo il suo biografo, lo storico statunitense Jonathan Petropoulos, Filippo d'Assia sarebbe stato quantomeno bisessuale, e tra i suoi svariati amanti ci sarebbe stato anche il poeta inglese Siegfried Sassoon.\nMatrimonio.\nDal matrimonio con la principessa Mafalda di Savoia nacquero quattro figli:"}
{"id": "1846049", "revid": "599013", "url": "https://it.wikipedia.org/wiki?curid=1846049", "title": "Giacomo Cornolti", "text": "Carriera.\nAppartenente ad una famiglia di calciatori (i fratelli Pierino e Riccardo giocarono anch'essi nell'Atalanta), cresce nella Bergamasca per passare all'Atalanta dopo la fusione tra le due squadre, debuttando nella prima categoria (l'attuale Serie A).\nCon i neroazzurri disputa per undici stagioni tra Serie A e Serie B totalizzando 117 presenze e 35 reti.\nConclude poi la carriera con Clarense e Trevigliese, entrambe nel campionato di Prima Divisione.\nAl termine della carriera calcistica rimase nel quadri dirigenziali dell'Atalanta svolgendo la mansione di osservatore, attivit\u00e0 svolta fino al 1980.\nParallelamente all'attivit\u00e0 calcistica si dedic\u00f2 con il padre Canuto Cornolti ed il fratello Riccardo nella costruzione e la riparazione o restaurazione di organi, specializzato in organi Serassi-Bossi, attivit\u00e0 che gli valse il titolo di maestro organaro e che prosegu\u00ec fino agli anni settanta."}
{"id": "1846050", "revid": "1543377", "url": "https://it.wikipedia.org/wiki?curid=1846050", "title": "Pranab Kumar Sen", "text": "\u00c8 noto per la sua attivit\u00e0 nel campo della statistica non parametrica, nell'ambito dalla quale ha sviluppato, insieme al collega Shoutir Kishore Chatterjee il test della somma dei ranghi bivariati."}
{"id": "1846053", "revid": "135491", "url": "https://it.wikipedia.org/wiki?curid=1846053", "title": "L'inverno vi far\u00e0 tornare", "text": ""}
{"id": "1846056", "revid": "1543377", "url": "https://it.wikipedia.org/wiki?curid=1846056", "title": "Festival di Cannes 1961", "text": "La 14\u00aa edizione del Festival di Cannes si \u00e8 svolta a Cannes dal 3 al 18 maggio 1961.\nLa giuria presieduta dallo scrittore francese Jean Giono ha assegnato la Palma d'oro per il miglior film \"ex aequo\" a \"Viridiana\" di Luis Bu\u00f1uel e \"L'inverno ti far\u00e0 tornare\" di Henri Colpi."}
{"id": "1846062", "revid": "2070356", "url": "https://it.wikipedia.org/wiki?curid=1846062", "title": "Paolo Montagnani", "text": "Carriera.\nLa carriera di Paolo Montagnani inizia nella squadra della sua citt\u00e0, la Tomei Livorno Pallavolo, con la quale conquista una promozione dalla Serie B1 alla Serie A2, prima di passare per un anno alla Pallavolo Calenzano, in Serie B2. L'esordio nella massima serie avviene nel 1990-91 con la maglia del Volley Team Agrigento; successivamente passa al Volley Gonzaga Milano, dove vince la Coppa delle Coppe 1992-93 e arriva per due volte in finale scudetto. Terminata questa esperienza continua la sua carriera fra Serie A2 e Serie B1, ottenendo due promozioni dalla terza alla seconda categoria, con la Pallavolo Torino nel 1998-99 e con il Pineto Volley nel 2004-05; veste inoltre le maglie di Pallavolo Parma, Cagliari Volley, Spezia Volley e Cosenza Pallavolo.\nA partire dall'annata 2005-06 inizia la sua esperienza come allenatore, alla guida della Tomei Livorno Pallavolo; dopo due campionati in Toscana passa alla Top Volley di Latina, in Serie A1, come vice di Flavio Gulinelli. Nella stagione successiva fa il suo esordio come primo allenatore ai massimi livelli, venendo ingaggiato dal Pineto Volley; passa poi per pochi mesi alla Prisma Volley, esperienza conclusa con l'esonero a met\u00e0 campionato. Nel 2010-11 si trasferisce alla Pallavolo Padova, dove ottiene la promozione in Serie A1, senza per\u00f2 riuscire a mantenere la categoria nel campionato seguente.\nNel 2012-13 l'allenatore toscano viene tesserato dai Suntory Sunbirds, squadra militante nel massimo campionato giapponese: in due annate ottiene il successo nel Torneo Kurowashiki 2013. Il ritorno in Italia avviene nel 2014-15, con la chiamata della Pallavolo Citt\u00e0 di Castello, dalla quale viene esonerato ad inizio 2015.\nNel novembre 2015 viene chiamato dalla Pallavolo Molfetta a ricoprire il ruolo lasciato libero dall'improvviso addio di Flavio Gulinelli. Lascia, per motivi personali, nel febbraio 2016, con la squadra in sesta posizione.\nNella stagione 2016-17 \u00e8 impegnato alla guida del , in Serie A2, dove resta due annate prima di passare al per il campionato 2018-19, sempre nel campionato cadetto.\nPer la stagione 2019-20 si trasferisce in Polonia, accasandosi all' con cui disputa la Polska Liga Siatk\u00f3wki.\nNella stagione 2021-22 torna in Italia, accasandosi all'Emma Villas Siena, sostituendo Lorenzo Tubertini, esonerato dopo appena tre giornate. "}
{"id": "1846063", "revid": "767487", "url": "https://it.wikipedia.org/wiki?curid=1846063", "title": "Romano Buschi", "text": "Carriera.\nCresce nell'Alzano in terza divisione per passare all'Atalanta, con cui debutta in Prima Categoria (l'attuale Serie B).\nCon i nerazzurri disputa cinque stagioni tra Serie A e Serie B, contribuendo alla promozione nella Divisione nazionale nella stagione 1928-1929.\nSpese la sua maturit\u00e0 nel , dove rimane fino al 1938, e nell'Olginatese."}
{"id": "1846079", "revid": "198277", "url": "https://it.wikipedia.org/wiki?curid=1846079", "title": "Mario Paniati", "text": "Carriera.\nVincitore di uno scudetto con la maglia della Juventus, muore a soli 24 anni a causa di una fulminea malattia."}
{"id": "1846081", "revid": "56818", "url": "https://it.wikipedia.org/wiki?curid=1846081", "title": "Paralleli", "text": ""}
{"id": "1846087", "revid": "663330", "url": "https://it.wikipedia.org/wiki?curid=1846087", "title": "Molly Price", "text": "Biografia.\nNasce a North Plainfield, nel New Jersey, e si diploma nel 1984. Prosegue con gli studi fino ad ottenere una laurea alla Rutgers University. Si sposa con Derek Kelley, un vigile del fuoco di New York City e nel novembre 2003 nasce suo figlio Jake.\nCarriera.\n\u00c8 principalmente conosciuta per il ruolo di Faith Yokas nel telefilm \"Squadra Emergenza\", dove interpreta per sei stagioni un poliziotto (poi detective) di New York City. Ha partecipato a molti episodi della serie di telefilm ambientati in Australia \"Le sorelle McLeod\". Ha avuto una piccola parte nel film di Woody Allen \"Sweet and Lowdown\" e nel thriller psicologico \"Chasing Sleep\". \u00c8 apparsa in due episodi di \"Sex and the City\" nel ruolo di Susan Sharon, in \"Senza traccia\" e \"ER\". Ha interpretato Ruth Treadwell in \"Bionic Woman\".\nDoppiatrici italiane.\nNelle versioni in italiano delle opere in cui ha recitato, Molly Price \u00e8 stata doppiata da:"}
{"id": "1846088", "revid": "1266208", "url": "https://it.wikipedia.org/wiki?curid=1846088", "title": "Giovanni Varasi", "text": "Caratteristiche tecniche.\nEra utilizzato sia come incontrista che su entrambe le fasce.\nCarriera.\nCresce in una squadra uliciana milanese, con cui gioca fino ai 19 anni compiuti.\nNon ancora maggiorenne viene invitato a giocare il campionato di Promozione Lombarda nell'A.L.P.E. di Bergamo attirando subito le attenzioni dell'Atalanta. All'insaputa dell'A.L.P.E., l'Atalanta \u00e8 pronta a prendere lui, il portiere Fumagalli ed il centravanti Marino Leidi quando subentra l'interesse del .\nCon le nuove norme imposte dalla C.C.I. in fatto di trasferimenti (all'istituzione delle \"liste di trasferimento\"), infatti, i giocatori non residenti nella provincia in cui hanno sede le squadre con cui giocano non sarebbero pi\u00f9 tesserabili, ma l'Atalanta gli aveva dato un nuovo lavoro e promesso di ottenere il cambio di residenza.\nIl Monza, che a ragion veduta lo vuole tesserato in provincia di Milano, si impunta e secondo quanto stabilito dalla F.I.G.C. e il sotterfugio da lei messo in atto la stagione precedente per assegnare i giocatori che l'Enotria Goliardo aveva messo in vendita (evitando che il Comitato Regionale Lombardo cancellasse tutti i tesseramenti per professionismo), chiede al segretario dell'Atalanta di esibire tutti i nulla-osta di tutte le squadre lombarde disputanti il nuovo campionato di Seconda Divisione 1922-1923 (undici nulla-osta). Ottenuto il no dell'Atalanta fa reclamo alla Lega Nord segnalando l'irregolarit\u00e0, allertando anche l'A.L.P.E. la quale, d'accordo con l'Atalanta per un scambio alla pari, rifiuta di dare il nulla-osta al suo trasferimento e quello per gli altri due compagni.\nA quel punto il campionato \u00e8 gi\u00e0 iniziato. L'Atalanta riesce a fornire alla Lega Nord le dovute giustificazioni (avvenuto cambio di residenza di Varasi da Milano a Bergamo), ma prima di ottenere la nuova tessera ha gi\u00e0 perso la prima partita col e pareggiato la seconda col Chiasso, riuscendo anche grazie al suo apporto a vincere il campionato 1922-1923.\nCon i neroazzurri esordisce in Seconda Divisione (l'attuale Serie B) diventando un giocatore importante dello scacchiere orobico. Disputa nove stagioni tra Serie A e Serie B, per un totale di 117 presenze.\nNel 1935-1936 gioca con la maglia rossocrociata della CO.FA. (Cooperativa Farmaceutica), licenziataria per l'Italia del marchio Bayer e perci\u00f2 con una maglia che riporta i colori della Bayer come \"sponsor\", stipendiato per quella ditta che probabilmente lo utilizzava non solo per la sua esperienza ma probabilmente come allenatore-giocatore. Nella stessa squadra (la CO.FA. che gioca in Seconda Categoria Sezione Propaganda FIGC di Milano) gioca con l'amico ex-atalantino Amerigo Bedetti.\nGiovanni Varasi ha sposato Caterina Bianchi (sorella del compagno di squadra Pietro Bianchi) e ha avuto tre figli, Enrica e Franca nate a Bergamo durante il periodo di appartenenza all'Atalanta e Pietro nato nel 1938 a Milano."}
{"id": "1846090", "revid": "179980", "url": "https://it.wikipedia.org/wiki?curid=1846090", "title": "Jorge Wagner Go\u00e9s Concei\u00e7\u00e3o", "text": ""}
{"id": "1846096", "revid": "729019", "url": "https://it.wikipedia.org/wiki?curid=1846096", "title": "Luciano Pezzi", "text": "Professionista tra il 1946 ed il 1959, vinse una tappa al Tour de France 1955. Dopo il ritiro fu, dal 1960 alla morte, direttore sportivo per numerose formazioni professionistiche.\nPartigiano.\nSoprannominato \"Stano\", fu partigiano particolarmente attivo in Romagna. Partito militare nel 1941 a Monte Nevoso, vicino Fiume, dopo l'Armistizio e dopo che i tedeschi rastrellarono gran parte dei suoi commilitoni, decise di aderire alla Resistenza, scappando proprio in bicicletta verso Russi. Entr\u00f2 cos\u00ec nella 28\u00aa Brigata Garibaldi \"Mario Gordini\" guidata da Arrigo Boldrini detto \"Bulow\". Lo stesso Pezzi divenne comandante della VII compagnia.\nCarriera sportiva.\nCorse da professionista dal 1946 al 1959, vestendo le maglie delle formazioni Atala, Arbos, Lygie, Leo-Chlorodont e Bianchi e distinguendosi soprattutto come gregario.\nOttenne come principale successo da professionista la vittoria nella tappa di Ax-les-Thermes al Tour de France 1955. Partecip\u00f2 dieci volte al Giro d'Italia, concludendo ottavo nel 1950, cinque volte al Tour de France con la Nazionale italiana e una volta ai campionati del mondo, nel 1949 a Copenaghen.\nDopo il ritiro inizi\u00f2 una lunga carriera come direttore sportivo, in particolare nella Salvarani di Felice Gimondi e Vittorio Adorni, nella Famcucine-Campagnolo di Francesco Moser, per poi essere manager e consulente tecnico della Mercatone Uno nell'era di Marco Pantani.\nNegli ultimi anni visse a Dozza; mor\u00ec il 26 giugno 1998, poche settimane prima dell'inizio del Tour de France vinto proprio da Pantani. Dal 1999 si disputa in sua memoria il \u00abMemorial Luciano Pezzi\u00bb, gara ciclistica per Allievi (15-16 anni): la partenza \u00e8 nella frazione Toscanella e l'arrivo \u00e8 nel borgo di Dozza."}
{"id": "1846105", "revid": "767487", "url": "https://it.wikipedia.org/wiki?curid=1846105", "title": "Giuseppe Volta", "text": "Carriera.\nCresce calcisticamente nel , con cui disputa cinque campionati nella massima categoria, passando poi alla . Con i bianconeri, con i quali colleziona appena 5 presenze nella stagione 1927-28, non riesce a compiere il salto di qualit\u00e0, venendo ceduto la stagione successiva all'Atalanta, sempre nella massima serie.\nLa prima stagione in neroazzurro si conclude con una retrocessione.\nRitorna quindi al Casale, dove disputa altri tre campionati di Serie A, per concludere poi la carriera tra Pavia (Serie B) ed Asti (Serie C)."}
{"id": "1846110", "revid": "599013", "url": "https://it.wikipedia.org/wiki?curid=1846110", "title": "Emilio Scarpellini", "text": "Carriera.\nMilit\u00f2 nell'Atalanta fino al 1931; gioc\u00f2 poi con Cosenza, Ardens Bergamo e Lecco."}
{"id": "1846116", "revid": "767487", "url": "https://it.wikipedia.org/wiki?curid=1846116", "title": "Il pianeta verde", "text": "Il pianeta verde (\"La Belle Verte\") \u00e8 un film del 1996 diretto da Coline Serreau.\nIl film tratta, con una chiave umoristica e usando l'espediente comico dell'esternalit\u00e0, i problemi del mondo occidentale: la frenesia, l'abuso di comando, l'inquinamento e il consumo selvaggio delle risorse naturali e degli spazi.\nTrama.\nIl Pianeta Verde \u00e8 un pianeta lontano e sconosciuto ai terrestri, dove le persone che lo abitano vivono la loro esistenza in armonia con s\u00e9 stessi e con la natura. \nCome sul pianeta Terra, anche qui gli abitanti hanno attraversato un\"'era industriale\" (nella storia del pianeta Verde \u00e8 definita \"preistoria\"), ma, dopo averne saggiato la decadenza, hanno preferito abbattere gerarchie, industrie, sopprimere la moneta e tutto ci\u00f2 che rappresentava l'epoca dello sfruttamento.\nCome ogni anno, sul pianeta viene convocata un'assemblea plenaria: l'ordine del giorno \u00e8 inviare qualcuno sulla Terra per verificare a che punto sia arrivato il processo evolutivo, ed aiutare l'avanzamento delle coscienze sul pianeta qualora fosse necessario. I racconti dei pi\u00f9 anziani, che hanno visitato la Terra 200 anni prima (sul pianeta Verde si vive ben oltre i 250 anni) parlano dell'era napoleonica, caratterizzata da guerre e da manie espansionistiche, e nessuno sembra volersi offrire volontario per la spedizione sul pianeta azzurro.\nMila, il cui padre aveva fatto parte della spedizione precedente, si offre volontaria per il viaggio portando con s\u00e9 il segreto delle sue origini: sua madre era una terrestre. Prima di partire, il suo popolo le trasmette dei poteri per ambientarsi pi\u00f9 facilmente sul nuovo pianeta, tra cui quello della sconnessione, una sorta di cortocircuito mentale che si scatener\u00e0 in chi interagisce con lei, facendo avanzare la coscienza della persona. Mila lascia sul pianeta Verde i figli e parte alla volta della Terra.\nCalata nella Parigi di met\u00e0 anni novanta, Mila si ritrova disorientata a causa delle indicazioni che gli anziani le hanno dato prima di partire: vestita con abiti stile \"Impero\", d\u00e0 vita ad una serie di primi, comici, approcci con il popolo parigino. Scopre che la moneta viene ancora utilizzata e che la vita \u00e8 basata sul consumismo; assaggia l'acqua e il cibo del luogo, ma sono nocivi per lei poich\u00e9 inquinati; riconosce poi nell'iconografia terrestre alcuni abitanti del pianeta Verde approdati e morti sulla Terra, Ges\u00f9 e Bach.\nDopo avere scambiato i suoi abiti con un'altra donna, Mila scopre dove sono tenuti i neonati che le permettono di ricaricarsi: abbracciandoli pu\u00f2 scambiare con loro energia vitale, sostituendo il cibo propriamente detto. Mentre tiene un bimbo in braccio, si addormenta nella nursery del reparto maternit\u00e0 all'H\u00f4pital Cochin di Parigi: al risveglio conosce l'infermiera Macha (Marion Cotillard) e incontra il primario del reparto Max (Vincent Lindon), che Mila \u00e8 costretta a sconnettere per sventare il pericolo dato dalla sua presenza illecita in ospedale.\nMila chiede ospitalit\u00e0 a Max, e lui le permette di vivere nel suo appartamento: conoscer\u00e0 l\u00ec la famiglia del primario, la moglie distaccata e i figli distanti e arrabbiati. Con la sua sensibilit\u00e0 e con l'aiuto dell'ormai \"sconnesso\" dottor Max, Mila riesce a riportare armonia nella famiglia.\nIl neonato che Mila abbracciava in ospedale, abbandonato dai genitori, viene preso in cura da Masha e sua sorella Sonia, trafugandolo dal reparto e nascondendolo ai servizi sociali che l'avrebbero portato in orfanotrofio; il bimbo viene ribattezzato con il nome di Teodoro.\nI figli di Mila, Mesaje e Mesaul, provano a raggiungerla dal pianeta Verde, ma finiscono per errore nel deserto, dove entrano in contatto con le trib\u00f9 locali. Queste si rivelano ospitali come gli abitanti del pianeta Verde. Sconnettendo gli addetti all'aeroporto, i due ragazzi riescono, senza soldi n\u00e9 documenti di identit\u00e0, ad ottenere i biglietti per raggiungere la madre a Parigi. Dopo una breve permanenza di scambio culturale con la famiglia allargata che si \u00e8 creata intorno a Max e alla moglie Florence, Mila riprende la via del pianeta Verde insieme ai figli, a Macha, a Sonia e al piccolo Teodoro.\nCritica.\nIl film si serve del linguaggio della comicit\u00e0 per muovere una critica alla civilt\u00e0 industriale, all'assurdit\u00e0 della burocrazia e allo sfruttamento senza freni delle risorse, portatore di diseguaglianze, inquinamento, senso di vuoto e, in genere, di un abbassamento della qualit\u00e0 della vita in favore di un benessere apparente.\nInoltre, per evidenziare ancor di pi\u00f9 le contraddizioni logiche e sociali dell'attuale modus vivendi urbano, Coline Serreau imposta il film da un punto di vista, seppur frutto di fantasia, esterno alla societ\u00e0 stessa, dando cos\u00ec vita ad un meccanismo di analisi da parte dei personaggi, a suo modo, innocente ed esterno ai fatti."}
{"id": "1846120", "revid": "2184720", "url": "https://it.wikipedia.org/wiki?curid=1846120", "title": "Wake Up (Hilary Duff)", "text": "Wake Up \u00e8 una canzone scritta da Hilary Duff insieme all'ex fidanzato Joel Madden e al fratello Benji Madden per il terzo album della cantante statunitense, \"Most Wanted\". Il singolo fu lanciato nel 2005 e debutt\u00f2 alla posizione 29 nella Billboard Hot 100. Nel Regno Unito debutt\u00f2 invece al settimo posto, in Irlanda fu il suo pi\u00f9 grande successo debuttando alla quinta posizione. In Australia entr\u00f2 nella top 20.\nLa canzone parla di tutte le cose non vere che si dicono della cantante, della sua voglia di fuggire e divertirsi.\nL'Italia \u00e8 uno dei Paesi in cui \"Wake Up\" ha riscosso il maggior successo: spinto da un'esibizione di Hilary Duff al Festival di Sanremo 2006, il brano schizz\u00f2 alla posizione numero 2, secondo soltanto a \"Hung Up\" di Madonna, diventando uno dei brani di maggior successo degli anni 2000 nel Bel Paese con 21 settimane di permanenza nella top 20.\nNella classifica italiana debutta direttamente alla posizione n. 5 raggiungendo dopo diverse settimane anche la 2\u00aa posizione diventando il maggior successo della Duff. La canzone ebbe un grandissimo successo nelle vendite, nonostante la scarsa programmazione nelle radio. \"Wake Up\" si piazza alla numero 7 delle 100 canzoni pi\u00f9 vendute nel 2006 riuscendo a scalare big italiani e d'internazionali dal calibro di Madonna (\"Sorry\"), Gianna Nannini (\"Sei nell'anima\") e Eros Ramazzotti feat Anastacia (\"I Belong to You (Il ritmo della passione)\")\nAlla fine dell'ottobre 2005, \"Wake Up\" \u00e8 stata certificata disco d'oro negli States, e molti dissero che \"Wake Up\" era la canzone che Hilary Duff doveva fare da tempo, pi\u00f9 di \"So Yesterday\" e \"Fly\".\nLa canzone raggiungendo un ottimo risultato in Italia venne invitata ad esibirsi a Sanremo 2006 come ospite internazionale della serata.\nIl video.\nIl video debutt\u00f2 in onda su Match Music il 26 agosto 2005, risalendo dalla 29\u00aa alla sesta posizione in sei settimane. Su Total Request Live debutt\u00f2 settimo e raggiunse la prima posizione per tre giorni. In Italia il video ebbe molto successo rimanendo primo in classifica per diverse settimane. Nel video \u00e8 possibile scorgere 4 diverse Hilary Duff corrispondenti alle 4 citt\u00e0 da lei citate nella canzone: New York (Hilary con il berretto), Londra (Hilary maglietta con la croce rossa), Tokyo (Hilary con capelli neri) e Parigi (Hilary con la sciarpa)."}
{"id": "1846121", "revid": "1305772", "url": "https://it.wikipedia.org/wiki?curid=1846121", "title": "With Love (Hilary Duff)", "text": "With Love \u00e8 il secondo singolo estratto dal quinto album di Hilary Duff \"Dignity\". La canzone \u00e8 la colonna sonora della pubblicit\u00e0 del suo omonimo profumo.\n\u00c8 scritta in collaborazione della pluri-premiata ai Grammy Awards Kara DioGuardi. La premi\u00e8re in radio \u00e8 stata il 25 gennaio presso gli studi radiofonici di KissFM nel programma radiofonico di Ryan Seacrest. La premi\u00e8re del video invece \u00e8 stata l'8 febbraio a TRL America. In Italia la canzone \u00e8 stata presentata nel programma di Simona Ventura, \"Quelli che il calcio\".\nCritiche.\n\"With Love\" ha ottenuto una recensione positiva da Chuck Taylor di \"Billboard\" che ha dichiarato che il brano \"riesce a tramutare l'avvenente cantante in una vera diva. \u00c8 una tattica audace, e di sicuro capace di isolare Hilary dalle molte forme ritmiche che omogeneizzano le onde pop\". \u00c8 stata lodata anche da Bill Lamb di About.com, che ha dichiarato che \"in \"With Love\" [...] stile ed eleganza si combinano con un ritornello irresistibile tale da risultare difficile che le radio possano ignorarlo\". Lamb ha continuato dicendo che il singolo \"sembra pronto a demolire le muraglie delle radio pop\" e a raggiungere una top ten, e che Duff \"si spaccia per una discepola di Kylie Minogue nella performance\". Il brano \u00e8 stato posto al sessantasettesimo gradino nell'elenco delle \"Top 100 Pop Songs 2007\" redatto da About.com. Una recensione per il programma televisivo britannico \"Newsround\" l'ha definito un brano che \"a Kylie e Madonna piacerebbe avere nel loro prossimo album\" e ha predetto che sarebbe divenuta una hit da top twenty.\nIl video.\nIl video \u00e8 stato girato dal regista Matthew Rolston a Los Angeles. Il video inizia con gli applausi che Hilary Duff riceve alla fine di una performance. Ritiratasi nel backstage, prende un cappello, un cappotto e la sua borsa; una volta uscita viene fotografata da moltissima gente e da l\u00ec inizia l'attrazione immediata tra lei e un uomo (interpretato dal modello Kellan Lutz), che la insegue fino ad un albergo.\nSono presenti nel video scene dove Hilary, aspettando l'uomo, balla molto sensualmente rinchiusa in un ascensore. Hilary spruzza del profumo sul collo e, nascosta dietro una colonna, gira il cappotto e indossa una parrucca nera. Poi sale delle scale e butta il cappotto di sotto, mentre strappa il vestito bianco che indossa, rivelando sotto un vestito nero, di cui strappa la parte inferiore della gonna. L'uomo la insegue dentro un ascensore, dove lei si toglie la parrucca e iniziano delle forti effusioni, seguite subito dopo da una serie di movimenti tipici dell'amore passionale. Il cavo dell'ascensore, a causa dei ripetuti movimenti, comincia a cedere finch\u00e9, dopo alcuni secondi, non si spacca facendo cadere Hilary e il ragazzo, immersi in un'atmosfera spettacolare tipica della discoteca da sballo, facendoli cadere lungo la linea discendente fino a farli sfracellare al suolo. Alla fine del video appare una schermata bianca con la scritta \"to be continued\".\nTracce.\nIl singolo \u00e8 stato pubblicato il 16 marzo in Italia dall'etichetta Virgin Records."}
{"id": "1846122", "revid": "124853500", "url": "https://it.wikipedia.org/wiki?curid=1846122", "title": "Ferrovia Ferrara-Modena", "text": "La ferrovia Ferrara-Modena era una ferrovia in concessione, oggi dismessa, adibita al trasporto passeggeri e merci che collegava le citt\u00e0 emiliane di Ferrara e Modena. Era gestita dalla Societ\u00e0 Veneta.\nStoria.\nUna linea ferroviaria che collegasse Ferrara a Modena passando per la cittadina di Cento era gi\u00e0 allo studio nella met\u00e0 degli anni Ottanta del XIX secolo, tuttavia le discussioni relative al tracciato ne procrastinarono l'esecuzione.\nLa costruzione e l'esercizio fu affidato alla Societ\u00e0 Veneta che avvi\u00f2 i lavori agli inizi del XX secolo. La societ\u00e0 costru\u00ec la stazione di Porotto sulla Suzzara-Ferrara nel 1902 e inaugur\u00f2 il tronco Porotto-Cento il 16 luglio 1909.\nNonostante l'intenzione della Veneta fosse quello di collegare Cento a Modena, l'11 aprile 1911 fu aperta la tratta tra Cento e Decima, comprendente la futura diramazione per San Giovanni in Persiceto, la quale consent\u00ec il collegamento verso Bologna. Solo il 16 agosto 1916 fu raggiunta Modena, con l'apertura del tronco proveniente da Decima.\nNel 1938 la Veneta inizi\u00f2 ad impiegare le automotrici serie ADn 500 a trazione Diesel.\nI bombardamenti della seconda guerra mondiale provocarono la distruzione di numerose strutture e del ponte di Bagazzano sul Panaro e la sottrazione di quasi tutto il parco rotabile. Dopo la guerra, la diramazione Decima-San Giovanni in Persiceto non fu ripristinata, mentre le corse sul tratto Ferrara-Modena ripresero agli inizi del 1946.\nIn collaborazione con le Ferrovie Padane, si tent\u00f2 la costituzione di viaggi diretti tra Modena e Codigoro, ma senza successo.\nL'esercizio della linea fu sospeso nella primavera del 1956, mentre il decreto per la soppressione fu emanato il 20 luglio dello stesso anno, assieme a quello della ferrovia Ferrara-Copparo. La struttura fu disarmata nei mesi successivi."}
{"id": "1846123", "revid": "125716187", "url": "https://it.wikipedia.org/wiki?curid=1846123", "title": "Chiesa vecchia di Gorfigliano", "text": "La chiesa vecchia di Gorfigliano, dedicata ai santi Giusto e Clemente, \u00e8 un edificio religioso situato nella frazione di Gorfigliano nel comune di Minucciano. La nuova chiesa, ricostruita a valle mantiene la stessa denominazione.\nStoria e descrizione.\nLa chiesa fu edificata negli anni 1706-1720 sui ruderi dell'antico castello, prima longobardo e poi pontificio, ricordato in documenti del 793, del 940 e del 997.\nL'edificio ricorda lo stile romanico, con copertura a capanna e meravigliosa volta di tufo locale. La chiesa fu gravemente danneggiata dal terremoto del 1920, ridotta ad un cumulo di macerie e abbandonata. I lavori di ricostruzione, iniziati nel 1984, l'hanno riportata all'aspetto originario. \n&lt;br&gt;Dalla chiesa si gode di un panorama sul lago di Gramolazzo.\nIl 16 maggio 2009 presso i locali adiacenti la chiesa \u00e8 stato inaugurato il Museo dell'identit\u00e0 dell'Alta Garfagnana \"Olimpio Cammelli\" all'interno del quale sono conservati gli oggetti del lavoro di un tempo, ed \u00e8 possibile conoscere la storia della ricostruzione della chiesa vecchia ad opera dei volontari e del parroco Alberto Bartolomei."}
{"id": "1846125", "revid": "2231807", "url": "https://it.wikipedia.org/wiki?curid=1846125", "title": "Ludwig Schwarz", "text": "Biografia.\nHa studiato filosofia a Unterwaltersdorf, teologia a Klagenfurt e dal 1961 al 1964 a Benediktbeuern. Il 29 giugno 1964 ha ricevuto l'ordinazione sacerdotale.\nIn seguito ha prestato servizio per breve tempo come viceparroco alla parrocchia Don Bosco di Graz. Quindi ha studiato filologia classica e archeologia all'Universit\u00e0 di Vienna ed \u00e8 stato cappellano dell'ospedale del Sacro Cuore di Ges\u00f9 (\"Herz Jesu-Spital\"). Nel 1970 ha conseguito il dottorato in filosofia. Dal 1969 al 1978 \u00e8 stato rettore del seminario interdiocesano di Horn, quindi fino al 1984 provinciale della provincia salesiana austriaca con sede a Vienna.\nIncarichi.\nNel 1984 \u00e8 diventato direttore del convitto internazionale \"Don Bosco\" presso la Pontificia Universit\u00e0 Salesiana a Roma.\nDal 1985 ha insegnato in quest'universit\u00e0 filologia classica e cristiana. Dal 1993 \u00e8 stato provinciale della provincia salesiana romana.\nDal febbraio 1999 al febbraio 2005 \u00e8 stato direttore nazionale delle missioni pontificie in Austria (\"Missio-Austria\").\nIl 15 ottobre 2001 papa Giovanni Paolo II lo ha nominato vescovo ausiliare di Vienna e vescovo titolare di Simidicca. Ha ricevuto la consacrazione episcopale il successivo 25 novembre.\nIl 6 luglio 2005 \u00e8 stato eletto vescovo di Linz, rimanendo in questo servizio fino alle dimissioni, accettate il 18 novembre 2015.\nGenealogia episcopale.\nLa genealogia episcopale \u00e8:"}
{"id": "1846126", "revid": "599013", "url": "https://it.wikipedia.org/wiki?curid=1846126", "title": "Jonathan Akpoborie", "text": "Carriera.\nCon le divise di , e ha totalizzato 144 presenze e 61 reti in Bundesliga. Nel 2001 la sua famiglia \u00e8 stata coinvolta in un traffico illegale di bambini . Messo fuori squadra dal Wolfsburg, il giocatore ha concluso la carriera la stagione seguente dopo qualche partita con il Saarbrucken. Adesso vive a Londra e fa il procuratore."}
{"id": "1846128", "revid": "48344", "url": "https://it.wikipedia.org/wiki?curid=1846128", "title": "Akpoborie", "text": ""}
{"id": "1846142", "revid": "767487", "url": "https://it.wikipedia.org/wiki?curid=1846142", "title": "Concerti in Polonia", "text": "Concerti in Polonia \u00e8 una collezione di alcuni dei brani cantati durante le tourn\u00e9e in Polonia del 1987 e 1989 dal Piccolo Coro dell'Antoniano. \u00c8 uscito su musicassetta."}
{"id": "1846144", "revid": "27723", "url": "https://it.wikipedia.org/wiki?curid=1846144", "title": "Ferrovia Modena-Sassuolo", "text": "La ferrovia Modena-Sassuolo \u00e8 una linea ferroviaria gestita dalle Ferrovie Emilia Romagna.\nStoria.\nFu attivata il 1\u00ba aprile 1883 dalla Societ\u00e0 Anonima Ferrovia Sassuolo Modena Mirandola Finale (FSMMF), che aveva ottenuto in concessione anche la Modena-Mirandola e in seguito gest\u00ec la tranvia Modena-Maranello. Inizialmente era a scartamento ridotto (950 mm) con trazione a vapore, e fu pertanto la prima ferrovia in Italia ad essere costruita a scartamento ridotto.\nQuesta linea era anche conosciuta come \u201c\"al tren\u00e8in dal c\u00f2cc\"\u201d: in dialetto modenese il \u201c\"cuccio\"\u201d era la spinta iniziale che veniva impressa ai treni in partenza da Sassuolo che, sfruttando la lieve e regolare pendenza fino a Modena, congiungevano i due centri senza altro tipo di propulsione, raggiungendo velocit\u00e0 comprese fra i 20 ed i 30\u00a0km/h. Erano anche detti \u201c\"treni a gravit\u00e0\"\u201d, e permettevano un notevole risparmio energetico, in termini di carbone non consumato. Pare che in testa venisse sistemato un carico pesante, un vagone di sabbia o maiali, per aumentarne la trazione verso valle. Ne era previsto solo uno al giorno, senza (ovviamente) fermate intermedie, portati a due durante la prima guerra mondiale.\nNel 1917, l'esercizio pass\u00f2 alla SEFTA, nata dalla fusione della FSMMF con la FMV. La societ\u00e0 procedette al passaggio dello scartamento a quello normale tra il 1929 e il 1932. Durante il periodo dei lavori i binari erano a doppio scartamento, in modo che il servizio non fosse interrotto. Nello stesso tempo, avvenne l'elettrificazione della linea.\nNel 1970, la linea rimase l'unica sopravvissuta di tutta la rete delle ferrovie provinciali.\nNel maggio del 1998 venne chiuso al traffico il raccordo fra la stazione di Modena piazza Manzoni e la stazione FS, e iniziarono i lavori di interramento e ricostruzione. L'inaugurazione della tratta ricostruita, che evita il regresso necessario in precedenza, si tenne il 14 dicembre 2003, mentre l'esercizio regolare inizi\u00f2 il 26 gennaio dell'anno successivo.\nIn particolare, da piazza Manzoni la linea \u00e8 stata interrata, sottopassando la via Vignolese e la via Emilia, quindi torna in superficie a circa un chilometro dalla Stazione Centrale, sovrappassa via Divisione Acqui e con una curva raggiunge la Stazione Centrale presso Piazza Dante. Il treno che la percorre \u00e8 soprannominato \"Gigetto\": tale nomignolo fu coniato a fine anni ottanta dall'allora sindaco di Modena Alfonsina Rinaldi in occasione della presentazione di un progetto di ristrutturazione della linea.\nBibliografia.\nUlteriori approfondimenti (non usati nella stesura della voce):"}
{"id": "1846155", "revid": "27723", "url": "https://it.wikipedia.org/wiki?curid=1846155", "title": "Jukaua Hideki", "text": ""}
{"id": "1846156", "revid": "91078", "url": "https://it.wikipedia.org/wiki?curid=1846156", "title": "Fiat Punto Classic", "text": ""}
{"id": "1846158", "revid": "1318658", "url": "https://it.wikipedia.org/wiki?curid=1846158", "title": "Esperanto e Organizzazione delle Nazioni Unite", "text": "Per il suo carattere di lingua ausiliaria internazionale per eccellenza, e per gli ideali di pace, uguaglianza e amicizia fra popoli espressi dal movimento esperantista, l'esperanto \u00e8 spesso stato, durante la sua storia, oggetto di dibattito presso l'Organizzazione delle Nazioni Unite.\nDal Nazismo al 1954: le prime mozioni.\nDurante il Nazismo, il maggiore ostacolo all'impiego dell'esperanto nei consessi internazionali era determinato dalla forte opposizione della Germania nazista di Adolf Hitler, che vedeva in esso uno strumento costruito dagli ebrei per comunicare fra loro (lo stesso iniziatore della lingua, Ludwik Lejzer Zamenhof, era notoriamente di etnia ebraica).\nDopo la caduta del regime nazista, l'Associazione Universale Esperanto present\u00f2 per la prima volta presso le Nazioni Unite una petizione in favore della lingua esperanto, che chiedeva all'organizzazione di valutare il problema della comunicazione internazionale e la soluzione offerta dalla lingua di Zamenhof. La petizione, sottoscritta da 500 associazioni e quasi un milione di persone, fu trasmessa all'UNESCO nel 1950, e qui presa in esame per la prima volta nel 1952. Il testo, nato come petizione, necessitava di essere fatto proprio da una delegazione nazionale per essere ufficialmente esaminato dall'organizzazione: se ne prese carico la Svizzera, tramite un documento che esortava il Direttore Generale a comunicare il contenuto della petizione agli stati membri. Il documento fu approvato dal Gruppo di lavoro delle Attivit\u00e0 Culturali e quindi adottato, con alcune modifiche, dalla Conferenza Generale l'11 dicembre 1952.\nNel 1954 innanzi a una Commissione dell'UNESCO fu nuovamente avanzata una mozione relativa all'esperanto, stavolta da parte della delegazione del Messico. La proposta, sostenuta dagli stati minori, fu respinta dall'ostruzionismo delle potenze occidentali (\u00e8 da notare che l'Italia si astenne). La settimana successiva, durante la seduta plenaria, la situazione si capovolse allorch\u00e9 fu approvata una risoluzione che prendeva atto dei risultati ottenuti dall'esperanto in materia di scambi culturali internazionali, dichiarava che tali risultati coincidevano con gli scopi e gli ideali dell'UNESCO e impegnava il Direttore Generale a seguire l'evoluzione dell'uso dell'esperanto in campo scientifico, educativo e culturale nei singoli stati membri.\nAll'interno della delegazione italiana presente all'Assemblea si registravano posizioni discordanti. Una parte era nettamente contraria alla mozione: questa posizione era rappresentata in maniera particolare da Giuseppe Ungaretti, secondo cui una lingua artificiale non poteva essere in grado di esprimere valori artistici (questa posizione appariva particolarmente vicina a quella di Antonio Gramsci, nonostante la forte distanza ideologica fra le due personalit\u00e0). Al contrario, altri diplomatici (guidati da Vittorino Veronese erano fortemente favorevoli alla mozione. Durante la seduta plenaria che port\u00f2 all'approvazione della risoluzione l'Italia espresse voto favorevole, dacch\u00e9 gli oppositori si erano rivelati essere una minoranza della delegazione.\nIl consolidamento dei rapporti con l'UNESCO (1954-1985).\nNel 1954, lo stesso anno dell'approvazione della mozione a favore dell'esperanto, l'UEA (Associazione Universale Esperanto) fu nominata organizzazione consultiva dell'UNESCO. Tale status, conservato sino ad oggi, ha permesso alle due organizzazioni un'interazione particolarmente stretta e spesso fruttuosa.\nNel 1959 il Comitato Esecutivo dell'UNESCO stabil\u00ec di svolgere, nel 1960, celebrazioni ufficiali per ricordare il centenario della nascita di Zamenhof, l'iniziatore dell'esperanto.\nOtto anni pi\u00f9 tardi l'UEA present\u00f2 una nuova petizione all'ONU, con la quale chiedeva all'organizzazione e ai suoi stati membri di affrontare il problema linguistico mediante un \"effettivo ed efficace aiuto\" alla diffusione dell'esperanto. La petizione era stata firmata da persone e associazioni; tra i firmatari figuravano Franz Jonas (Presidente dell'Austria), Victor Leemans (presidente del Parlamento Europeo) con Jacques Vendroux e Hans Furler (vicepresidenti), Achille Van Acker (presidente della camera dei deputati del Belgio), Andr\u00e9 M\u00e9ric (vicepresidente del senato francese), Jens Otto Krag (Primo ministro danese), Bjarni Benediktsson (Primo ministro islandese), Per Borten (Primo ministro norvegese), Fran\u00e7ois Mitterrand e i premi Nobel Jaroslav Heyrovsk\u00fd e Hideki Yukawa. Poich\u00e9 nessuno stato membro si incaric\u00f2 di presentare formalmente il testo, questo non venne accettato.\nNel 1977 la Commissione Internazionale per lo studio dei problemi della comunicazione, un organo dell'UNESCO guidato dal diplomatico irlandese Se\u00e1n MacBride, osserv\u00f2 in un suo rapporto come \"la diffusione di una lingua facile ed universale, comprensibile ed accessibile a tutti\" potesse permettere di travalicare le barriere linguistiche che ostacolano la comunicazione fra i diversi popoli.\nNello stesso anno il Direttore Generale Amadou Mahtar M'Bow, in un intervento tenuto al Congresso Universale di Esperanto di Reykjav\u00edk, afferm\u00f2 che \"uno dei pi\u00f9 essenziali compiti dell'UNESCO \u00e8 il rafforzamento della pace mondiale, della comprensione tra i popoli e la collaborazione tra le nazioni. L'esperanto storicamente ha origine nei medesimi principi\".\nNel 1979 la Federazione Mondiale delle Associazioni delle Nazioni Unite prese atto, tramite una risoluzione, del fatto che \"il comune internazionalismo dei membri dell'Associazione Universale Esperanto e delle Associazioni delle Nazioni Unite \u00e8 la base per una futura collaborazione\"; si auspicava inoltre che l'insegnamento della lingua esperanto fosse introdotto o esteso nei singoli stati membri.\nLa dichiarazione del 1985.\nNel 1985, durante la Conferenza Generale dell'UNESCO di Sofia, si approv\u00f2 un nuovo testo che, tra l'altro, chiedeva \"al Direttore Generale di seguire costantemente lo sviluppo dell'esperanto come strumento per una migliore comprensione fra nazioni e culture diverse\". Ad oggi, questo \u00e8 ritenuto il pi\u00f9 esplicito riconoscimento del valore della lingua esperanto da parte di un'organizzazione internazionale.\nMentre alla Conferenza Generale di Montevideo non si era discusso dell'esperanto, infatti, la dichiarazione approvata a Sofia poneva esplicitamente l'accento sulla necessit\u00e0 che le organizzazioni non governative e gli stati membri mirassero attivamente alla diffusione della lingua internazionale.\nDagli anni 1990 ad oggi.\nNuove mozioni relative all'esperanto sono state avanzate presso l'UNESCO nel 1993, dietro proposta dell'Italia, e nel 2001, da parte della Croazia.\nLa prima proposta fu presentata dalla delegazione italiana su richiesta dell'Associazione Radicale Esperanto, e fu accolta personalmente dal Direttore Generale durante la Conferenza Generale del 1993; essa indicava l'esperanto quale valido strumento di comprensione e comunicazione fra popoli diversi. La proposta rimase tuttavia solamente un documento di lavoro.\nLa seconda proposta, che chiedeva al Direttore Generale di studiare possibilit\u00e0 pratiche di collaborazione con l'Associazione Universale Esperanto, non raggiunse il voto ma diede impulso alla nascita di alcuni progetti comuni quali \"Interkulturo\" e \"Indi\u011denaj dialogoj\".\nAncora nel 2002 un'organizzazione consultiva dell'ONU, la Conferenza delle Organizzazioni Non Governative (CONGO), raccomandava che le Nazioni Unite e nello specifico la Commissione Economica e Sociale mettessero all'ordine del giorno di una successiva assemblea generale il tema \"Lingua e diritti umani\", per discutere di politica linguistica normale ed affrontare la possibile soluzione offerta dall'esperanto.\nDal marzo 2018, l'Associazione Mondiale per l'Esperanto \u00e8 nel Consiglio Direttivo della Conferenza delle organizzazioni non governative. Tra le altre cose, l'Associazione Universale per l'Esperanto \u00e8 stata l'autore principale del messaggio della Conferenza in occasione del 70\u00ba anniversario della Dichiarazione Universale dei Diritti dell'Uomo nel dicembre 2018. Nel frattempo, un membro della Giovent\u00f9 Esperantista Mondiale partecipa al Consiglio Direttivo dell'Incontro Internazionale di Coordinamento delle Organizzazioni giovanili, e contribuisce attivamente a vari eventi delle Nazioni Unite come il Forum della giovent\u00f9 EKOSOK (8-9 aprile).\nL'Associazione Mondiale per l'Esperanto utilizza questi eventi per sensibilizzare l'opinione pubblica su temi di grande importanza. Quest'anno \u00e8 l'Anno internazionale delle lingue indigene (2019) e l'Associazione Universale per l'Esperanto parteciper\u00e0 come partner, con eventi e pubblicazioni su questo tema. Nel 2020, si celebrer\u00e0 il 75\u00ba anniversario dell'ONU. Per questo motivo il 105\u00ba Congresso Universale di Esperanto, che si svolger\u00e0 a Montreal il prossimo anno, avr\u00e0 come tema \"Le Nazioni Unite hanno 75 anni: Il dialogo e la comprensione reciproca in un mondo che cambia\"."}
{"id": "1846160", "revid": "767487", "url": "https://it.wikipedia.org/wiki?curid=1846160", "title": "Welcome to Loserville", "text": "Welcome to Loserville \u00e8 l'album di debutto della band pop punk Son of Dork, pubblicato nel 2005 dalla Mercury Records."}
{"id": "1846161", "revid": "1048993", "url": "https://it.wikipedia.org/wiki?curid=1846161", "title": "Grande Fratello (seconda edizione)", "text": "La seconda edizione del reality show Grande Fratello \u00e8 andata in onda dal 20 settembre al 20 dicembre del 2001 su Canale 5. \u00c8 durata 92 giorni ed \u00e8 stata condotta da Daria Bignardi, e con la partecipazione di Marco Liorni nelle vesti di inviato.\nL'edizione \u00e8 stata vinta da Flavio Montrucchio che si \u00e8 portato a casa il montepremi di 250.000.000 \u20a4.\nConcorrenti.\nL'et\u00e0 dei concorrenti si riferisce al momento dell'ingresso nella casa.\nTabella delle nomination.\nNota 1: I candidati al primo ballottaggio sono Giancarlo e Mathias, sono le donne della casa a decidere chi dei due deve abbandonare il gioco.\nNota 2: Le candidate al secondo ballottaggio sono Eleonora e Luana, sono gli uomini della casa a decidere chi delle due deve abbandonare il gioco.\nNota 3: Luana viene espulsa dal gioco per aver omesso durante le selezioni di aver partecipato e vinto l'edizione 1996 di Miss Italia nel mondo.\nNota 4: In seguito all'espulsione di Luana, rientra in gioco Eleonora, colei che era stata eliminata a seguito del ballottaggio svoltosi durante la prima puntata.\nNota 5: Laura durante il quinto giorno di permanenza nella casa si ritira dal gioco perch\u00e9 non si trovava a proprio agio davanti alle telecamere.\nNota 6: Filippo si ritira dal gioco per continui litigi con la produzione, la quale non forniva cibo, sigarette e cose varie ai concorrenti.\nNota 7: In seguito ai ritiri di Laura e Filippo entrano nella casa due riserve: Flavio e Lalla, che in qualit\u00e0 di nuovi concorrenti, sono immuni dalle nomination."}
{"id": "1846162", "revid": "1318658", "url": "https://it.wikipedia.org/wiki?curid=1846162", "title": "Esperanto ed Unione europea", "text": "Per il suo carattere di organizzazione intergovernativa \"sui generis\" fondata sulla parit\u00e0 dei paesi membri anche dal punto di vista linguistico, l'Unione europea ha trovato in pi\u00f9 occasioni motivi di confronto e di discussione con il movimento esperantista.\nAnni '90.\nSoprattutto a partire dagli anni 1990 il tema della lingua esperanto come valido strumento di comunicazione \u00e8 stato affrontato a pi\u00f9 riprese dal Parlamento Europeo.\nNel 1993, a Sofia, il Partito Radicale per primo inser\u00ec la questione dell'esperanto fra le proprie cinque campagne prioritarie, rendendosi promotore negli anni successivi di numerose iniziative in tale direzione. Nello stesso anno, dietro proposta dell'Associazione Radicale Esperanto, la delegazione dell'Italia presso l'UNESCO present\u00f2 una mozione relativa all'esperanto che fu oggetto di dibattito durante una Conferenza Generale di tale organismo.\nNel 1995 i due europarlamentari Marie-Paule Kestelijn-Sierens e Marianne Thyssen chiesero che la Commissione europea valutasse la possibilit\u00e0 di lanciare progetti pilota di utilizzo dell'esperanto. Il commissario \u00c9dith Cresson, gi\u00e0 primo ministro della Francia fra il 1991 ed il 1992, rispose che \"la promozione dell'esperanto non \u00e8 fra i compiti della Commissione\".\nNel 1996-97 l'Unione europea approv\u00f2 e cofinanzi\u00f2 un progetto pilota di informazione relativo a \"I costi della (non) comunicazione linguistica europea\", proposto dai radicali, con prefazione del Nobel Reinhard Selten.\nAnni 2000.\nNel 2000 il commissario Neil Kinnock, membro della Commissione Prodi insediatasi nel marzo 1999, avvi\u00f2 un'indagine sulla possibilit\u00e0 di utilizzo dell'esperanto come lingua ponte nelle traduzioni: fu concluso che l'adozione della lingua internazionale, per quanto molto interessante, avrebbe presentato eccessive difficolt\u00e0 dal punto di vista pratico, finanziario e tecnico.\nNel 2003 nacque il movimento politico Europa Democrazia Esperanto, con sede in Francia, che propone l'adozione della lingua internazionale come seconda lingua di tutti gli Stati membri. Il partito si presenter\u00e0 alle elezioni europee del 2004, del 2009 e del 2014.\nA seguito dell'allargamento dell'Unione europea del 2004, che port\u00f2 il numero di stati membri da 15 a 25, l'aumento dei costi e delle difficolt\u00e0 di traduzione e interpretariato ha riportato la questione linguistica tra i banchi delle istituzioni comunitarie.\nNel 2004 l'europarlamentare Gianfranco dell'Alba propose un emendamento al regolamento del Parlamento europeo in cui suggeriva l'utilizzo dell'esperanto come mezzo di tutela della diversit\u00e0 e della ricchezza culturale e linguistica dell'Unione. Il testo fu in un primo momento discusso dalla Commissione per gli affari costituzionali, dove incontr\u00f2 l'opposizione dei deputati tedeschi Michael Gahler e Ingo Friedrich e fu emendato (per quanto con due soli voti di scarto) rimuovendo qualsiasi riferimento specifico all'esperanto. Lo stesso testo fu votato nel 2004 dal Parlamento europeo, e nuovamente respinto con una esigua maggioranza.\nNel 2005 gli europarlamentari Marco Pannella ed Emma Bonino presentarono altre due interrogazioni parlamentari alla Commissione europea per richiedere una dichiarazione ufficiale sulla sua posizione in materia di equit\u00e0 ed efficacia delle politiche linguistiche, stato del multilinguismo nei sistemi educativi e vitalit\u00e0 delle lingue in Europa. I due parlamentari radicali citavano, nelle proprie interrogazioni, i risultati del rapporto Grin, secondo cui il Regno Unito guadagna annualmente fino a 18 miliardi di euro l'anno grazie al predominio della lingua inglese sulle altre lingue comunitarie; il rapporto stimava inoltre che l'insegnamento diffuso dell'esperanto avrebbe potuto portare a un risparmio annuale per l'Unione di circa 25 miliardi di euro."}
{"id": "1846163", "revid": "27723", "url": "https://it.wikipedia.org/wiki?curid=1846163", "title": "Il messaggero", "text": ""}
{"id": "1846164", "revid": "124514675", "url": "https://it.wikipedia.org/wiki?curid=1846164", "title": "Messaggero", "text": ""}
{"id": "1846169", "revid": "287204", "url": "https://it.wikipedia.org/wiki?curid=1846169", "title": "Illa Tupac", "text": "Biografia.\nSi tratta di uno dei comandanti principali dell'esercito Inca che si schier\u00f2 a fianco di Manco II nella guerra di Riconquista intrapresa dagli Inca contro gli invasori spagnoli.\nApparteneva alla nobilt\u00e0 del Cuzco discendendo direttamente da T\u00fapac Yupanqui ed aveva militato sotto gli ordini di Huayna C\u00e1pac. Durante la guerra civile si era battuto dalla parte di Atahuallpa, ma di fronte alla conquista del suo paese non aveva esitato a mettersi agli ordini di Manco quando questi aveva dato inizio alla sollevazione generale di tutto il suo popolo.\nPartecip\u00f2 all'attacco di Lima agli ordini di Quizu Yupanqui e quando questi venne ucciso guid\u00f2 il resto dell'esercito in una zona di sicurezza sulle propaggini delle Ande. Da qui prese a infastidire gli Spagnoli con continui attacchi e tent\u00f2 di ostacolare il passaggio delle loro armate dirette al Cuzco. Non riusc\u00ec ad impedire che Alonso de Alvarado, forte di trecentocinquanta uomini riuscisse a passare, ma in due successivi scontri gli inflisse notevoli perdite e lo obblig\u00f2 a procedere con somma cautela.\nLe sue azioni avevano assunto una rilevanza tale da obbligare Francisco Pizarro a promuovere una spedizione al solo scopo di catturarlo. Frattanto Illa Tupac aveva spostato la sua base di operazioni nella regione di Hu\u00e1nuco e qui attese a pi\u00e8 fermo i suoi nemici che intendevano fondare una citt\u00e0 per controllare la contrada. Il comandante spagnolo, G\u00f3mez de Alvarado, fond\u00f2 effettivamente la nuova citt\u00e0 di Huanuco, ma dopo poche settimane fu costretto dai continui attacchi di Illa Tupac ad abbandonarla.\nNegli anni successivi altri capitani spagnoli sperimentarono la valentia di Illa Tupac. Alonso de Mercadillo e Francisco de Chavez, il sanguinario sterminatore di indigeni, furono successivamente battuti dalle sue armate, ma il successo di maggior prestigio, il condottiero inca doveva ottenerlo contro il pi\u00f9 rinomato conquistador del Per\u00f9, il fratello stesso di Francisco Pizarro.\nNel 1540, Gonzalo Pizarro era in marcia con duecentocinquanta uomini verso Quito, dove intendeva organizzare una spedizione verso le terre delle foreste amazzoniche. Il cammino attraversava la contrada controllata da Illa Tupac e questi non si fece sfuggire l'occasione. I suoi uomini fecero, in quella giornata, prodigi di valore e costrinsero gli Spagnoli a difendersi strenuamente senza poter forzare il passaggio. L'altero Gonzalo fu costretto a chiedere aiuto al potente fratello e solo l'arrivo di ingenti rinforzi gli consent\u00ec di raggiungere la sicurezza di Quito.\nIlla Tupac continu\u00f2 la sua lotta accanita e ormai isolata ancora per molti anni.\nNel 1543, secondo le cronache di Cieza de Leon sarebbe stato ucciso da un capitano spagnolo, tale Juan de Vargas, su commissione del nuovo governatore di Huanuco. Lo storico Agust\u00edn de Z\u00e1rate assicura invece che nel 1544 era ancora vivo ed attivo, tanto che avrebbe preso contatto con il vicer\u00e9 del Per\u00f9, Blasco N\u00fa\u00f1ez Vela, per denunciare i disegni sovversivi del suo fiduciario di Huanuco."}
{"id": "1846170", "revid": "1543377", "url": "https://it.wikipedia.org/wiki?curid=1846170", "title": "Gaston Miron", "text": "Biografia.\nMiron \u00e8 il poeta \"nazionale\" della grande provincia canadese del Qu\u00e9bec ed \u00e8 ancora oggi considerato uno dei massimi esponenti dei paesi francofoni americani: convinto assertore della forza della lingua francese del Qu\u00e9bec, Miron si pone come punto di riferimento per la profondit\u00e0 e la forza delle sue opere, inserite nel contesto di un paese \"anglicizzato\" nella quotidianit\u00e0 e ancora troppo legato alla letteratura francese.\nIn particolare, come editore, negli anni sessanta con le sue \"\u00c9ditions de l'Hexagone\", traghetta la letteratura da canadese-francese a \"quebecchese\", rivendicando la sua autonomia rispetto a quella francese vera e propria e, in prospettiva, influenzando e responsabilizzando tutti gli strati sociali del paese: per questo motivo venne anche chiamato il \"Poeta militante\" per le ripercussioni sociali che le sue opere hanno avuto in Qu\u00e9bec.\nNel 1996, anno della sua morte, \u00e8 stato insignito del grado di \"Ufficiale dell'Ordine nazionale del Qu\u00e9bec\" (in fr.: \"Officier de l'Ordre national du Qu\u00e9bec\"), il secondo pi\u00f9 alto riconoscimento per le personalit\u00e0 di spicco dato dal governo del paese (\"Gran Ufficiale\" e \"Cavaliere\" sono gli altri due gradi) e in generale dei paesi di lingua francese d'America.\nEditoria.\nCofondatore nel 1953 dell\"'\u00c9ditions de l'Hexagone\", principale casa editrice del Qu\u00e9bec assieme a Gilles Carle, Louis Portugais, Olivier Marchand, Mathilde Ganzini e Jean-Claude Rinfret.\nOpere.\nMiron inizia a pubblicare dagli anni cinquanta su diversi quotidiani e periodici (\"Le Devoir\", \"Libert\u00e9\" e \"Parti pris\"). \nNel 1953 pubblica, assieme al poeta Olivier Marchand, la raccolta di poesie \"Deux sangs\", che inaugura le \"\u00c9ditions de l'Hexagone\". \nIn quasi due decenni pubblica tantissime poesie \"sparse\" e si lascia convincere a raccoglierle (assieme ad alcuni suoi testi in prosa), in una raccolta intitolata \"L'Homme rapaill\u00e9\", la sua opera principale e vincitrice, nel 1981 dello storico Premio Guillaume-Apollinaire. \nPubblicata nel 1970 (per la \"Presses de l'Universit\u00e9 de Montr\u00e9al\" e non per le \"\u00c9ditions de l'Hexagone\"), \u00e8 stata oggetto da parte di Miron di continue modifiche (7 edizioni diverse curate dall'autore).\nIl suo capolavoro, il poema \"La marcia dell'Amore\" (\"La Marche \u00e0 l'amour\"), originariamente edito nel 1962 e rivisto parzialmente nel 1970, lo ha reso celebre in patria e all'estero: \u00e8 riconosciuto come una delle pi\u00f9 belle pagine scritte nei paesi francofoni dell'America.\nIn Italia il primo a tradurlo \u00e8 stato il poeta Angelo Bellettato."}
{"id": "1846171", "revid": "89918", "url": "https://it.wikipedia.org/wiki?curid=1846171", "title": "Illa T\u00fapac", "text": ""}
{"id": "1846179", "revid": "1305772", "url": "https://it.wikipedia.org/wiki?curid=1846179", "title": "Presidente Get\u00falio", "text": "Presidente Get\u00falio \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846180", "revid": "110157", "url": "https://it.wikipedia.org/wiki?curid=1846180", "title": "Presidente Nereu", "text": "Presidente Nereu \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846181", "revid": "110157", "url": "https://it.wikipedia.org/wiki?curid=1846181", "title": "Rio do Campo", "text": "Rio do Campo \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846182", "revid": "110157", "url": "https://it.wikipedia.org/wiki?curid=1846182", "title": "Rio do Oeste", "text": "Rio do Oeste \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846183", "revid": "287204", "url": "https://it.wikipedia.org/wiki?curid=1846183", "title": "Trombudo Central", "text": "Trombudo Central \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846184", "revid": "110157", "url": "https://it.wikipedia.org/wiki?curid=1846184", "title": "Witmarsum", "text": "Witmarsum \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846186", "revid": "22475", "url": "https://it.wikipedia.org/wiki?curid=1846186", "title": "Daniele Farlati", "text": "Biografia.\nDopo aver studiato a Gorizia, entr\u00f2 nel 1707 nella Compagnia di Ges\u00f9 a Bologna. Per cinque anni fu professore di filologia classica al collegio Gesuita di Padova, poi si rec\u00f2 a Roma, dove termin\u00f2 i suoi studi di teologia.\nFu ordinato presbitero nel 1722, torn\u00f2 a Padova per assistere Padre Filippo Riceputi nei suoi ultimi lavori storici.\nIllyricum Sacrum.\nRiceputi voleva infatti scrivere la storia ecclesiastica dell'Illiria e nel 1720 circol\u00f2 a Padova un'anteprima di quest'opera. Per vent'anni i due ricercarono materiali per il loro lavoro in tutte le librerie e gli archivi dell'antica Illiria; ci\u00f2 che raccolsero riemp\u00ec circa 300 volumi manoscritti.\nNel 1712, quando due delle pi\u00f9 corpose sezioni, la martirologia dell'Illiria e la vita di San Pietro Orseolo, erano quasi finite, Riceputi mor\u00ec e Farlati si ritrov\u00f2 a lavorare da solo per la presentazione dell'enorme quantit\u00e0 di materiale raccolto. Come collaboratore scelse Padre Jacopo Coleti.\nIl primo volume di \"Illyricum Sacrum\" apparve a Venezia nel 1751; conteneva la storia della Chiesa di Salona degli ultimi quattro secoli. Altri tre volumi apparvero poco dopo; quando il quinto volume era in stampa.\nAlla morte di Farlati, il suo assistente Coleti termin\u00f2 il quinto volume, che fu pubblicato nel 1775, e continu\u00f2 con tre altri volumi, l'ultimo dei quali datato 1818.\nL'opera intera riempie otto volumi di formato in folio."}
{"id": "1846187", "revid": "767487", "url": "https://it.wikipedia.org/wiki?curid=1846187", "title": "Jos\u00e9 Boiteux", "text": "Jos\u00e9 Boiteux \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846188", "revid": "287204", "url": "https://it.wikipedia.org/wiki?curid=1846188", "title": "Vitor Meireles", "text": "Vitor Meireles \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846189", "revid": "339392", "url": "https://it.wikipedia.org/wiki?curid=1846189", "title": "PS COMPANY Co., Ltd.", "text": ""}
{"id": "1846190", "revid": "339392", "url": "https://it.wikipedia.org/wiki?curid=1846190", "title": "Ps company", "text": ""}
{"id": "1846194", "revid": "228587", "url": "https://it.wikipedia.org/wiki?curid=1846194", "title": "Vadim Viktorovi\u010d Repin", "text": "Biografia.\nVadim Repin ha iniziato a suonare il violino a 5 anni sotto la guida di Dmitri Vaks, che dopo due anni lo ha indirizzato a studiare con Zakhar Bron. Dimostratosi da subito un bambino prodigio, si \u00e8 imposto in diversi importanti concorsi (tra cui il Wieniawski di Lublino).\nNel 1989, all'et\u00e0 di soli 17 anni, ha vinto il 1\u00ba premio alla Queen Elisabeth Competition di Bruxelles, finora il pi\u00f9 giovane vincitore nella storia del concorso.\nLa vittoria a Bruxelles lo ha definitivamente consacrato nel panorama internazionale e lo ha portato ad esibirsi come solista con le pi\u00f9 importanti orchestre del mondo, collaborando con direttori quali Sir Yehudi Menuhin, Pierre Boulez, Riccardo Chailly, Charles Dutoit, Michael Tilson Thomas, Valery Gergiev, James Levine, Kurt Masur, Edo de Waart, Sir Simon Rattle, Esa-Pekka Salonen, Mstislav Rostropovi\u010d e Riccardo Muti.\nA Salisburgo nel 1990 esegue il Concerto per violino di Sibelius, nel 2008 tiene un recital con Nikolai Lugansky, nel 2011 \u00e8 in trio con Lang Lang e Mischa Maisky e nel 2013 suona \"Offertorium\" di Sofia Gubaidulina diretto da Valery Gergiev.\nAl Teatro alla Scala nel 1995 esegue il Concerto per violino n. 2 di Paganini (trasmesso da Retequattro) e tiene un recital con il pianista Vladimir Mischuk, nel 2000 tiene un concerto in trio con Boris Berezovsky e Dmitry Yablonsky ed esegue il Concerto per violino n. 1 di Shostakovitch (trasmesso da Retequattro), nel 2001 suona il Concerto per violino n. 1 di Prokofiev (trasmesso da Retequattro), nel 2005 il Concerto per violino di Sibelius diretto da James Conlon (trasmesso da Retequattro), nel 2008 il Concerto per violino di Beethoven diretto da Chung Myung-whun ed un concerto in trio con Maisky e Itamar Golan, nel 2011 il Concerto per violino n. 1 di Bruch diretto da Christoph Eschenbach e nel 2012 il Concerto per violino n. 2 di Prokofiev diretto da Gergiev.\nNel 1998 esegue il Concerto per violino di \u010cajkovskij diretto da James Levine per il Metropolitan Opera House a Houston, San Diego, Los Angeles e San Francisco.\nNel 1999 tiene un recital con il pianista Mikhail Mouratch nella Scuola Grande di San Giovanni Evangelista per il Teatro La Fenice di Venezia.\nNel 2009 esegue il Concerto per violino di Brahms con la Los Angeles Philharmonic Orchestra diretta da Leonard Slatkin alla Walt Disney Concert Hall e al Kennedy Center di Washington.\nAl Southbank Centre nel 2010 esegue il Concerto per violino di Tchaikovsky con la Royal Philharmonic Orchestra diretto da Charles Dutoit e il Concerto per violino di Sibelius con la Philharmonia Orchestra diretta da Vladimir Ashkenazy, nel 2011 tiene un concerto in trio con Lang Lang e Maisky, nel 2012 il Concerto per violino n. 2 di Prokofiev diretto da Lorin Maazel e nel 2013 il Concerto per violino n. 1 di Bruch.\nNel 2013 esegue il Concerto per violino n. 3 e il Concerto per violino n. 5 di Mozart all'Auditorium Gianni Agnelli ed il Concerto per violino n. 2 di Prokofiev al Teatro San Carlo.\nHa inciso concerti per violino di Mozart, Sibelius, \u010cajkovskij, Prokof'ev, \u0160ostakovi\u010d e Nikolaj Mjaskovskij. Repin ha anche vari dischi in duo con Boris Berezovskij e altri CD di musica da camera con i pianisti Martha Argerich, Michail Pletn\u00ebv e Lang Lang e i violoncellisti Mischa Maisky, Dmitri Yablonski e Lynn Harrell.\nEsclusi alcuni dischi prodotti da Melodiya quando Repin era ancora molto giovane, la maggior parte delle sue incisioni fino al 2005 sono state pubblicate da Erato. Successivamente nel 2006 Repin ha firmato un'esclusiva per la Deutsche Grammophon. Nel 2009 \u00e8 uscito in DVD il Concerto per violino n. 1 di Bruch con Sir Simon Rattle e i Berliner Philharmoniker.\nVadim Repin ha suonato fino al 2005 lo Stradivari \"Ruby\" del 1708, precedentemente suonato da Pablo de Sarasate. Successivamente ha posseduto il Guarneri del Ges\u00f9 \"von Szerdahely\" (1736), il Guarneri del Ges\u00f9 \"Bonjour\" (1743) e il Guarneri del Ges\u00f9 \"Lafont\". Attualmente si esibisce con lo Stradivari \"Rode\" del 1733. I suoi archi preferiti sono di Nicolaus Kittel e Nicolas Maline.\nNel 2001 Vadim Repin si \u00e8 sposato con Caroline Diemunsch. Hanno un figlio, Leonardo, nato nel giugno 2006.\nIl 17 febbraio 2011 Vadim Repin ha una figlia, Anja, con l'\u00e9toile russa Svetlana Zacharova, sua attuale compagna."}
{"id": "1846195", "revid": "110157", "url": "https://it.wikipedia.org/wiki?curid=1846195", "title": "Laurentino (Brasile)", "text": "Laurentino \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846196", "revid": "110157", "url": "https://it.wikipedia.org/wiki?curid=1846196", "title": "Salete (Brasile)", "text": "Salete \u00e8 un comune del Brasile nello Stato di Santa Catarina, parte della mesoregione della Vale do Itaja\u00ed e della microregione di Rio do Sul."}
{"id": "1846201", "revid": "599013", "url": "https://it.wikipedia.org/wiki?curid=1846201", "title": "Kurt Bernard", "text": "Carriera.\nClub.\nDebutt\u00f2 nel campionato nazionale nel 1998-1999. La sua carriera l'inizi\u00f2 nella Limonense, esordendo con gol contro l'Herediano; \u00e8 stato poi nel Santos de Gu\u00e1piles e nel Club Sport Herediano.\nL'11 aprile del 2000 si lese il ginocchio sinistro dopo un incidente mentre guidava l'auto di suo fratello Kent, tra le localit\u00e0 di Mo\u00edn e Lim\u00f3n, provocandosi la rottura del legamento collaterale interno ed il legamento crociato anteriore.\nTorn\u00f2 in campo il 24 settembre.\nDopo quattro stagioni giocate nel Puntarenas, nell'agosto 2009 torna alla Limonense.\nNel 2006, con 22 gol guadagn\u00f2 il titolo di goleador del campionato.\nNazionale.\nHa debuttato in Nazionale l'11 febbraio 2006 in una gara amichevole contro la , inoltre \u00e8 stato incluso dal commissario tecnico Alexandre Guimar\u00e3es nell'elenco dei convocati per il Mondiale 2006 in Germania."}
{"id": "1846203", "revid": "1522738", "url": "https://it.wikipedia.org/wiki?curid=1846203", "title": "Presidente Castelo Branco", "text": ""}
{"id": "1846204", "revid": "110157", "url": "https://it.wikipedia.org/wiki?curid=1846204", "title": "Campo Er\u00ea", "text": "Campo Er\u00ea \u00e8 un comune del Brasile nello Stato di Santa Catarina, parte della mesoregione dell'Oeste Catarinense e della microregione di Chapec\u00f3."}
{"id": "1846207", "revid": "712828", "url": "https://it.wikipedia.org/wiki?curid=1846207", "title": "Hardcore punk", "text": "L'hardcore punk (chiamato anche semplicemente hardcore) \u00e8 un sottogenere del punk rock nato negli Stati Uniti d'America e sviluppatosi successivamente anche in Europa. Per quanto riguarda il versante statunitense, il genere inizialmente si svilupp\u00f2 nella California meridionale, intorno alla citt\u00e0 di Los Angeles. In seguito, all'inizio degli anni ottanta, anche presso le connazionali Washington, New York e Boston, per poi diffondersi in tutta la nazione.\nNato nella scena underground, inizialmente non raggiunse il successo nel mainstream, nonostante in seguito una parte di questo, l'hardcore melodico, riusc\u00ec a ottenere una certa esposizione commerciale; comunque molti gruppi, come i Nirvana, fortemente influenzati dall'estetica hardcore, hanno ottenuto grande eco mediatica e commerciale, cos\u00ec come personaggi nati negli ambienti hardcore come Bob Mould, Henry Rollins, Mike Watt e Ian MacKaye sono divenuti fondamentali per la scena alternative rock.\nCaratteristiche.\nIl genere deriva direttamente dal primo punk rock. Le caratteristiche principali sono spesso l'alta velocit\u00e0 della musica, il cantato urlato o in scream, riff semplici, le sonorit\u00e0 pi\u00f9 aggressive e distorte, brani di breve durata e un'avversione per il virtuosismo.\nI testi sono generalmente politici, e attenti a questioni legate all'insofferenza nei confronti della vita contemporanea e a problemi sociali o individuali.\nParticolarmente degne di nota sono le gi\u00e0 citate correnti di pensiero assunte dai movimenti anarcho punk e straight edge, che rifiutano totalmente la visione dei primi punk, aderendo a uno stile di vita salutista, ambientalista, animalista e talvolta pacifista, vegetariano o vegano.\nNonostante ci\u00f2, alcune forme di hardcore, come lo street punk (di cui solo una parte \u00e8 hardcore punk), si promuovono come prosecutrici della visione nichilista tipica di alcuni gruppi punk 77 britannici, quali ad esempio i Sex Pistols.\nStoria.\nIl genere comincia a svilupparsi negli Stati Uniti (e in misura minore anche in Gran Bretagna) a cavallo tra la fine degli anni settanta e i primi anni ottanta. Nonostante gli esponenti di questo genere spesso connotassero atteggiamenti nichilisti e autodistruttivi tipici del primo movimento punk, una parte di esso, in Gran Bretagna l'anarcho punk e negli Stati Uniti lo straight edge, si distacc\u00f2 notevolmente da questa filosofia, e cominci\u00f2 a interrogarsi sulle problematiche sociali, economiche e politiche anche in maniera costruttiva e coerente.\nL'hardcore punk si svilupper\u00e0 notevolmente negli anni ottanta, considerati gli anni d'oro del genere, che si svilupp\u00f2 al di fuori dal mainstream, proponendosi invece come un fenomeno underground ed esterno al circuito commerciale. Con gli anni verranno a svilupparsi diverse correnti e filosofie relative a questo sottogenere del punk rock. Verso la fine degli anni ottanta e nei primi anni novanta, il melodic hardcore punk incominci\u00f2 ad acquisire notoriet\u00e0, dapprima negli Stati Uniti, in seguito in tutto il mondo. Nonostante questo sottogenere cominciasse a diventare popolare, il genere nelle sue forme classiche continu\u00f2 almeno in parte a mantenere il suo carattere anticommerciale. Nonostante ci\u00f2, anche questo genere, come del resto la scena punk in generale, cominci\u00f2 a farsi conoscere su larga scala, dando inizio a una tendenza al punk rock che continua tutt'oggi.\nOrigini.\nNell'America settentrionale, il genere musicale ha origine tra gli anni settanta e gli anni ottanta in diverse aree geografiche, tra le quali si segnalano particolarmente le scene locali di California, Washington DC, Chicago, New York, Austin, Winnipeg, Vancouver, Toronto e Boston.\nLa prima scena ha origine nelle cittadine balneari della zona di Los Angeles, influenzata da gruppi come 999, Angelic Upstarts, Sham 69, Ramones e Avengers.\nL'origine del termine \"hardcore punk\" \u00e8 incerta. Il gruppo di Vancouver D.O.A. ha probabilmente contribuito a rendere popolare il termine con il titolo del loro album del 1981, \"Hardcore '81\". Fino al 1983, il termine \"hardcore\" \u00e8 utilizzato saltuariamente, principalmente come termine descrittivo. Gli adolescenti statunitensi appassionati del genere si consideravano come fan del \"punk\", nonostante non fossero necessariamente interessati all'originale suono punk rock della fine degli anni settanta di gruppi come Ramones, Sex Pistols, The Clash, The Damned, Heartbreakers, The Voidoids o Dead Boys. In molti ambienti, \"hardcore\" era un termine utilizzato all'interno del gruppo, indicante \"musica di gente come noi\", e includeva sonorit\u00e0 molto variegate, dall'hardcore iper-veloce al rock \"funereo\", nonch\u00e9 talvolta il sound di gruppi sperimentali, tra i quali The Stickmen e Flipper.\nPoich\u00e9 gran parte delle formazioni ha contatti limitati con il mondo della produzione musicale, l'hardcore esprime un approccio tipicamente \"Do it yourself\" di autoproduzione. In molte citt\u00e0 la scena hardcore promuove produzioni economiche, formate da registrazioni di quattro tracce, vendute durante i concerti o tramite posta. I concerti sono promossi attraverso fanzine fotocopiate, spettacoli radiofonici e poster affissi ai muri o alle cabine telefoniche. I fan adottano uno abbigliamento composto da T-shirt, jeans e capelli rasati. Nonostante anche la prima ondata punk utilizzasse un abbigliamento DIY, come jeans strappati con spille attaccate, l'abbigliamento della scena hardcore degli anni ottanta \u00e8 in contrasto con lo stile effeminato, elaborato e provocatorio di punk come Soo Catwoman, che includeva trucchi, acconciature elaborate ed esperimenti avanguardistici nel vestiario.\nNello stesso periodo, uno sviluppo parallelo di forme di hardcore punk si inizia a notare nel Regno Unito con quello che sarebbe stato poi conosciuto come british hardcore. Gruppi di questa corrente, come i Discharge e i Charged GBH, applicano al suono del punk della fine degli anni settanta pesanti sonorit\u00e0 di batteria e distorsioni di chitarra tipiche di formazioni della New Wave of British Heavy Metal (NWOBHM) come i Mot\u00f6rhead. Nonostante l'hardcore punk nord-americano e l'hardcore britannico si siano sviluppati contemporaneamente, non \u00e8 chiaro se quest'ultimo sia stato direttamente influenzato dalla scena americana o se non sia invece accaduto l'opposto.\nI padrini del genere.\nIl libro di Michael Azerrad \"Our Band Could Be Your Life\" e il libro di Steven Blush \"American punk hardcore\" (da cui \u00e8 tratto il film/documentario \"American Hardcore\" di Paul Rackman) descrivono i Black Flag, i Bad Brains e i Minor Threat come i gruppi pi\u00f9 importanti e influenti del genere. Azerrad descrive i Black Flag come \"padrini\"; accredita i Bad Brains, formati a Washington nel 1977, come introduttori del tempo veloce nell'hardcore; descrive infine i Minor Threat come la formazione hardcore punk \"definitiva\". Ma una grande rilevanza (compreso per quel che riguarda la produzione di ulteriori gruppi, con la nascita del panorama \"Alternative Tentacles\" degli anni '90) hanno anche i californiani Dead Kennedys.\nI Black Flag, formati dal chitarrista e compositore Greg Ginn a Los Angeles nel 1976, hanno un grande impatto sulla scena losangelina, nonch\u00e9 successivamente nell'intera scena nord-americana, con le loro sonorit\u00e0 dure e l'approccio DIY. Attraverso i tour nel 1980 e nel 1981 il gruppo entra in contatto con le scene hardcore punk diffuse nel nord America e indica le tracce seguite da altre formazioni.\nI Bad Brains, formati a Washington nel 1977, includono elementi dell'heavy metal e del reggae, e alcuni loro lavori presentano tempi veloci mai sentiti prima nel rock and roll.\nI Minor Threat, anch'essi di Washington e formati nel 1980, suonano con uno stile aggressivo, veloce, notevolmente influenzato dai Bad Brains. Il gruppo ha ispirato il movimento straight edge, specialmente attraverso la loro canzone \"Straight Edge\".\nAltri gruppi importanti.\nSecondo Brendan Mullen, fondatore del locale punk di Los Angeles The Masque, il primo tour statunitense dei The Damned nel 1977 trova consenso tra il pubblico per i tempi molto veloci, creando una sensibilit\u00e0 tra i fan e i musicisti che ispirer\u00e0 la prima ondata dell'hardcore della costa occidentale.\nAlcuni gruppi della California meridionale negli anni settanta pubblicano musiche che hanno molte corrispondenze con quello che sarebbe poi stato conosciuto come hardcore. Tra questi lavori si trovano l'EP dei Middle Class del 1978 \"Out of Vogue\". Maggiormente influente \u00e8 l'LP del 1979 dei The Germs \"(GI)\"; essenzialmente un lavoro hardcore, non solo per la ritmica accelerata ma anche per i veloci cambi di accordi. Anch'essi di Orange County, i T.S.O.L., formati nel 1978, ottengono una certa fama grazie al loro suono punk rock melodico ma aggressivo. A Long Beach, un gruppo dal nome Rhino 39 con il loro singolo \"Xerox/No Compromise\" offrono uno dei primi esempi di hardcore punk. I The Bags di Los Angeles si caratterizzano per aver velocizzato le sonorit\u00e0 punk e sono considerati uno dei gruppi proto-hardcore.\nIl primo album dei Circle Jerks, registrato alla fine del 1979 e pubblicato nel 1980, presenta alcune tracce con ritmi e cambiamenti di corda accelerati. I Misfits del New Jersey sono un gruppo inizialmente caratterizzato da uno stile settantasettino e coinvolto nella scena del locale newyorkese Max's Kansas City. La loro estetica da cinema horror diventa molto popolare tra i fan hardcore. Nel 1981 i Misfits integrano canzoni con ritmi assimilabili al thrash metal nelle loro sessioni. Gli H\u00fcsker D\u00fc si formano a Saint Paul, nel Minnesota, nel 1979 come gruppo post-punk/new wave, ma presto evolvono in una formazione punk veloce con un sound veloce e duro. Nel 1982 gli H\u00fcsker D\u00fc pubblicano il loro album dal vivo \"Land Speed Record\", definito come una\nNel 1985, la band diviene una dei primi gruppi alternative rock. Nel 1982 i Bad Religion pubblicano \"How Could Hell Be Any Worse?\", considerato un caposaldo dell'hardcore che consente loro di diventare uno dei gruppi pi\u00f9 prolifici della scena dell'inizio degli anni ottanta.\nA partire dal 1981, molti altri gruppi hardcore incominciano a fare concerti e a pubblicare demo, tra i quali i 7 Seconds di Reno in Nevada, formati nel 1979; i Neos di Victoria, Columbia Britannica; i Negative Approach di Detroit; i The Meatmen di Lansing, Michigan; i Necros di Maumee, Ohio; i The Effigies e i Naked Raygun di Chicago; gli SS Decontrol, i DYS, i Negative FX, i Jerry's Kids e i Gang Green di Boston; i Zeroption di Toronto; i Big Boys, gli MDC e i The Dicks di Austin, Texas; i Sadistic Exploits di Filadelfia e gli Adrenalin O.D. del New Jersey. I Beastie Boys, maggiormente noti per la loro successiva musica hip hop, sono uno dei primi gruppi hardcore di New York a essere pubblicati. I Negative FX, uno dei gruppi hardcore pi\u00f9 popolari di Boston, non pubblicano nulla finch\u00e9 uniti nel gruppo. Diventano conosciuti al di fuori della loro zona solamente dopo la pubblicazione di un album postumo nel 1984. Tra le pubblicazioni dell'epoca si trovano il primo LP degli Angry Samoans, l'LP split dei Big Boys e dei The Dicks \"Live at Raul's Club\", la compilation della zona di Boston \"This Is Boston, Not L.A.\", gli EP 7\" dei Minor Threat, l'EP dei JFA \"Blatant Localism\", le compilation della zona di New York \"New York Thrash\" e \"The Big Apple Rotten to the Core\", l'EP eponimo dei Negative Approach e la raccolta della zona di Washington \"Flex Your Head\".\nPrime attenzioni mediatiche e critiche.\nUno spettacolo radiofonico molto influente di Los Angeles \u00e8 \"Rodney on the ROQ\", che comincia a essere trasmesso dalla stazione commerciale KROQ nel 1976. Il DJ Rodney Bingenheimer trasmette molti stili musicali e aiuta a popolarizzare quello che viene chiamato \"Beach Punk\", uno stile chiassoso delle periferie suonato da molte formazioni dell'area di Huntington Beach e della conservatrice Orange County. Supporto dalla radio nel New Jersey viene da from Pat Duncan, che ospita gruppi punk e hardcore dal vivo settimanalmente su WFMU a partire dal 1979. A New York, Tim Sommer conduce \"Noise the Show\" su WNYU.\nLe radio collegiali sono il maggiore mezzo di diffusione per la maggior parte dei gruppi hardcore del nordamerica. La stazione radiofonica pubblica di Berkeley KPFA ha nella programmazione lo spettacolo \"Maximumrocknroll\" con i DJ Tim Yohannon e Jeff Bale, i quali trasmettevano nuovi gruppi della California settentrionale. Alcuni fanzine, tra i quali \"Flipside\", \"Slash\" e \"Maximumrocknroll\", aiutano anch'essi il nuovo stile punk. Alcune stazioni di college doverono affrontare azioni intraprese presso la Federal Communications Commission a causa dei testi considerati indecenti trasmessi nelle canzoni hardcore.\nI concerti della prima scena hardcore divengono sempre maggiormente luoghi di violente battaglie tra polizia e spettatori, in particolar modo a Los Angeles. Violenze nei concerti hardcore vengono trasmesse nei popolari telefilm \"CHiPs\" e \"Quincy\", nei quali i punk hardcore losangelini vengono dipinti come coinvolti in omicidi e lesioni.\nL'attenzione verso queste violenze porta l'hardcore al centro delle attenzioni della destra religiosa e degli evangelici, che prendono di mira gruppi come Dead Kennedys e Circle Jerks. L'interesse mediatico porta per\u00f2 anche gruppi come i Fear al Saturday Night Live, grazie all'ex-conduttore John Belushi, e all'uscita di film incentrati sull'hardcore, a partire da \"The Decline of Western Civilization\" di Penelope Spheeris (1980), primo film sull'argomento, e \"Repo Man - Il recuperatore\" di Alex Cox (1984). Nello stesso anno \"Institutionalized\" dei Suicidal Tendencies \u00e8 il primo video hardcore punk a essere incluso nella rotazione di MTV, seguito nello stesso anno da \"This Ain't No Picnic\" dei Minutemen.\nInizi in Europa e nel resto del mondo.\nI Paesi Bassi, la Finlandia, la Svezia e la Germania incominciano ad avere delle scene hardcore importanti. Comunque sia, nel Regno Unito, sono i gruppi UK 82 (detto anche UK Hardcore) come Exploited, Charged GBH, Picture Frame Seduction, Discharge e Anti-Nowhere League ad avere maggiore influenza, al pari dell'hardcore americano altrove. Queste formazioni britanniche presentano similarit\u00e0 nel suono con i corrispettivi d'oltre oceano, spesso includendo tempi e cambi di corda veloce, oltre ad avere spesso convergenze politiche e di sensibilit\u00e0 sociale. Ciononostante, in Gran Bretagna si sviluppano evoluzioni parallele, ispirate musicalmente a gruppi Oi! londinesi come gli Sham 69 e i proto-speed/thrash metal Mot\u00f6rhead.\nI Discharge hanno una grande influenza nei primi gruppi hardcore svedesi, tra i quali gli Anti Cimex. Molti gruppi della regione hanno tuttora un'influenza dei Discharge e dei Mot\u00f6rhead. Gli Entombed hanno, parimenti, importanza per l'hardcore svedese a partire dagli anni novanta. I Discharge, inoltre, avranno grande influenza sui Metallica.\nAllo stesso modo, gruppi anarcho punk come Crass, Icons of Filth, Flux of Pink Indians e Rudimentary Peni hanno ben poco in comune con l'hardcore americano se non per una filosofia politica che non ammette compromessi e un'estetica che vuole irritare. Ad avvicinare i due stili gruppi come i The Membranes, i quali nelle pubblicazioni del 1984 offrono un sound pi\u00f9 rumoroso di quanto sia mai stato offerto dai gruppi americani. Molti gruppi statunitensi ascoltano formazioni punk britanniche, mentre altri mantengono un atteggiamento regionalista, deridendo i gruppi britannici come \"rockstar\", nonch\u00e9 etichettandoli come non-autentici punk.\nParimenti, i gruppi statunitensi in visita nel Regno Unito, come i Black Flag e gli U.S. Chaos nel 1981-1982, incontrano atteggiamenti simili. Al contrario, formazioni dell'Europa continentale non incontrano pregiudizi negli Stati Uniti; gruppi come gli italiani Raw Power e i Negazione, o gli olandesi Balthasar Gerards Kommando, incontrarono una popolarit\u00e0 diffusa.\nNella scena pi\u00f9 underground inglese si sviluppano nuove sonorit\u00e0, ispirate a gruppi dell'Europa continentale, scandinavi, giapponesi e americani. Incomincia con gruppi come gli Asylum e i Plasmid, i cui suoni, sentiti solo in concerti dal vivo o in demo e compilation di met\u00e0 degli anni ottanta, evolvono in band come gli Heresy, o Ripcord, i Napalm Death e gli Extreme Noise Terror.\nAlcuni dei gruppi pi\u00f9 influenti dei tardi anni ottanta in Gran Bretagna sono i giapponesi GISM; i bostoniani Siege, i Septic Death dell'Idaho, i losangelini Cryptic Slaughter e gli svedesi Anti Cimex; similarmente anche gruppi heavy metal come Celtic Frost e Metallica. Alla fine dei quegli anni, comunque, le band britanniche incominciano a essere maggiormente influenzate da colleghi statunitensi come i Dead Kennedys, Black Flag e i primi gruppi di Washington D.C., New York, Boston e della costa pacifica, tra i quali Minor Threat, DYS, Slapshot e 7 Seconds. Lo straight edge incomincia ad avere seguito nel Regno Unito, con l'emergere di gruppi che ne seguono la filosofia a Durham e Londra.\nMolti gruppi del periodo adottano sonorit\u00e0 che possono essere definite come intermedie tra quelle statunitensi e britanniche. Nonostante gli artisti pi\u00f9 influenti si siano evoluti parallelamente, come i Discharge e i Charged GBH, altri, come i The Stupids, gruppo britannico influenzato dall'hardcore statunitense, guadagnano una breve ma ampia risonanza nelle stazioni radiofoniche collegiali negli Stati Uniti.\nTra i gruppi maggiori europei del periodo gli svedesi Homy Hogs, Mob 47, Anti Cimex e Disfear, gli spagnoli Sin Dios. Dopo la caduta della cortina di ferro nell'Europa orientale, incominciano a crearsi o ad avere maggiore notoriet\u00e0 molti gruppi hardcore, come gli sloveni Pankrti. L'hardcore alla fine degli anni ottanta incomincia a divenire popolare anche in Asia, con gruppi come i giapponesi Disclose.\nFine anni ottanta.\nAlla fine degli anni ottanta, gruppi come i NoMeansNo e i Victims Family creano un nuovo stile musicale prendendo gli elementi aggressivi dell'hardcore e influenze di generi come il rock psichedelico, il rock progressivo, il noise, il jazz o il math rock, sviluppo talvolta chiamato \"jazzcore\". Questo sentiero \u00e8 seguito alla fine degli anni novanta da Mr. Bungle, Candiria, Deep Turtle e Ruins. Il noisecore suonato dai Melt-Banana pu\u00f2 aver invece avuto un'evoluzione separata. Altri gruppi influenzati dall'hardcore includono i Naked City, formati dal sassofonista John Zorn, e i Neurosis, i quali esordiscono come gruppo hardcore prima di esplorare tempi pi\u00f9 lenti e ambientazioni dark. Molte formazioni incominciano a incorporare nei testi aspetti emozionali e personali nella propria musica, influenzati dalla scena di Washington e della Dischord Records, che sarebbe poi evoluto nell'emo di fine anni novanta. I Nation of Ulysses sono uno dei gruppi pi\u00f9 influenti di Washington, combinando chitarre distorte, similarmente ai Black Flag, con elementi di jazz e un'ideologia quasi assurdista o situazionista. Le loro sonorit\u00e0 influenzaranno la successiva scena hardcore di San Diego e di Chula Vista.\nAnni novanta.\nAlla fine degli anni ottanta, l'hardcore si differenzia in due ondate: una tradizionalmente punk rock e una che evolve in suoni pi\u00f9 duri, lenti e intensi, confusa da taluni con le influenze heavy metal. La prima ondata prende molto dallo stile delle formazioni hardcore originali, mentre la seconda, applicando un sound pi\u00f9 metallico, talvolta etichettato come metalcore, tende a essere pi\u00f9 pesante e maggiormente tecnico. Il secondo album dei Sick of It All, \"Just Look Around\", album rivoluzionario per questo aspetto, esce nel 1991. L'intensit\u00e0, la potenza e i ritmi pi\u00f9 lenti, seppur pesanti, sono un punto di svolta rispetto al loro album di esordio, \"Blood, Sweat and No Tears\", pi\u00f9 veloce e pi\u00f9 tradizionale.\nI Biohazard, i Judge, gli Integrity e gli Hogan's Heroes sono tra i primi gruppi a portare questi suoni nell'hardcore, con una fusione di voci gravi e rauche, talvolta gutturali come nel death metal, chitarre distorte e batterie insistenti ispirate ai primi gruppi hardcore e, allo stesso tempo, intermezzi con suoni in staccato, conosciuti come \"breakdown\" (sospensioni). Nel metalcore sono presenti inoltre elementi thrash metal e melodic death metal. In alcuni gruppi, come i Biohazard e i Candiria, sono presenti anche influenze dell'hip hop, e la loro musica \u00e8 talvolta definita rapcore. Altri gruppi importanti del periodo, come i californiani Inside Out o i Burn da New York, presentano elementi classici hardcore con ritmi progressivi. Nel 1998 il gruppo thrash metal Sepultura pubblica il suo primo album hardcore punk, \"Against\".\nLa Ebullition Records, fondata nel 1990 da Kent McClard a Santa Barbara, pubblica spesso album di gruppi che criticano la politica americana e il sistema economico, dando sempre meno attenzione alle questioni personali. L'etica anarchica entra nei lavori di molti gruppi hardcore, tra i quali gli Aus-Rotten, popolari anche nella scena crust punk. Nella costa orientale degli Stati Uniti, gruppi come i Rorshach e i Born Against sviluppano tematiche di sinistra, spesso marxista. I Refused ottengono il successo internazionale dopo tour per vari anni con i loro tre album. Pubblicano l'ultimo \"The Shape of Punk to Come\" per poi dividersi in una tourn\u00e9e negli Stati Uniti, a causa dell'incopatibilit\u00e0 della loro visione anarchica con la carriera musicale.\nIn questo stesso periodo i Vision of Disorder, con il loro EP di esordio \"Still\" introducono il cantato melodico nelle canzoni hardcore, tendenza poi diffusasi globalmente.\nSottogeneri dell'hardcore punk.\nCrust punk.\nIl crust punk \u00e8 un tipo di hardcore molto pi\u00f9 caotico di origine britannica, con voce growl e attitudine anarcho punk spesso con influenze derivanti dal metal estremo. Il ritmo \u00e8 talvolta molto veloce, chitarre molto distorte, con voce gutturale o urlata, e quindi tendente al grindcore. Una seconda ondata, invece, prevede ritmi pi\u00f9 lenti, con una struttura ripetitiva e prolungata. Quest'ultima ondata \u00e8 talvolta denominata stenchcore. Tra i maggiori gruppi del crust punk, talvolta denominati \"crusters\", i pi\u00f9 importanti sono gli Amebix, talvolta ritenuti \"padri\" del crust punk con il loro album \"Arise!\" del 1985, oltre a Doom, Discharge, Disrupt, Anti System, Dropdead, Aus-Rotten, Hellbastard o Heresy.\nD-beat.\n\u00c8 uno stile di hardcore di origine britannica con un ritmo di batteria particolare. Sviluppatosi soprattutto nel Regno Unito e in Svezia, nasce dalla corrente musicale UK 82 e il suo nome deriva dai Discharge, capostipiti del movimento, poich\u00e9 l'invenzione di questo stile viene attribuita al loro batterista Terry Roberts. Il genere \u00e8 particolarmente diffuso nel resto della Scandinavia, in Giappone e in Brasile. Tra i maggiori gruppi, i Disfear, i Poison Idea, i Ratos de Por\u00e3o e i Wolfbrigade.\nEmo.\nGenere nato attorno alla scena di Washington grazie alle influenze fondamentali degli H\u00fcsker D\u00fc e del loro album \"Zen Arcade\", pubblicato nel 1984, nonch\u00e9 a quelle dei Naked Raygun, di cui si ricorda a tal proposito l'album \"Throb Throb\", l'emo si caratterizza per sonorit\u00e0 maggiormente melodiche, oltre che per la grande attenzione a testi e tecnica. Incominciato come genere da gruppi come Rites of Spring ed Embrace, negli anni novanta si evolve con i Fugazi. Con l'inizio degli anni 2000 l'emo diventa pi\u00f9 di facile ascolto e si accosta sia al pop punk sia all'indie.\nGrindcore.\nGenere di hardcore molto violento, \u00e8 spesso confuso con il death metal per le sue somiglianze con esso. Le sue caratteristiche sono una velocit\u00e0 spinta all'inverosimile, sonorit\u00e0 martellanti e cantato growl; pu\u00f2 perci\u00f2 risultare simile al crust punk. \u00c8 generalmente incluso nell'hardcore punk come suo ramo estremo, sebbene altri critici ritengano che faccia parte dell'heavy metal, ispirato in particolare dal thrash e dal death metal, o dal death metal con tempi punk. I maggiori esponenti nonch\u00e9 fondatori del genere sono considerati i Napalm Death.\nHorror punk.\nUno stile di punk rock con temi horror che pu\u00f2 ondeggiare dal classico punk rock all'hardcore punk. In alcuni casi pu\u00f2 avere contaminazioni thrash metal oltre a includere elementi gothic rock o post-punk. Particolarmente influenzati dai B-movie, i capostipiti del genere sono considerati i Misfits, i quali hanno aperto la strada ad altri gruppi come 45 Grave, Calabrese, Balzac, Osaka Popstar e Wednesday 13. L'abbigliamento, le scenografie e i testi riprendono temi tipici del cinema horror.\nMelodic hardcore punk.\nUna versione melodica dell'hardcore punk, in stile tipicamente americano. Questa variante cominci\u00f2 a svilupparsi a partire dallo skate punk e dal pop punk negli anni ottanta e primi anni novanta inizialmente in California, ed \u00e8 uno dei generi pi\u00f9 popolari e commerciali del punk rock. Tra i primi gruppi si trovano i Bad Religion e gli Adolescents, seguiti nella seconda met\u00e0 degli anni ottanta da The Offspring, Good Riddance, Gorilla Biscuits, Pennywise, Rancid e NOFX e oggi seguito da molte formazioni, particolarmente sotto contratto con la Epitaph Records o la Fat Wreck Chords, fondate rispettivamente da Brett Gurewitz dei Bad Religion e Fat Mike dei NOFX. Altri gruppi, come Sum 41, Blink-182, Green Day e Rise Against, sono sotto contratto con delle major discografiche.\nMetalcore.\nUn ibrido fra hardcore punk americano di origine East Coast (quindi per la maggior parte New York hardcore), e heavy metal, in particolare thrash metal, death metal e melodic death metal. Questo stile origina verso i fine anni ottanta in localit\u00e0 attorno a New York nell'ondata dell'heavy metal detta New Wave of American Heavy Metal, con band come gli Integrity, i Biohazard e i Madball. Attualmente il genere \u00e8 molto diffuso, grazie a formazioni come Hatebreed, Caliban, Demon Hunter, Bleeding Through, Fall to Grace, Inner Surge, As I Lay Dying, Parkway Drive, All That Remains e Unearth.\nPost-hardcore.\nUna variante dell'hardcore sperimentale sviluppata negli Stati Uniti soprattutto nell'area di Washington DC nei tardi anni ottanta. Influenzato da gruppi post-punk britannici dei tardi anni settanta e dei primi anni ottanta, come Gang of Four, Public Image Ltd., Joy Division e Wire, il genere ha tra le formazioni pi\u00f9 influenti i Quicksand, i Rites of Spring e i Fugazi. Dalla sua evoluzione prenderanno il via altri generi come l'emo e screamo.\nPower violence.\nUn ibrido dell'hardcore con influenze grindcore, origina nei primi anni novanta. Caratteristiche principali del genere sono la brevit\u00e0 delle canzoni, ritmi molto accelerati e l'utilizzo del blast beat. Introdotto dai pionieri Man Is the Bastard e da gruppi tra i quali Infest e No Comment, si \u00e8 poi sviluppato con Crossed Out e gli stessi No Comment.\nPunk metal.\nChiamato anche \"crossover\", \u00e8 il primo ibrido fra hardcore punk e thrash e speed metal. Questo genere origina sia negli Stati Uniti sia nel Regno Unito nella prima met\u00e0 degli anni ottanta, grazie all'influenza di Black Flag, T.S.O.L., Dead Kennedys, Misfits e Minor Threat, e gruppi thrash come Slayer e Metallica. Tra i gruppi di questo genere, Dirty Rotten Imbeciles, Suicidal Tendencies, Corrosion of Conformity, Stormtroopers of Death e Agnostic Front.\nRapcore.\n\u00c8 un genere, appartenente al crossover rock, che combina le tecniche vocali dell'hip hop con hard rock, heavy metal e punk rock. Con le basi gettate da esperimenti di gruppi hip hop come Run DMC, Public Enemy e Beastie Boys e, in ambito rock, Red Hot Chili Peppers, Faith No More, Suicidal Tendencies, downset., Biohazard, Anthrax, il genere ottiene il successo grazie agli olandesi Urban Dance Squad e i californiani Rage Against the Machine all'inizio degli anni novanta.\nSka punk.\n\u00c8 un genere musicale ibrido che ha preso come ispirazione il movimento 2 tone ska di fine anni settanta e inizio degli anni ottanta, fondendolo con la velocit\u00e0 e l'aggressivit\u00e0 del punk rock e dell'hardcore punk. A partire dagli anni novanta, il genere sviluppa, all'interno dell'ondata denominata Third wave of ska, maggiori influenze hardcore, grazie a gruppi come The Mighty Mighty Bosstones, Operation Ivy, The Suicide Machines e Voodoo Glow Skulls, talvolta etichettati come \"skacore\".\nSkate punk.\nInizialmente un genere di hardcore in stile statunitense, originato nei primi anni ottanta, soprattutto in California e diffuso nella scena skate e snowboard. Caratterizzato da tempi pi\u00f9 veloci e chitarre pi\u00f9 distorte, alcuni gruppi includevano elementi heavy metal, in particolare thrash e speed metal, o punk metal e funk metal, con gruppi come ad esempio i Suicidal Tendencies. Introdotta da formazioni come i JFA e Big Boys, il genere \u00e8 seguito da gruppi con tematiche anticonformistiche e antiautoritarie come Dr. Know, Agression, Scared Straight, Ill Repute, T.S.O.L., Gang Green, Adolescents e NOFX. Attualmente pu\u00f2 essere inteso anche come melodic hardcore punk in stile californiano, e spesso con influenze pop punk, distaccandosi sempre pi\u00f9 dallo skate punk originale. Questa ondata ha il suo apice negli anni novanta grazie a band come No Use for a Name, Descendents, Lagwagon, The Suicide Machines, Pennywise, Face to Face, Millencolin, Offspring e Bouncing Souls. Particolarmente importante per lo sviluppo dell'ondata revival \u00e8 il Warped Tour, tour organizzato annualmente dalla Vans con molte formazioni skate punk tra gli ospiti.\nStreet punk.\n\u00c8 uno stile di punk rock, in stile britannico. Esso per\u00f2 pu\u00f2 comprendere gruppi che vanno generalmente dal punk rock, all'hardcore punk, particolarmente di origine britannica, o all'Oi!, movimento legato alla cultura skinhead. I gruppi street punk sono spesso in contrasto per motivi politici con gli appartenenti all'anarcho punk. Tra i gruppi street punk, Anti-Pasti, Devotchkas, Lars Frederiksen and the Bastards, Oxymoron, Rancid, U.S. Chaos e U.S. Bombs mantengono un suono puramente street punk, mentre Bad Reaction, The Casualties, Cheap Sex e Lower Class Brats hanno maggiori influenze hardcore.\nSurf punk.\nContaminazione dell'hardcore melodico di stampo californiano col surf rock nello stile dei The Beach Boys, spesso confuso col pop punk. Emerge verso la fine degli anni ottanta e i novanta, tantando di ripercorrere le sonorit\u00e0 del surf degli anni sessanta, ispirandosi contemporaneamente anche alle sonorit\u00e0 pi\u00f9 moderne del punk rock e garage rock revival. Tra i principali esponenti troviamo Man or Astro-man?, Shadowy Men on a Shadowy Planet, Laika &amp; The Cosmonauts, e The Mermen.\nTaqwacore.\nTaqwacore \u00e8 un sottogenere tematico relativo all'hardcore punk, che introduce temi trattanti la religione islamica. Questa corrente emerse in seguito all'uscita del romanzo scritto da Michael Muhammad Knight dal titolo \"The Taqwacores\" (diffuso in Italia sotto il nome di \"Islampunk\"), pubblicato nel 2003.\nIl nome \u00e8 un composto aplologico tra le parole hardcore (tratto da hardcore punk) e la parola araba \"Taqwa\", che nella cultura araba appunto significherebbe fare quello che Allah ha comandato, ed evitare quello che ha proibito. \nLe prime band ad autodefinirsi come taqwacore furono i The Kominas, gli 8-bit e Vote Hezbollah[3]. Altre band che caratterizzano la scena sono Diacritical e Secret Trial Five.\nThrashcore.\nUna versione dell'hardcore ulteriormente velocizzata, originatasi negli Stati Uniti nei primi anni ottanta. Si differenzia dal grindcore per il suono, molto veloce, non sempre distorto e non necessariamente cantato in growl/scream. Il genere porta atteggiamenti anarcho punk e DIY come una parte della scena hardcore e grindcore. Tra i maggiori gruppi troviamo: Dirty Rotten Imbeciles, The Acc\u00fcsed, Ratos de Por\u00e3o, S.O.B, Electro Hippies, Septic Death e, nella scena italiana, band come Randagi e Raw Power.\nInfluenza in altri generi.\nI gruppi di San Francisco Metallica e Slayer incorporano la struttura compositiva e la tecnica dell'heavy metal con la velocit\u00e0 e l'aggressivit\u00e0 dell'hardcore. Il nuovo genere di fusione diventa conosciuto come speed metal e, successivamente, thrash metal. Tra gli altri gruppi del genere, i Megadeth e gli Anthrax. Gli Slayer sono anche conosciuti per le loro radici hardcore punk, oltre ad aver pubblicato un album di cover hardcore, dal titolo \"Undisputed Attitude\".\nNel 1985, gli Stormtroopers of Death di New York, un progetto parallelo degli Anthrax, pubblicano l'album \"Speak English or Die\". Nonostante presenti somiglianze con il thrash metal, con sonorit\u00e0 di basso del metal, tempi veloci e rapidi cambi di corda, il disco si distingue dal thrash metal per l'assenza di assoli di chitarra e per l'abbondanza di interruzioni di chitarra stridenti, una tecnica New York hardcore, conosciuti come parti per il mosh. Altri gruppi, come i Suicidal Tendencies e i Dirty Rotten Imbeciles, evolvono dall'hardcore a uno stile maggiormente metal, successivamente conosciuto come \"crossover thrash\".\nAlcune formazioni hardcore incominciano a sperimentare nuovi stili con il progredire della carriera, divenendo conosciuti come alternative rock. Gruppi come Minutemen, Meat Puppets, H\u00fcsker D\u00fc e The Replacements cominciano dall'hardcore ma successivamente si allontanano dallo stile pi\u00f9 violento e veloce. Il critico Joe S. Harrington ritiene che gli ultimi due\nA met\u00e0 degli anni ottanta, gruppi dello stato di Washington come i Melvins e i Green River sviluppano un \"suono aggressivo che mescolava i tempi pi\u00f9 lenti dell'heavy metal con l'intensit\u00e0 dell'hardcore\", creando un suono che sarebbe stato poi conosciuto come grunge. Il sound iniziale del grunge \u00e8 fortemente influenzato dai Black Sabbath e i Black Flag, in particolare l'album \"My War\". La popolarit\u00e0 del grunge diede nuovo interesse all'American hardcore negli anni novanta.\nI Melvins, oltre all'influenza sul grunge, diede un contributo alla creazione a quello che sarebbe poi stato conosciuto come sludge metal, che \u00e8 pure una combinazione di Black Sabbath e hardcore punk. Questo genere nasce negli Stati Uniti meridionali, particolarmente all'interno della scena metal di New Orleans. Tra i pionieri dello sludge metal sono presenti: Eyehategod, Crowbar, Down, Buzzov*en, Acid Bath e Corrosion of Conformity. Successivamente, formazioni come gli Isis e i Neurosis, con influenze simili, creano uno stile che fa maggiormente affidamento sull'ambiente e le atmosfere, in un genere che sarebbe poi stato nominato atmospheric sludge metal o post-metal.\nLa met\u00e0 degli anni ottanta vede anche lo sviluppo del post-hardcore, che sposta il genere e l'ambiente verso una direzione maggiormente artistica e complessa, come precedentemente i gruppi del post-punk nei confronti del punk rock tradizionale. Washington, in particolar modo la comunit\u00e0 intorno alla Dischord Records, diviene un focolaio per il post-hardcore, producendo gruppi come gli Hoover, i Nation of Ulysses, i Jawbox e i Fugazi, i quali aiutano a definire la scena post-hardcore e includevano il fondatore della Dischord ed ex-frontman dei Minor Threat Ian MacKaye. Altri importanti gruppi post-hardcore sono i Big Black di Chicago, i Quicksand e gli Orange 9mm di New York, i Pretty Girls Make Graves di Seattle, i Light Pupil Dilate di Atlanta e gli At the Drive-In di El Paso.\nIl post-hardcore include e influenza altri stili, tra i quali l'emo e il math rock. I primi gruppi emo sono influenzati da gruppi hardcore come i Rites of Spring, i Minor Threat e i Black Flag. Le formazioni emo sono inoltre profondamente influenzati dai testi potenti, la struttura delle canzoni e le emozioni dell'hardcore. I Sunny Day Real Estate sono talvolta etichettati come \"il primo vero gruppo emo\".\nLa scena hardcore punk ha un'influenza che va al di l\u00e0 della musica. La filosofia straight edge, che prevede niente tabacco, niente alcol o droghe, ha le radici nella scena hardcore, in particolar modo nella costa orientale degli Stati Uniti. I gruppi Hare K\u1e5b\u1e63\u1e47a come i 108 e i Shelter incarnano questo movimento, portandolo anche a un livello pi\u00f9 complesso. L'hardcore mette anche in particolare evidenza l'etica del DIY, con molti gruppi che autoproducono le loro registrazioni, i poster e altro, che organizzano i propri tour attraverso reti informali di persone con la stessa mentalit\u00e0. Nella scena hardcore diventano popolari l'ambientalismo e il veganesimo.\nNegli anni duemila alcuni gruppi pop punk, spesso formati da ex componenti di band metalcore o hardcore, come Chad Gilbert dei New Found Glory, ex-Shai Hulud, o Andrew Hurley dei Fall Out Boy, ex-Racetraitor e Vegan Reich, creano un nuovo stile mescolando hardcore e pop punk. Il \"pop punk breakdown\", dove le formazioni suonano hardcore o metalcore con accordi melodici, \u00e8 divenuto comune.\nEsistono tuttora gruppi che seguono le linee dell'hardcore originale. Nonostante abbia subito un'evoluzione, segue ancora molti degli ideali straight edge e non si \u00e8 fuso molto con il metal. Una delle maggiore etichette attualmente di musica hardcore \u00e8 la Bridge 9 Records. Rappresenta una moda nell'hardcore, oltre a produrre gruppi come Champion, Sick of It All, Stand and Fight e Give Up the Ghost.\nUn altro sound comune \u00e8 rappresentato da formazioni come i From Ashes Rise e i Tragedy, i quali suonano brani melodici influenzati dal crustcore.\nTra i gruppi degli anni duemila, alcuni dei gruppi che hanno cercato una maggiore intensit\u00e0 della musica sono catalogati come power violence, mentre altri hanno mantenuto delle sonorit\u00e0 pi\u00f9 simili ai primi gruppi degli anni ottanta. Tra queste formazioni sono inclusi Career Suicide, Spitting Blood, Deadfall e i Tear It Up, ora sciolti. Molti di questi gruppi sono sotto contratto con l'etichetta thrashcore 625. Molto spesso si tenta di emulare il suono dei primi gruppi. Ad esempio, molte formazioni D-beat riprendono le sonorit\u00e0 dei Discharge, prendendo ispirazione anche per il nome. Tra questi, in particolare, hanno ottenuto successo i giapponesi Disclose.\nIl termine hardcore \u00e8 sempre maggiormente applicato a musiche che potrebbero essere considerate metal. Gruppi come i Bleeding Through e i Poison the Well fondono l'aggressivit\u00e0 dell'hardcore tradizionale con la tecnicit\u00e0 del metal. Tipici di questo stile metalcore sono parti tipicamente heavy metal e cantati particolarmente duri, talvolta in un growl puramente death. Con l'evoluzione di questo nuovo genere si sviluppa una nuova sottocultura, comprendente ad esempio quello che \u00e8 inizialmente definito in modo dispregiativo come \"fashioncore\". Negli anni novanta il termine \"hardcore\" viene associato anche a un genere dell'elettronica che non ha nulla a che fare con l'hardcore punk, la techno hardcore.\nIl suffisso -core \u00e8 stato applicato a generi che, pur avendo teoricamente origini o influenze derivanti dall'hardcore tradizionale, con quest'ultimo hanno poco in comune, come il sadcore, lo slowcore e l'emocore.\nScene locali.\nBoston.\nA Boston la scena hardcore ha un grande sviluppo, sostituendosi alla precedente scena punk/alternative, non senza tensioni, e con l'importante influenza della scena di Washington, tanto da sviluppare un'ampia comunit\u00e0 straight edge. Importanti nella scena di Boston la raccolta di brani di gruppi locali \"This Is Boston, Not L.A.\" del 1982, l'etichetta indipendente Taang! Records e gruppi come SSD, The F.U.'s, Negative FX, DYS, Slapshot, Converge e Toxic Narcotic.\nTuttora il Massachusetts \u00e8 una scena importante, grazie a gruppi quali Death Before Dishonor, Have Heart o Bane.\nCalifornia.\n\u00c8 nella scena punk californiana che, a partire dagli anni 1978-1979, nascono i primi gruppi hardcore, Middle Class, Black Flag e Circle Jerks. Lo sviluppo maggiore si ha nelle scene nei dintorni di Los Angeles, Orange County e San Diego. A L.A., in particolare, si sviluppa una certa rivalit\u00e0 tra la comunit\u00e0 hardcore, sviluppatesi nella zona di South Bay, e quella del punk rock pi\u00f9 tradizionale, molto diffusa nella zona di Hollywood. Tra i maggiori gruppi, oltre ai gi\u00e0 menzionati Circle Jerks, gli Adolescents, i Bad Religion, i Fear, i Social Distortion e i T.S.O.L. nella California meridionale, e i Dead Kennedys e i Crucifix nell'area di San Francisco. L'hardcore poi diventa popolare nelle comunit\u00e0 surf, acquisendo influenze del surf rock in gruppi come Agent Orange o garage rock come negli Angry Samoans. La scena, celebre per le ideologie di sinistra o anarchiche, vede tra la fine degli anni ottanta e i novanta, la nascita di gruppi di grande successo come Operation Ivy, AFI, Good Riddance, NOFX, No Use for a Name, Rancid e $wingin' Utter$. Grandissima eco viene data alla scena californiana grazie alle etichette Lookout! Records, Epitaph Records e Fat Wreck Chords, oltre che da locali come il 924 Gilman Street di Berkeley.\nChicago.\nLa scena hardcore di Chicago si sviluppa negli inizi degli anni ottanta in una via maggiormente sperimentale rispetto alle omologhe scene di Los Angeles, New York e Washington. Grazie a locali come il La M\u00e8re Vip\u00e8re, il primo locale punk della citt\u00e0, e, soprattutto, l'Oz, primo locale hardcore e realizzatore della compilation locale \"Busted at Oz\", emergono gruppi come i The Effigies, Big Black, Naked Raygun e Strike Under. Una seconda ondata, sviluppatasi a partire dal 1983 e maggiormente aderente ai canoni dell'hardcore statunitense, permette di raggiungere una certa notoriet\u00e0 a gruppi come Articles of Faith, militanti di sinistra, i Rights of the Accused e i The Suburban Nightmare, formazione quest'ultima proveniente dai sobborghi e influenzata dal garage rock.\nNew Jersey.\nLa scena del New Jersey si sviluppa a partire dal 1981-1982 con l'influenza delle contemporanee scene di New York nel nord dello Stato, con gruppi come i Misfits, e di Filadelfia nel sud, con formazioni come i Sadistic Exploits. Tra i maggiori gruppi dell'ondata, The Undead, Adrenalin O.D. e U.S. Chaos. Una seconda ondata, tra la fine degli anni ottanta e l'inizio dei '90, prende come fonte di ispirazione il crossover-skate punk dei Suicidal Tendencies, l'emo proveniente da Washington e il youth crew di New York. Tra i maggiori gruppi i Dog Eat Dog.\nNew York.\nUno stile di hardcore punk, nato verso met\u00e0 anni ottanta nell'area di New York e dintorni, in particolare il New Jersey, il Connecticut e Long Island. Assume caratteristiche stilisticamente distinte da altri generi hardcore americani. Tra le prime sedi a sviluppare una scena hardcore, grazie a locali come il CBGB di Manhattan, all'inizio degli anni ottanta \u00e8 rappresentata da gruppi come Agnostic Front, Bad Brains, Beastie Boys, Cro-Mags, Murphy's Law, Reagan Youth, Urban Waste e Warzone. Nella seconda met\u00e0 degli anni ottanta, si sviluppa all'interno della scena NYHC un genere intermedio tra l'hardcore e il thrash metal, il metalcore. Tra le maggiori formazioni del periodo e degli anni novanta, Biohazard, Gorilla Biscuits, Madball, Sick of It All e Quicksand. Pi\u00f9 recentemente, hanno acquistato celebrit\u00e0 tra gli altri gruppi come H2O e Most Precious Blood.\nTexas.\nLa scena texana, forte di band come Big Boys, Dicks, MDC, Really Red, Butthole Surfers e Scratch Acid, \u00e8 stata una delle pi\u00f9 valide, eclettiche e scatenate della nazione, pregevole per l'originalit\u00e0 musicale e l'irriverenza dei testi.\nWashington DC.\nScena di grandissima importanza, la scena di Washington porta a una maturit\u00e0 l'hardcore statunitense, come affermato da . Tra i maggiori gruppi, Bad Brains, Minor Threat, il cui leader Ian MacKaye ha contribuito alla fondazione dello straight edge, dell'emo e del post-hardcore, Youth Brigade, Government Issue, Marginal Man e Scream.\nEuropa.\nItalia.\nIn Italia gli anni ottanta sono considerati l'et\u00e0 d'oro del punk rock, e in particolare dell'hardcore punk. La scena italiana ha assunto sin dalla nascita connotati strettamente politici, sposando il mondo della sinistra extraparlamentare, e dell'area anarchica in particolar modo. Numerosissimi sono i gruppi nati in questo periodo; alcuni di questi gruppi relativi alla scena italiana, come i Raw Power, i Negazione e gli Indigesti sono riusciti a riscuotere un notevole successo anche in ambito internazionale, ma senza dimenticare gruppi quali Wretched, Impact, Upset Noise, Nerorgasmo, Peggio Punx, e tanti altri.\nRegno Unito.\nNota con il nome di UK82, la prima ondata di hardcore punk britannico si sviluppa a partire dal 1982. Il nome deriva dall'omonima canzone presente in \"Troops of Tomorrow\" degli Exploited. Ispirata a parecchi elementi dell'heavy metal, una parte dell'ondata viene considerata punk metal, mentre una parte riprese il nichilismo tipico di gruppi come i Sex Pistols. Tra i maggiori gruppi, Amebix, Broken Bones, GBH, Discharge, Disorder, Exploited e Varukers. Dall'UK 82 si svilupperanno successivamente altri generi come crust punk, d-beat e grindcore.\nHardcore e politica.\nI sopramenzionati \"padrini dell'hardcore\" presero forti posizioni politiche, in particolare contro la Presidenza Reagan nel periodo 1981-1989. Le politiche di Reagan, che includono il taglio delle tasse e la riduzione della spesa sociale federale, l'aumento delle spese militari, danno argomenti di cui parlare nelle canzoni ai gruppi. Alcuni gruppi sono famosi per le loro posizioni conservatrici come i The F.U.'s, i The Undead e gli Antiseen, ma sono sicuramente un'esigua minoranza rispetto all'intera scena. Viceversa, gruppi come i Dead Kennedys e gli MDC si caratterizzano per posizioni fortemente libertarie.\nAnarcho punk.\nL'anarcho punk \u00e8 un sottogenere del punk rock da ideologie vicine all'anarchia. Alcune parti del movimento considerano l'anarchia come espressione di caos, disordine e violenza, venendo definiti street punk, mentre altre parti, che riconoscevano nell'anarchia un'espressione di pace e uguaglianza sociale, vennero definiti anarcho punk. L'anarcho punk comprende inoltre ideologie come vegetarianismo, pacifismo, animalismo, anti-capitalismo. Oltre ai Crass, considerati come capostipiti del genere, tra i maggiori gruppi sono da ricordare i Subhumans, i Flux of Pink Indians, i Conflict, i Poison Girls, e i The Apostles.\nQueercore.\nIl queercore \u00e8 un movimento che si distingue per le posizioni contro la societ\u00e0 attuale ed \u00e8 sostenuto dalla comunit\u00e0 gay e lesbica, si esprime attraverso l'etica DIY. Il termine deriva da \"queer\", e indica musica punk rock con tematiche prettamente LGBT come pregiudizio, oppressione e attrazione all'omosessualit\u00e0. Il maggiori esponenti di questa corrente sono i Pansy Division.\nRiot grrrl.\nIl movimento riot grrrl \u00e8 caratterizzato da un forte femminismo militante e dall'attivismo politico. Le \"ragazze in rivolta\" (questo il significato di riot grrrl) sono principalmente formazione completamente al femminile caratterizzate da uno stile musicale aggressivo e selvaggio e da tematiche come stupro, abusi domestici, sessualit\u00e0, sessismo, predominio maschile, potere alle donne. Tra i maggiori gruppi, Bikini Kill, Babes in Toyland, Devotchkas, L7, 7 Year Bitch, Sleater-Kinney, Hole e Slant 6.\nFilosofia hardcore.\nStraight edge.\nLo straight edge \u00e8 una filosofia che prevede, allo scopo di non annebbiare le facolt\u00e0 mentali, l'astinenza da tabacco, alcool, droghe, sesso occasionale, e che spesso contempla il vegetarismo. Questa corrente fu teorizzata e messa per la prima volta in pratica nei primi anni ottanta da Ian MacKaye, membro dei Minor Threat, nella scena hardcore di Washington, e sviluppata poi dagli SSD di Boston, specie grazie al contributo del chitarrista Al Barile. Il nome deriva proprio da una canzone dei Minor Threat, \"Straight Edge\". Tra i gruppi aderenti a questa filosofia, 7 Seconds, Converge, Good Riddance, Gorilla Biscuits e Rise Against.\nYouth crew.\nContemporaneamente sottogenere e movimento interno al hardcore punk, la youth crew nasce nella scena di New York intorno all'etichetta discografica Revelation Records Il nome proviene da una canzone degli Youth of Today e ha come anno centrale il 1988 (spesso infatti i gruppi della youth crew adottano il numero 88 nel nome, il che non ha a che vedere con il nazismo, altrettanto legato al numero 88). Si caratterizza per un rifiuto dello stile di vita nichilista e autodistruttivo tipico del punk, sostituito con uno stile pulito e positivo, spesso anche straight edge.\nArte hardcore.\nNonostante l'hardcore possa apparire come totalmente in contrapposizione con l'arte, a causa dello stile tipicamente spoglio e privo di ornamenti, oltre che del talvolta esplicito disprezzo verso il mondo artistico, come evidenziato da quello che Steven Blush definisce il \"manifesto dello scisma dell'HC con il mondo dell'arte\", la canzone \"How Much Art Can You Take?\" degli SS Decontrol, la scena hardcore ha comunque sviluppato alcune forme artistiche, identificate per alcune caratteristiche tipiche. Cos\u00ec come la musica cui fa riferimento, quest'arte si batte contro il consumismo, l'amministrazione Reagan e le multinazionali, attraverso frammenti di pubblicit\u00e0 e fotografie, collage, illustrazioni e caratteri tipografici speciali, quasi sempre in bianco e nero. Tra le immagini maggiormente utilizzate, disegni oltraggiosi, anche verso la religione, immagini della guerra del Vietnam, assassinii, incidenti stradali e ritratti del presidente Reagan.\nQuest'arte si diffonde tramite le locandine dei concerti, le copertine dei dischi, i graffiti e i volantini diffusi dai fan. Tra i maggiori artisti, Winston Smith divenne celebre per la propria collaborazione con i Dead Kennedys, di cui disegn\u00f2 la copertina dell'EP \"In God We Trust, Inc.\", raffigurante Ges\u00f9 in un crocifisso realizzato con dollari.\nUn altro artista, Raymond Pettibon, realizz\u00f2 delle opere utilizzate per le copertine dei Black Flag e della SST, caratterizzate dall'utilizzo della china e da tematiche rappresentanti odio, noia, inquietitudine e da didascalie deprimenti.\nSean Taggart, fumettista, realizz\u00f2 manifesti per i concerti a New York, oltre alle copertine degli Agnostic Front, dei Cro-Mags e, in un secondo momento, dei Metallica. Pushead, invece, divenne celebre per le proprie raffigurazioni in stile mortuario e pieno di teschi.\nBalli hardcore.\nAll'inizio degli anni ottanta la scena hardcore punk sviluppa il mosh e il tuffo dal palco. Alla fine del decennio, la scena thrash metal imita questa forma di ballo, grazie a gruppi come gli Anthrax, i quali popolarizzano il termine \"mosh\" nella scena heavy metal. Il termine hardcore dancing descrive un tipo di danza che \u00e8 oramai un muro portante per i concerti hardcore. Tra gli stili tipici, possono essere menzionati il 2 step (in cui si esegue il dondolio delle gambe su loro stesse), il floor punch (simulazione di pugni al pavimento), the windmill (il mulino, in cui vengono agitate le braccia come pale di mulini a vento) e il cartwheels (ruota da carro). L'hardcore dancing presenta anche passi derivati dalla break dance e varie arti marziali."}
{"id": "1846210", "revid": "1480654", "url": "https://it.wikipedia.org/wiki?curid=1846210", "title": "Dragan Vasiljkovi\u0107", "text": "Nel 2015 Vasiljkovic, con doppia cittadinanza serba e australiana, \u00e8 stato estradato da Perth alla Croazia, dove nel 2017 \u00e8 stato condannato a 15 anni di prigione per crimini di guerra, tra cui l'uccisione del giornalista tedesco Egon Scotland. Secondo \"Balkan Insight\" Vasiljkovic \u00e8 stata l'unica persona a essere condannata per la morte di un giornalista nelle guerre jugoslave."}
{"id": "1846211", "revid": "21880", "url": "https://it.wikipedia.org/wiki?curid=1846211", "title": "Sida", "text": ""}
{"id": "1846212", "revid": "1305772", "url": "https://it.wikipedia.org/wiki?curid=1846212", "title": "Kazimierz Bein", "text": "Traduzioni.\nNegli anni della giovent\u00f9 entr\u00f2 a far parte del movimento antirusso, ragione per cui venne esiliato per diversi anni e pot\u00e9 concludere soltanto nel 1899 gli studi di medicina. Fond\u00f2 la Societ\u00e0 Oftamologica Polacca e scrisse diversi libri ed articoli in questo campo.\nNel mondo esperantista divenne famoso, sotto lo pseudonimo di Kabe, per la traduzione dell'opera del libro \"Dno n\u0119dzy\" di Wac\u0142aw Sieroszewski, apparsa sotto il titolo \"Fundo de l' Mizero\" (\"Profondit\u00e0 della miseria\") nella rivista \"Lingvo internacia\" nel 1904. Dal 1906 ricopr\u00ec la carica di vicepresidente della Akademio de Esperanto.\nLe sue due opere principali sono il \"Vortaro de Esperanto\" (il primo dizionario monolingue di esperanto) e \"La Faraono\", traduzione del romanzo \"Il faraone\" di Boles\u0142aw Prus.\nIl grande merito di Kabe \u00e8 stato il suo influsso sull'evoluzione dello stile della prosa esperantista. Il suo linguaggio era molto chiaro, semplice, molto elegante, con frasi perfettamente equilibrate e scevre dall'uso di idiotismi.\nL'uscita di scena.\nNel 1911 Kabe scomparve improvvisamente e senza spiegazioni dal movimento e non si occup\u00f2 pi\u00f9 di esperanto, ricoprendo, invece, la carica di direttore dell'Istituto di Oftalmologia di Varsavia. I motivi della sua decisione sono tuttora non chiari, anche se potrebbero aver influito cause personali, come il litigio con Antoni Grabowski, Adam Zakrzewski ed altri. Il suo nome, nel mondo esperantista \u00e8 diventato simbolo di apostasia: dal suo pseudonimo \u00e8 nato il verbo \"kabei\", che significa \"lasciare il mondo esperantista (dopo essere stato un attivista)\". Un'altra variante \u00e8 \"kabei\u011di\", con simile significato."}
{"id": "1846214", "revid": "89688", "url": "https://it.wikipedia.org/wiki?curid=1846214", "title": "La maschera di vetro", "text": ""}
{"id": "1846216", "revid": "339392", "url": "https://it.wikipedia.org/wiki?curid=1846216", "title": "Societ\u00e0 Sportiva Lanciano", "text": ""}
{"id": "1846218", "revid": "2039709", "url": "https://it.wikipedia.org/wiki?curid=1846218", "title": "Unione degli studenti", "text": "L'Unione degli studenti (UdS) \u00e8 un'associazione studentesca italiana di ispirazione sindacale, confederata alla Rete della Conoscenza. Fa parte dell'OBESSU, rete che riunisce le principali associazioni studentesche presenti in Europa.\nL'organizzazione riunisce studenti delle scuole superiori e si riconosce nei principi di uguaglianza sociale, democrazia, laicit\u00e0, solidariet\u00e0 e antifascismo militante e pi\u00f9 in generale nei valori della Sinistra radicale italiana .\nStoria.\nL'Unione degli studenti \u00e8 stata fondata a Roma il 12 marzo 1994, dalla confluenza di varie entit\u00e0 studentesche italiane: gli \u00abStudenti napoletani contro la camorra\u00bb, le organizzazioni degli studenti siciliani contro le mafie sorte dopo la strage di Capaci, i sindacati studenteschi dell'Emilia-Romagna e gli appartenenti ad \u00abA Sinistra\u00bb, un'associazione nata nel 1992 dalla diaspora della FGCI e che si era sviluppata parallelamente ed indipendentemente alla \u00abSinistra Giovanile\u00bb, organo giovanile dell'allora Partito Democratico della Sinistra. \nApartitica e apparteneva all'area progressista, l'Unione degli studenti era ispirata ai sindacati studenteschi francesi e la sua nascita fu, nel giro di breve tempo, seguita da quella dell'Unione degli universitari (UdU).\nLa prima mobilitazione delle due neonate associazioni fu il 22 ottobre 1994, quando \u2014 assieme a \u00abTempi Moderni\u00bb, altro erede della FGCI \u2014 manifestarono a Napoli contro il governo Berlusconi e la riforma del ministro della Pubblica Istruzione Francesco D'Onofrio, chiedendo \u00aba tutte le associazioni, gruppi, forze sociali e sindacati di aderire e sostenere questa iniziativa per un patto di solidariet\u00e0 tra generazioni contro la politica sociale del governo\u00bb: uno dei principali temi di protesta fu il caro tasse universitario. L'anno seguente, il 1995, l'Unione degli studenti lanci\u00f2 in varie citt\u00e0 una seconda mobilitazione di piazza per il 26 ottobre e un corteo nazionale a Milano per l'11 novembre; a questo punto, l'UdS si era consolidato ed era definito da \"La Repubblica\" \u00abil settore di movimento [studentesco] pi\u00f9 organizzato, di area progressista, riformista, [che] tende alla formazione del sindacato degli studenti\u00bb. Nel 1997 si ripet\u00e9 la mobilitazione autunnale ed ebbe inizio l'esperienza della \u00abRete studentesca\u00bb, formata da UdS, UdU e dai Giovani Artisti, che, in occasione delle proteste dell'autunno 1998 in 120 citt\u00e0 italiane, accentrate attorno ai diritti degli studenti e ad una riforma di modernizzazione delle scuole superiori italiane, divenne \u00abRete delle associazioni giovanili e studentesche\u00bb, in acronimo RAGS (\u00abstracci\u00bb in inglese). L'esperienza non ebbe seguito, ma pu\u00f2 essere considerata l'antesignana della Rete della conoscenza che sar\u00e0 fondata nel 2010.\nNel 1999, l'Unione degli studenti appoggi\u00f2 la riforma Berlinguer e si oppose alla legge emiliana sulla parit\u00e0 scolastica fra scuole pubbliche e private e al finanziamento statale alle scuole private, da sempre uno dei temi cardine dell'organizzazione.\nNel 2000, l'UdS critic\u00f2 aspramente sia l'introduzione dei \u00abbuoni scuola\u00bb alle famiglie degli studenti di scuole private che la proposta dell'onorevole Francesco Storace di istituire una commissione che scrutinasse il contenuto politico dei libri di testo e si interess\u00f2 alla didattica, un altro dei temi destinati a diventare pilastro ideologico dell'associazione. Il 2001 dell'UdS fu segnato prima dal G8 di Genova e poi dagli attacchi dell'11 settembre, rispetto ai quali adott\u00f2 una posizione nettamente pacifista, condannando la risposta bellica occidentale. Nello stesso anno, fu eletto il governo Berlusconi II che, in sostituzione della recente legge Berlinguer della scuola, var\u00f2 la riforma Moratti, a cui l'Unione degli studenti oppose fin dall'inizio una strenua resistenza. Il 2002 si apr\u00ec all'insegna della prosecuzione di questa protesta e della stipulazione di un Patto di Lavoro fra l'Unione degli Studenti, l'Unione degli Universitari e la CGIL, che formalizz\u00f2 l'alleanza fra le tre realt\u00e0 sindacali. L'UdS si schier\u00f2 nuovamente per la pace anche in occasione della guerra in Iraq.\nNel 2004, l'Unione degli studenti lanci\u00f2 una mobilitazione studentesca contro la criminalit\u00e0 organizzata e guid\u00f2 cortei e manifestazioni contro mafia e camorra a Napoli e Palermo, senza interrompere la contestazione del ministro Letizia Moratti. Nel 2005, l'UdS boll\u00f2 come \u00abviolazione della privacy degli alunni\u00bb la proposta d'introduzione del registro di classe elettronico e fece scendere in strada oltre trecentomila persone in pi\u00f9 di 70 citt\u00e0 italiane per la giornata internazionale degli studenti il 17 novembre. A questo periodo risale, inoltre, la prima proposta pubblicizzata del comodato d'uso dei libri di testo, che consiste in una sorta di \u00abcontratto\u00bb fra la scuola (che compra i libri di testo) e gli studenti, che si impegnano ad utilizzarli propriamente e a restituirli a fine anno.\nNell'estate del 2006 viene sospeso il Patto di Lavoro tra UdS e CGIL, sottoscritto nel 2002 e l'allora maggioranza dell'UdS taglia i rapporti anche con l'Unione degli Universitari: questi episodi segnano il definitivo fallimento del primo tentativo di Rete Studentesca. Le mobilitazioni autunnali degli studenti passano dalla contestazione dei progetti di riforma del Ministro D'Onofrio alla protesta contro la legge finanziaria che culminer\u00e0 con lo sciopero generale del 12 novembre e un milione e mezzo di persone in piazza. A novembre sono quasi seicento le scuole occupate dagli studenti e il 10 e l'11 dicembre si tiene a Milano un'Assemblea nazionale degli studenti promossa dall'associazione.\nNel 2007 da una scissione interna all'UdS nasce la Rete degli studenti (ReDS) che godr\u00e0 fin da principio di un patto d'intesa con la CGIL. I tentativi di ricomposizione tra Rete degli studenti e UdS falliscono e in seguito a ci\u00f2, alcuni membri della direzione nazionale e i rispettivi territori abbandonano l'associazione dando vita all'ISIM (Idee studentesche in movimento), che nello stesso anno, assieme alla Rete degli studenti e a Studenti di sinistra converge nella Rete degli studenti medi.\nNel 2008 l'Unione degli studenti promuove il movimento studentesco, denominato Onda studentesca, in contestazione alla riforma Gelmini e alla finanziaria Tremonti, per poi continuare a denunciare e a contestare i processi di privatizzazione della scuola pubblica.\nTra il 2011 e il 2012 l'Unione degli studenti promuove numerose mobilitazioni contro i tagli all'istruzione pubblica e l'austerity. Nel 2012, a seguito dei tanti cortei, delle numerose occupazioni ed autogestioni promosse in tutta Italia dall'Uds contro il DDL Aprea, il disegno di legge di trasformazione della scuola pubblica non viene mai discusso e approvato in Senato e viene - nei fatti - bloccato. Le norme pi\u00f9 contestare del DDL Aprea sono state la possibilit\u00e0 di partecipazione di membri esterni alla scuola e alla sua governance e la possibilit\u00e0 per le scuole di ricevere finanziamenti dai privati.\nNegli stessi anni l'Uds scrive un progetto di riforma dell'istruzione in Italia chiamato l'AltraRiforma. La riforma degli studenti, scritta a seguito di un grande percorso di partecipazione e consultazione che ha coinvolto migliaia di studenti in tutto il paese, \u00e8 ancora un progetto inattuato e mai discusso dai Governi che potenzialmente potrebbe migliorare radicalmente il sistema formativo italiano.\nA partire dall'autunno del 2014 l'Uds si mobilita contro la riforma del Governo Renzi \"Buona scuola\" portando migliaia di studenti in piazza a partire dal 10 ottobre e continuando a mobilitarsi fino al 5 maggio 2015 assieme ai sindacati dei lavoratori. Il 7 luglio 2015 la riforma viene approvata nonostante l'inarrestabile mobilitazione di tutto il mondo della scuola. \nIl 13 ottobre 2017 l'Uds promuove il primo \"sciopero dall'alternanza scuola-lavoro\" per denunciare i casi di sfruttamento in alternanza e per uno Statuto dei diritti degli studenti e delle studentesse in alternanza scuola-lavoro ed un Codice Etico per i percorsi formativi, gi\u00e0 approvati in tante scuole in tutta Italia grazie all'Uds. A seguito delle grandi mobilitazioni il MIUR convoca per il 16 dicembre dello stesso anno gli Stati Generali dell'alternanza scuola-lavoro durante i quali viene presentata la Carta dei diritti degli studenti in alternanza, una proposta valutata dall'Uds molto limitata rispetto alle richieste degli studenti. \nNel 2019 l'Uds sostiene le mobilitazioni di Fridays For Future attivando le proprie basi locali nei comitati territoriali del movimento per la giustizia climatica. Fondamentale \u00e8 stato il lavoro svolto nell'organizzazione del Terzo Sciopero Globale per il Clima, il 27 settembre, che ha visto la partecipazione di 1 milione di studenti in tutta Italia in collaborazione con altre associazioni studentesche.\nIniziative.\nNelle citt\u00e0 in cui l'UdS \u00e8 presente si svolgono attivit\u00e0 mutualistiche, tese a sopperire a quelle che si considerano essere le carenze del sistema scolastico e formativo in Italia. Esempi di queste attivit\u00e0 sono i Mercatini del libro usato e le ripetizioni a prezzi sociali.\nSono attivi sportelli sindacali a cui rivolgersi in caso di abusi od omissioni da parte dei professori, presidi o scuole. Sono tantissime le basi territoriali che organizzano anche attivit\u00e0 sociali e culturali come cineforum, dibattiti, cene sociali, concerti e momenti di formazione.\nUna delle iniziative dell'UdS \u00e8 il Riot village che, nato nel 2003 con il nome di \"Zion VIllage\" e avendo cambiato nome nel 2006, \u00e8 un campeggio estivo a cui partecipano studenti medi e universitari. Il campeggio a partire dal 2010 \u00e8 organizzato in collaborazione con Link - Coordinamento Universitario e dal 2011 anche con la Rete della conoscenza.\nRete della Conoscenza.\nIl 26 settembre 2010 a Terni nasce ufficialmente la Rete della Conoscenza, un'associazione di secondo livello che fa convergere l'Unione degli studenti e Link - Coordinamento Universitario, mettendo insieme studenti medi, universitari, dottorandi, accademici.\nL'obiettivo della Rete \u00e8 quello di costruire uno spazio di rappresentanza sociale dei soggetti in formazione."}
{"id": "1846222", "revid": "537808", "url": "https://it.wikipedia.org/wiki?curid=1846222", "title": "Dragan Obrenovi\u0107", "text": "Ricopriva il ruolo di comandante interinale della Brigata Zvornik della Repubblica Serba (Republika Srpska), parte quindi dell'esercito serbo-bosniaco, dall'8 agosto 1995 al 15 settembre 1995\nMantenne il grado di capo di stato maggiore di questa brigata fino al 30 aprile 1996.\nIl 9 aprile 2001 Obrenovi\u0107 \u00e8 stato accusato di crimini di guerra dal Tribunale penale internazionale per l'ex-Jugoslavia a L'Aia, nei Paesi Bassi, in connessione con il massacro di 8.100 uomini e ragazzi bosniaci avvenuto l'11 luglio del 1995, noto come Massacro di Srebrenica.\nIl 10 dicembre 2003 \u00e8 stato condannato a 17 anni di prigione, e il 18 giugno 2004 \u00e8 stato trasferito in Norvegia per scontare la pena residua. Il suo rilascio, previsto per il 2018, \u00e8 avvenuto in anticipo rispetto al fine pena, il 21 settembre 2011."}
{"id": "1846229", "revid": "1714743", "url": "https://it.wikipedia.org/wiki?curid=1846229", "title": "Enrico d'Assia", "text": "Biografia.\nNacque a Roma nel piccolo ma elegante casale romano, situato tra i Parioli e la villa Savoia, a cui i genitori dettero il nome di Villa Polissena, in memoria della principessa Polissena Cristina d'Assia-Rotenburg, seconda moglie di Carlo Emanuele III di Savoia. Secondo di quattro figli:\nEnrico, detto 'Dendy' ebbe un'infanzia felice fino all'et\u00e0 di 17 anni quando, all'indomani dell'armistizio firmato tra l'Italia e gli Alleati, dovendo la madre raggiungere il marito che, ad insaputa della famiglia si trovava prigioniero del Reich in Germania, inviso al regime per i suoi legami di parentela con la famiglia reale Savoia, fu costretta a lasciarlo insieme ai fratelli Otto ed Elisabetta in Vaticano, in custodia dell'allora Monsignor Montini (il futuro Papa Paolo VI). Il primogenito, Maurizio, era invece a Kassel, in Germania, arruolato a diciassette anni nella FLAK, ossia nella difesa contraerea della Wehrmacht. Enrico non avrebbe pi\u00f9 rivisto la madre viva, destinata com'era ad essere arrestata presso l'ambasciata tedesca di Roma dove fu attirata con un pretesto, ad essere deportata a Berlino e poi a morire nel campo di concentramento nazista di Buchenwald.\nA differenza dei fratelli scelse di vivere a Roma, e svolse per anni l'apprezzata attivit\u00e0 di pittore (fu particolarmente vicino per un certo periodo a Giorgio De Chirico), scenografo e costumista, partecipando a svariati allestimenti di opere liriche, genere musicale e teatrale che aveva sin da piccolo imparato ad amare grazie agli stimoli che gli provenivano dalla madre, fervida appassionata di musica. In particolare Enrico d'Assia lavor\u00f2 spesso presso il Teatro alla Scala di Milano, citt\u00e0 dove fu sovente ospite a Villa Necchi Campiglio, nella quale era a lui riservata dai padroni di casa una camera degli ospiti denominata in suo onore \u201ccamera del principe\u201d.\nTra i suoi lavori \u00e8 rimasto memorabile un monumentale costume per la \"Turandot\" di Giacomo Puccini, per una rappresentazione del 1965 di cui firm\u00f2 anche le scenografie (a proposito di quest'opera si pu\u00f2 ricordare come la principessa Mafalda, madre di Enrico, abbia conosciuto personalmente Puccini, a Torre del lago, nel 1922 e che il maestro abbia avuto intenzione di dedicarle la Turandot, non facendo per\u00f2 in tempo perch\u00e9 mor\u00ec lasciando l'opera incompiuta). Suoi anche i figurini per l\"Aida\" di Giuseppe Verdi del 1968 per la regia di Pierfrancesco Maestrini rappresentato al Teatro Comunale di Firenze. Lavor\u00f2 anche per il mondo del balletto, in riferimento al quale si pu\u00f2 ricordare 'Jeu de cartes' su coreografie di Enrique Martinez e musica di Igor Stravinskij, nel 1970 rappresentato al Teatro dell'Opera di Roma. Molti suoi dipinti e acquerelli sono invece presenti in musei pubblici e collezioni private.\nTra gli anni cinquanta e sessanta del XX secolo frequent\u00f2 la societ\u00e0 internazionale che trascorreva le proprie vacanze sull'isola di Capri, isola gi\u00e0 frequentata in passato dai genitori e dove avrebbe vissuto suo padre dopo essere stato rilasciato dagli Alleati che, all'indomani della fine della seconda guerra mondiale, lo avevano trattenuto agli arresti per qualche tempo a causa del suo servizio nel terzo Reich, un servizio peraltro simbolico e di semplice portaordini e messaggi tra Hitler e Mussolini.\nAltra isola molto amata da Enrico d'Assia fu Ischia, dove tra gli altri frequent\u00f2 il noto sarto d'alta moda Crist\u00f3bal Balenciaga. In particolare lo si ritrovava a Forio in quello che era allora il \"cuore\" culturale del posto: il Bar Internazionale di Maria Senese. Qui, oltre all'aristocratico pittore, era possibile incontrare gente come W. H. Auden, Alberto Moravia, Elsa Morante, Gilbert Kool direttore del \u00abTeatro delle marionette\u00bb a Losanna, Luchino Visconti e tanti altri ancora. In questo paese, situato sulla collina ad esso prospiciente, Enrico d'Assia possedeva Villa Falconara, con una piena vista sul porto e sulla costa, dotata di un acro di terra e di un giardino con piscina.\nNel 1991 Enrico d'Assia decide di trasferire le sue memorie personali in un libro, \"Il lampadario di cristallo\", pubblicato per l'editore Longanesi e curato dalla giornalista Mari\u00f9 Safier. Fu presentato con una grande festa anche alla Fiera del libro di Francoforte di quell'anno. In esso sfilano re e regine, principi e principesse, duchi e langravi d'Italia e Germania, mostrandoci per un attimo, per il breve spazio delle duecentocinquanta pagine, il loro volto privato, domestico, per lo pi\u00f9 amabile e sorridente, come in genere non appare nei libri di storia. Ma vi sono passati in rassegna anche i luoghi, le belle case, le ridenti ville, le magnifiche villeggiature e i pomposi castelli tra i quali il principe ha diviso gli anni e i mesi della sua infanzia e giovinezza: tutto passato, perduto, scomparso perch\u00e9 oggi le case sono distrutte, le ville vendute, cos\u00ec come i castelli, in qualche caso trasformati in musei o alberghi come lo Schloss Hotel Kronberg, dove si \u00e8 svolta la festa di presentazione del libro, ex residenza dei langravi d'Assia e ora immenso albergo severo, in piena campagna, non lontano da Francoforte. \"I ricordi che ho raccolto in questo libro, sono un po' come le rifrazioni della luce in un lampadario di cristallo: raggi di vita, memorie a volte vivaci e precise, oppure fosca nebbia\", cos\u00ec Enrico ebbe modo di descrivere in sintesi il contenuto del suo libro.\nNel 1994, durante l'amministrazione Rutelli, partecip\u00f2 in Campidoglio insieme ai fratelli, per l'occasione giunti dalla Germania, alle celebrazioni per ricordare il sacrificio di sua madre Mafalda di Savoia. In quell'occasione dichiar\u00f2: \"Siamo molto commossi da questo fatto, siamo molto grati a Rutelli. Finalmente \u00e8 stato riconosciuto il sacrificio di mia madre, una vicenda della quale si \u00e8 parlato sempre molto poco\".\nEnrico d'Assia, non si \u00e8 mai sposato. Coloro che lo hanno conosciuto lo ricordano come un uomo di eccezionale valore umano e artistico.\nEnrico d'Assia \u00e8 morto nel 1999 presso lo Schloss Wolfsgarten un'ex residenza di caccia a Langen (in Assia), circa 15\u00a0km a sud di Francoforte sul Meno."}
{"id": "1846230", "revid": "1543377", "url": "https://it.wikipedia.org/wiki?curid=1846230", "title": "R\u00e1ndall Azofeifa", "text": "Ricopre il ruolo di centrocampista offensivo e indossa la maglia numero 12.\nCarriera.\nClub.\nDal 2001 al 2006 ha giocato in patria nel Club Deportivo Saprissa.\nNel luglio 2006 \u00e8 approdato in Belgio, nel Gent.\nL'11 marzo 2008 ha prolungato il contratto che lo lega ai \"Buffalo's\" fino al 2012.\nNazionale.\nHa debuttato in Nazionale costaricana il 13 ottobre 2005 contro il , partita persa dai costaricani per 3-1.\nHa segnato il suo primo gol con la maglia costaricana il 21 giugno 2008 contro , partita vinta per 3-0.\nHa partecipato al in cui ha giocato una partita ed alla Gold Cup 2007.\nViene convocato per la Copa Am\u00e9rica Centenario negli Stati Uniti."}
{"id": "1846239", "revid": "287204", "url": "https://it.wikipedia.org/wiki?curid=1846239", "title": "Adam Zakrzewski", "text": " \nSi laure\u00f2 a San Pietroburgo presso la facolt\u00e0 di fisica e matematica.\nInizi\u00f2 in questo periodo ad interessarsi di lingue ausiliarie internazionali. In un primo momento si avvicin\u00f2 al Volap\u00fck; gi\u00e0 nel 1894, tuttavia, aveva iniziato ad occuparsi di esperanto. Zakrzewski studi\u00f2 anche altri progetti linguistici e ne propose uno di sua ideazione, la Lingva International, nel 1896.\nTornato infine all'esperanto, prese parte al Congresso Universale di Esperanto del 1905 e da quel momento dedic\u00f2 tutto il suo tempo contribuendo all'evoluzione della lingua e del movimento. Scrisse molti libri e collabor\u00f2 alla stesura della \"Grande Enciclopedia\" polacca; ader\u00ec alla prima societ\u00e0 esperantista di Varsavia e fond\u00f2 la Societ\u00e0 Esperantista Polacca.\nScrisse numerosi articoli sull'esperanto sui pi\u00f9 importanti giornali polacchi e si oppose all'Ido, all'Antido e ad altri progetti di riforma dell'esperanto.\nComplessivamente scrisse numerosi opuscoli, pubblicazioni, articoli e studi teorici sull'esperanto in polacco, francese ed esperanto.\nFu membro del Lingva Komitato, l'organismo che controllava l'evoluzione della lingua, antesignano dell'attuale Akademio de Esperanto.\nMor\u00ec nel 1921 in un incidente stradale."}
{"id": "1846243", "revid": "1226", "url": "https://it.wikipedia.org/wiki?curid=1846243", "title": "La donna in nero (racconto)", "text": "La donna in nero (\"The Woman in Black\") \u00e8 un romanzo dell'orrore dell'autrice britannica Susan Hill pubblicata per la prima volta nel 1983. In Italia il romanzo \u00e8 stato pubblicato dalla Polillo Editore di Milano nel 2001.\nDal romanzo \u00e8 stata tratta l'omonima pi\u00e8ce teatrale che ha avuto il suo debutto nel 1987 a Scarborough, Regno Unito, un film televisivo del 1989 della BBC e un remake cinematografico del 2012 per la regia di James Watkins, pi\u00f9 alcuni adattamenti per la radio.\nTrama.\nArthur Kipps, avvocato londinese, si \u00e8 da poco rifatto una vita dopo essere rimasto vedovo per dodici anni. Tuttavia il ricordo di alcuni tragici avvenimenti gli causa ancora oggi oscuri pensieri e ansie, cos\u00ec decide di scrivere la sua storia per tentare di esorcizzare definitivamente i fantasmi del suo passato. Il racconto \u00e8 scritto dunque in prima persona da lui stesso.\nKipps, appena ventenne e da poco avvocato, viene inviato dal suo capo nello sperduto villaggio di Crythin Gifford, dove la signora Drablow, una loro anziana cliente \u00e8 morta lasciando un'eredit\u00e0 da gestire. Il giovane dovr\u00e0 occuparsene e presenziare ai funerali della donna. Durante il viaggio in treno verso Crythin, Kipps conosce Samuel Daily, un proprietario terriero locale, con cui scambia due parole fino all'arrivo all'hotel. Appena giunto, Kipps scopre che ormai da molti anni la donna conduceva una vita da reclusa in una casa molto strana: essa \u00e8 infatti raggiungibile solo in determinati momenti della giornata poich\u00e9 si trova nel bel mezzo di una palude, e l'unica strada per raggiungerla diventa spesso impraticabile a causa della marea e delle nebbie improvvise. Il villaggio stesso sembra pervaso da una tetra atmosfera di inquietudine, e i cittadini si mostrano restii a dare informazioni sulla signora Drablow e sulla sua inquietante dimora.\nAl funerale della defunta, Arthur nota la figura di una donna vestita a lutto e col volto apparentemente consumato da una terribile malattia. Arthur, inoltre, vede lungo una cancellata che recinge il cortile di una scuola una fila di bambini pallidi e immobili che lo fissano senza ricambiare il suo sorriso. Quando chiede ragguagli sulla misteriosa donna vestita di nero, qualcuno sbianca in viso, altri sembrano sapere bene di chi si tratta ma nessuno vuole parlarne, inducendo l'avvocato a sospettare che l'anziana defunta, la sua casa e quella donna misteriosa siano in qualche modo collegati. Nei giorni seguenti, mentre conduce i lavori a casa Drablow, Kipps \u00e8 testimone di alcuni avvenimenti inquietanti: sente il rumore di un calesse che attraversa le paludi seguito dal grido di un bambino, e percepisce la presenza della donna in nero che aleggia sulla casa e nei suoi dintorni; tutto ci\u00f2, unito all'isolamento della dimora, gli causa un grave stato d'ansia e inquietudine. Nonostante questo, sostenuto dal buon Mr Daily e aiutato dal suo cane Spider, Kipps decide di affrontare i fantasmi di casa Drablow per scoprire chi sia la donna in nero e cosa cerchi, rimanendo addirittura a dormire da solo nella casa in mezzo alla palude. Proprio durante una di queste notti viene svegliato dal rumore di una sedia a dondolo che oscilla da sola, proveniente da una stanza che durante il giorno era rimasta sigillata; la trova infine aperta e vi scopre la camera da letto di un bambino, del quale per\u00f2 nessuno aveva mai parlato.\nEsaminando i documenti della Drablow, Arthur scopre che la donna aveva un tempo una sorella minore, Jennet, che era caduta in disgrazia dopo che un uomo l'aveva messa incinta e poi abbandonata; il bambino che ne era nato era stato affidato alla sorella e a suo marito, i quali per\u00f2, per evitare lo scandalo, avevano deciso di tacere al bambino la verit\u00e0 su chi fosse sua madre, consentendogli di vederla senza tuttavia conoscere la sua vera identit\u00e0. Dopo aver scoperto questi dettagli, le apparizioni e i fenomeni inquietanti si fanno sempre pi\u00f9 frequenti, finch\u00e9 Kipps non \u00e8 costretto a fuggire da casa Drablow e a rifugiarsi da Daily, prima di cadere vittima di un esaurimento nervoso.\nDopo diverse settimane il giovane, curato da Daily e da sua moglie, si riprende e decide di andarsene via; prima che egli ritorni a Londra, Daily gli rivela la fine della triste storia di Jennett. La donna aveva deciso di rapire suo figlio e fuggire con lui, ma poco prima della fuga era successa una disgrazia: mentre attraversavano in calesse le paludi per giungere a casa, il bambino, la sua governante e il cocchiere erano finiti nelle sabbie mobili e vi erano annegati, il tutto sotto gli occhi di Jennett che li osservava da una finestra della casa. Questo avvenimento le era stato fatale: dopo poco aveva contratto una malattia che l'aveva consumata terribilmente prima di ucciderla. Lo spirito di Jennett era rimasto nel villaggio nelle vesti della donna in nero vista da Kipps al funerale, le cui apparizioni erano sempre seguite dalla sua tremenda vendetta, che questa volta non si \u00e8 verificata. \nKipps torna a Londra e si lascia alle spalle i tristi avvenimenti, sposando la sua fidanzata Stella e avendo poi con lei un bambino. La sua vita prosegue felice finch\u00e9 un giorno, durante una passeggiata, Stella e il bambino fanno un giro su un carro tirato da un pony. Proprio in quel momento, Arthur nota tra la folla la figura della donna in nero, che improvvisamente si para davanti al calesse dove viaggiano i due. Il pony, imbizzarrito e spaventato, va a schiantarsi con il carro contro un albero. Il bimbo muore immediatamente, mentre la giovane moglie di Arthur muore dopo molti mesi di agonia: la donna in nero ha cos\u00ec ottenuto la sua ennesima vendetta."}
{"id": "1846245", "revid": "1305772", "url": "https://it.wikipedia.org/wiki?curid=1846245", "title": "La donna in nero", "text": ""}
{"id": "1846247", "revid": "123770925", "url": "https://it.wikipedia.org/wiki?curid=1846247", "title": "Cantiere navale romano di Stifone", "text": "Il cantiere navale di Stifone \u00e8 un sito archeologico, si suppone di origine addirittura Etrusca, rinvenuto nel 1969 in Umbria, in localit\u00e0 \"Le Mole\" del comune di Narni (TR), all'interno di un canale artificiale adiacente al corso del Nera, circa 900 metri pi\u00f9 a valle rispetto alla frazione di Stifone. La sua posizione \u00e8 a ridosso di quello che era il porto fluviale dell'antica \"Narnia\". Alcuni di questi resti sono ancora visibili nell'alveo del fiume. \nIl prof. Alvaro Caponi, docente, artista e studioso di archeologia, che si \u00e8 occupato di numerose ricerche effettuate in loco, tiene a precisare come l'origine del sito non possa che essere addirittura anteriore alla fase romana: troppi indizi ed elementi storici inducono a pensare come tutta l'opera, la propria minuziosa e ricercata collocazione strategica (lontano dal mare, lontano da attacchi nemici), fossero in origine frutto dell'ingegnosa inventiva del popolo etrusco.\nElementi a favore delle origini etrusche del sito archeologico: \nPertanto, niente vieta che lo stesso Cantiere navale, oltre al Porto, sia di origine etrusca e che anch'esso sia stato successivamente utilizzato dai Romani, ai quali, in questo caso, si sarebbe presentata solo la necessit\u00e0 di eseguire lavori di ristrutturazione con l'utilizzo successivo anche dell'\"opus caementicium\".\nIl cantiere nella storiografia locale.\nGi\u00e0 prima del rinvenimento, la storiografia locale aveva supposto l'antica presenza di una simile struttura, riprendendo dei racconti popolari tramandatisi nel corso dei secoli. Afferma in proposito il primo sindaco della Narni liberata, Rutilio Robusti:\nL'idea era stata poi ripresa da altri autori, quali Italo Ciaurro e Guerriero Bolli, il secondo associando il cantiere al periodo bizantino (V-VI secolo d.C.).\nNon supportata dalle evidenze, quella di una struttura cantieristica era rimasta comunque una storia poco indagata, cos\u00ec da non potersi stilare un quadro conoscitivo che andasse oltre la semplice menzione. Quindi, prendendo alla lettera la citazione di Robusti e seguendo i dettami della logica tutto lasciava ricondurre ad un sito atto alla costruzione di zattere fluviali, destinate al trasporto delle merci o delle persone. Per\u00f2, una volta avvenuto il ritrovamento e constatate le significative dimensioni dell'opera (nonch\u00e9 lo sforzo umano che si intuisce dietro alla sua realizzazione), il campo ha lasciato immediatamente spazio ad altre letture pi\u00f9 suggestive: tra le pi\u00f9 interessanti troviamo quella di un collegamento con i fatti bellici di Roma legati alle Guerre Puniche (III-II secolo a.C.).\nL'antica navigabilit\u00e0 del fiume Nera.\nChe il Nera venisse anticamente navigato, come tramite per i trasporti del comprensorio umbro verso Roma, lungo la via naturale che prosegue ad Orte con il fiume Tevere, si ricava dalle testimonianze di autori classici quali Strabone e Tacito. Il geografo greco fa riferimento a \"imbarcazioni non di grosse dimensioni\", lo storico latino descrive invece nel dettaglio il viaggio del console Gneo Calpurnio Pisone e di sua moglie Plancina che, nel 19, di ritorno a Roma dalle province della Siria, decidono di lasciare la Via Flaminia e di imbarcarsi appunto a Narni.\nQuando si parla di navigabilit\u00e0 ci si riferisce tuttavia generalmente solo all'ultimo tratto del fiume, compreso fra Stifone e la confluenza del Nera con il Tevere. Le strette gole sotto Narni rendono infatti impossibile tale pratica, per quanto alcuni autori avessero ipotizzato la presenza di un antico punto per l'imbarco gi\u00e0 a partire dalla citt\u00e0 di Terni. Di una simile struttura si ha invece notizia certa relativamente all'altra frazione narnese di Guadamello, qualche chilometro a valle lungo il fiume rispetto a Stifone: qui esisteva uno scalo fluviale detto porto di Santa Lucida, citato dalle \"Riformanze Narnesi\" del 1533.\nLa posizione ed il rinvenimento del porto fluviale e del cantiere navale.\n\u00c8 grazie ad un contributo lasciato nel XVI secolo dal gesuita Fulvio Cardoli che si hanno le coordinate geografiche dell'antico porto fluviale di Narni, le cui vestigia erano ancora visibili ai suoi tempi, come dimostrano queste parole:\nEd \u00e8 ancora in tale posizione che viene accertato da un informatore del marchese Giovanni Eroli nel 1879, in occasione di un suo carteggio con il primo bibliotecario di Terni, Ettore Sconocchia, che aveva come riferimento proprio la navigabilit\u00e0 del fiume Nera. Dal resoconto si evince tuttavia come i suoi resti fossero da considerarsi di scarsa significativit\u00e0 (due grossi pilastri per legarvi le barche).\nDella precisa posizione del porto non si parla pi\u00f9 nei contributi successivi, tanto da ritenerlo tacitamente sommerso dopo l'innalzamento del fiume avvenuto a causa della costruzione di dighe, di cui consistente quello avvenuto nel 1939 per opera della Soc. Valdarno. I resti del porto, a differenza di quanto si riteneva, sono per\u00f2 rimasti sempre l\u00ec dove erano stati visti dal gesuita e segnalati al marchese Eroli.\n\u00c8 verso la fine degli anni Sessanta che il prof. Alvaro Caponi, dopo avere acquistato un vecchio molino sul fiume Nera, in localit\u00e0 Le Mole (a Nera Montoro di Narni), si accorse, dopo una piena invernale, che il fondale del fiume si era ripulito lasciando affiorare una grossa struttura in pietra sulla sponda destra, che egli fotograf\u00f2 nel 1969. Il prof. Caponi pens\u00f2 subito che si trattasse dei resti del porto fluviale citato da Fulvio Cardoli, porto che non poteva essere cercato pi\u00f9 a monte dove il fiume, restringendosi in piccola cascata, diventa impetuoso e non navigabile. Sar\u00e0 per\u00f2 soltanto nel 1992 che l'archeologo locale e speleologo Roberto Nini e, qualche anno dopo, Daniela Monacchi, in qualit\u00e0 di Soprintendente archeologico dell'Umbria, nomineranno il porto, riportando le indicazioni di Cardoli, in un'ottica pi\u00f9 contestualizzata alla storia del territorio. Del resto il gesuita Cardoli aveva fornito delle coordinate precise, dicendo: \u201c[\u2026] Esistono ancor oggi, in ripa ad esso fiume, passato il Castel di Taizzano, un tre miglia da Narni, alcune vestigia del porto, dove alfin la Nera, dopo aver lottato, strettamente rinchiusa tra mezzo altissimi monti, contro l'impaccio degli scogli e de' sassi del suo letto, incomincia a sostenere le barche, ed ivi veggonsi pure i ferrei anelli impiombati nel vivo sasso, ai quali siccome a palo ferrato legavansi le barche [\u2026]\u201d. \nTornando al 1969, di questo ritrovamento il prof. Caponi diede subito notizia al dott. Nini, il quale, inizialmente, ipotizz\u00f2 che si trattasse dei resti di un antico molino.\nNel corso dello stesso anno per\u00f2, entusiasmato dal ritrovamento delle strutture verosimilmente portuali (che erano state mostrate solo a una piccola cerchia di amici del posto, appassionati e studiosi di antropologia e di archeologia, il dott. Luigi Campana, il dott.Flaviano Faveri e il sig. Orlando Agostini), continu\u00f2 con loro l'esplorazione dei luoghi adiacenti, indagando l\u00e0 dove il gesuita Cardoli non si era spinto perch\u00e9 \u201calcuni strati di acque stagnanti impedivano di fare innanzi\u201d. Queste ricerche lo portarono subito a scoprire un'altra area archeologica che, per la vicinanza al porto e per le sue caratteristiche, si configurava come un cantiere navale, vicino al quale, sulla opposta sponda del fiume, era situata una cava laboratorio per ancore in pietra. La notizia del ritrovamento del porto e del cantiere navale venne divulgata (gennaio 1992) e riproposta (aprile 1997) dall'emittente locale ternana \u201cTele Galileo\u201d nel corso di due trasmissioni condotte da Wilma Lomoro a cui partecip\u00f2 lo stesso prof. Caponi. A gennaio del 2006, nel corso di un'ulteriore trasmissione, viene annunciata l'imminente pubblicazione (aprile 2006) del volume I segreti del porto etrusco e il cantiere navale di Narnia, in cui Alvaro Caponi raccoglie e documenta i risultati di anni di ricerche e di studi.\nNei primi anni del 2000 il giovane pubblicista ternano Christian Armadori, portato sul posto da un neofita (a cui il dott. Luigi Campana aveva mostrato il sito) di nome Claudio Maturi, con la prospettiva di un articolo per divulgare l'argomento, \u00e8 rimasto affascinato dalla scoperta e ha deciso di intraprendere un'apposita ricerca. Nel 2006 \u00e8 nata quindi l'associazione culturale Porto di Narni Approdo d'Europa con lo scopo di porre il sito archeologico all'attenzione delle istituzioni. Il 29 gennaio 2006 sono intervenute sul posto le telecamere di Rai 3 Umbria, mentre il 26 marzo 2006, in una visita guidata ai reperti organizzata dai soci, anche il sindaco di Narni Stefano Bigaroni ha voluto accertarsi di persona circa l'entit\u00e0 del reperto. Gli studi condotti dai volontari, con l'avallo di alcuni esperti dell'Universit\u00e0 degli Studi di Perugia per conto di una prestigiosa casa editrice, hanno poi faticato per reperire i fondi necessari per la pubblicazione. \u00c8 solo nel febbraio del 2012 che la ricerca scritta da Armadori \u00e8 quindi andata alle stampe: l'obiettivo \u00e8 quello di servire da stimolo affinch\u00e9 l'area archeologica sia adesso recuperata e indagata scientificamente in profondit\u00e0.\nLa struttura del cantiere navale.\nI resti si trovano all'interno di un canale artificiale scavato nella roccia, lungo circa 280 m, un tempo unito al fiume Nera, a monte ed a valle, come rilevano alcune mappe catastali. Si tratta di due pareti tagliate, opposte e distanti l'una dall'altra circa 16,5 m, che presentano una serie di buchi squadrati su tre file, per un totale di 30 incisioni a parete secondo le misurazioni effettuate sul posto da chi si era preso cura di ricostruirne il disegno (sono 27 in totale quelli ancora visibili). La funzione di tali fessure \u00e8 stata interpretata facendo riferimento al bisogno di stabilit\u00e0 dell'imbarcazione in fase di assemblaggio, potendo fare da incassi per l'inserimento laterale di puntelli a sostegno. Intervallandosi i buchi per circa 13m a parete, e considerando come la puntellatura non riguarderebbe prua e poppa (ovvero le parti pi\u00f9 sottili di un'imbarcazione), le misure sono parse piuttosto consistenti per dei semplici zatteroni fluviali, tanto pi\u00f9 considerando la notevole distanza tra una parete e l'altra. Si \u00e8 preferito finora adoperare prudenza nel parlare di quinqueremi o triremi romane senza avere i necessari raffronti, specie se si considera come neppure gli storici abbiano stabilito con esattezza la misura di tali navi da guerra. Si \u00e8 tuttavia concordi nel parlare di imbarcazioni a ridotto pescaggio quindi potenzialmente adatte per discendere l'ultimo tratto del fiume Nera, copiosissimo, prima di gettarsi nel Tevere. Le ragioni di una struttura cantieristica piuttosto lontana dal mar Tirreno, ma comunque ad esso ben collegata attraverso la via d'acqua, si rifanno invece all'abbondanza di materie prime offerte dal territorio dell'Umbria (legname di diversa qualit\u00e0), con il comprensorio narnese caduto sotto la dominazione romana gi\u00e0 dal 299 a.C. \u00c8 interessante poi constatare come gli autori classici del periodo, incluso quel Polibio da ritenersi lo storico per eccellenza delle Guerre Puniche, non abbiano fornito grosse indicazioni rispetto alla posizione dei diversi arsenali romani. L'esigenza di sicurezza potrebbe collegarsi alla scelta di costruire imbarcazioni nell'entroterra, senza quindi esporsi alle potenziali minacce nemiche dal mare. Ed \u00e8 difatti all'interno della citt\u00e0 di Roma, nella zona del Campo Marzio, che gli storici moderni pongono la collocazione dei \"Navalia\", dovendosi ritenere che quella di Stifone, laddove venisse confermata una qualsiasi attinenza con quel periodo, possa essere stata solo una delle diverse strutture cantieristiche utilizzate all'epoca. Noto peraltro quanto fu imponente lo sforzo bellico che nel 261 a.C. vide la flotta romana scendere sul mare a combattere contro Cartagine nella prima guerra punica. Doveroso per\u00f2 ribadire come, per alcuni aspetti della scoperta, si tratti al momento di ipotesi generalmente condivise ma ancora al vaglio.\nGli altri reperti emersi nella zona.\nChe la zona a ridosso del porto romano avesse potuto ospitare in passato un certo insediamento abitativo era emerso da tutta una serie di reperti venuti alla luce dai terreni circostanti. Nel 1914 venne accertata la presenza nei pressi di un antico bagno termale (l'area \u00e8 ricchissima di sorgenti), mentre due lapidi vennero rispettivamente in superficie poco distanti nel 1850 e nel 1970 Ad avvalorare l'importanza che dovette avere la zona in epoca romana ha inoltre contribuito la scoperta, ad opera di A. Caponi nel maggio 2007, di una cisterna lunga circa 25 metri, proprio a poca distanza dal Cantiere e che in antichit\u00e0 i Romani considerassero quella specifica parte dell'Umbria pure per la sua importanza strategica lo rivela un passo di Tito Livio da riferirsi all'anno 207 a.C. Intercettata una corrispondenza tra Asdrubale Barca e suo fratello Annibale Barca, le legioni decisero di sbarrare il passo al nemico nelle vicinanze di Narni, dovendosi ritenere che il fatto avvenne nelle immediate prossimit\u00e0 del Cantiere Navale viste le indicazioni geografiche fornite dall'autore\nLa stretta gola che si apre sull'Umbria \u00e8 infatti proprio quella alle spalle dell'area archeologica, la cui ubicazione \u00e8 esattamente allo sbocco di essa.\nFruibilit\u00e0 dell'area archeologica.\nI resti archeologici del Cantiere Navale, nonostante gli appelli, si trovano ancora oggi in stato di abbandono, avvolti dalla vegetazione e circondati da acque stagnanti, con il rischio che la testimonianza possa subire ulteriori danni che ne mettano a repentaglio la gi\u00e0 parziale integrit\u00e0. L'area, soggetta peraltro al rischio di piene improvvise, vista la presenza di dighe pi\u00f9 a monte, \u00e8 di propriet\u00e0 della multinazionale dell'energia Endesa Italia: l'organizzazione di eventuali visite guidate deve sottostare quindi al rilascio di particolari permessi per l'accesso all'area di propriet\u00e0 privata. Inoltre, tutta la zona, interessata in epoca medievale da una fiorente industria basata sui mulini ad acqua, sia stata fortemente stravolta nella sua originaria natura."}
{"id": "1846249", "revid": "767487", "url": "https://it.wikipedia.org/wiki?curid=1846249", "title": "Elio Pentassuglia", "text": "Soprannominato \"Big Elio\" a causa della sua mole e soprattutto per le sue indiscutibili doti umane, \u00e8 considerato uno dei pi\u00f9 importanti allenatori di pallacanestro italiani (premio Van Zandt 1969 di allenatore dell'anno, 2 titoli nazionali giovanili, una coppa Korac con Rieti).\nCarriera.\nDopo un inizio di carriera nella pallavolo, gioc\u00f2 sin dagli anni '50 nella Libertas Brindisi. Nel 1962, dovendo abbandonare l'attivit\u00e0 agonistica per problemi fisici, segu\u00ec il settore giovanile della sua squadra e della nazionale di basket. Le sue giovanili ebbero un grande successo nel corso degli anni 60, vincendo tornei in tutta Italia. In quelle squadre militarono, tra gli altri, Claudio Calderari, Antonio Bray, Giuseppe Lonati, Giuseppe Galluccio, Giuseppe Rutigliano, Piero Labate, Maurizio Solfrizzi e Roberto Cordella.\nIn seguito fu ingaggiato come allenatore a Napoli, Rieti ed infine Varese. Con la Arrigoni Rieti nel 1980, anno in cui la sua Brindisi tornava in serie A con in panchina Piero Pasini (allenatore caldeggiato proprio da Pentassuglia), vinse la coppa Kora\u0107: il 26 marzo 1980 Rieti sconfisse nella finale di Liegi il Cibona di Zagabria con il punteggio finale di 76-71. In quella formazione militavano Willie Sojourner, Roberto Brunamonti, Lee Johnson, Luca Blasetti e Gianfranco Sanesi. Proprio Roberto Brunamonti ha ricordato e ringraziato Big Elio nella sua partita d'addio al basket (Bologna, 14 settembre 1996) per il contributo dato allo sport ed alla sua formazione di giocatore.\nTra il 1982 e il 1985 torn\u00f2 ad allenare la squadra della sua citt\u00e0 (Bartolini Brindisi) nel campionato di serie A2.\nRichiamato a Rieti per risollevare le sorti del basket di quella citt\u00e0, Pentassuglia non pot\u00e9 partecipare al campionato 1988-89: mor\u00ec il 31 ottobre 1988 all'et\u00e0 di 56 anni in un incidente stradale in Puglia, in territorio di Monopoli (BA) mentre tornava nella sua citt\u00e0 natale. Alla sua memoria \u00e8 stato intitolato il palasport di Brindisi, dove attualmente gioca la squadra locale di Serie A New Basket Brindisi.\nLa sua vita e carriera sono state ricordate nel libro \u201cIn principio fu Elio\u201d scritto da Adolfo Maffei e Claudio Calderari."}
{"id": "1846258", "revid": "1543377", "url": "https://it.wikipedia.org/wiki?curid=1846258", "title": "Harold Wallace", "text": "Caratteristiche tecniche.\nDifensore centrale per la squadra nazionale, terzino o ala per il club.\nCarriera.\nCalciatore.\nClub.\nDebutt\u00f2 in Costa Rica col Saprissa nella stagione 1993-1994. Nel 1994 pass\u00f2 al Belen, per poi approdare nel 1995 al club messicano dello Zacatepec (assieme a Jewison Bennett). Sempre nel 1995 rientr\u00f2 in patria, accasandosi all'Alajuelense. Nel 2002 si trasfer\u00ec nuovamente in Messico, giocando per il San Luis, salvo poi ritornare nel 2003 all'Alajuelense. Nell'estate 2008 pass\u00f2 al Liberia, con cui ha concluso la sua carriera nel 2010.\nNazionale.\nWallace \u00e8 stato un membro della squadra Nazionale della Costa Rica, con la quale ha collezionato 101 presenze e 3 gol. Ha partecipato alla Coppa del Mondo FIFA del 2002 di Giappone e Corea ed alla Coppa del Mondo FIFA del 2006 in Germania, ed \u00e8 stato selezionato per la Gold Cup 2007, inoltre partecip\u00f2 alla Coppa America 1997 in Bolivia e alla Coppa America 2001 in Colombia. Debutt\u00f2 con la selezione nazionale contro l'Giamaica il 27 settembre 1995. A livello internazionale giovanile gioc\u00f2 il Mondiale Under 20 in Qatar nel 1995.\nAllenatore.\nNel luglio 2014 assunse ad interim la guida della Nazionale Under-20 di calcio della Costa Rica, fino alla successiva nomina di Marcelo Herrera nel novembre dello stesso anno."}
{"id": "1846260", "revid": "28592", "url": "https://it.wikipedia.org/wiki?curid=1846260", "title": "Scacchisti", "text": ""}
{"id": "1846269", "revid": "527219", "url": "https://it.wikipedia.org/wiki?curid=1846269", "title": "Duca di Osuna", "text": "Duca di Osuna (in spagnolo: \"Duque de Osuna\"), anche \"Duca di Ossuna\", \u00e8 un titolo nobiliare spagnolo. Nel XV secolo la citt\u00e0 andalusa di Osuna divenne un feudo di Alfonso T\u00e9llez-Gir\u00f3n, nominato 1\u00ba conte di Urue\u00f1a il 25 maggio 1464 da Enrico IV di Castiglia. Pedro T\u00e9llez-Gir\u00f3n de la Cueva Velasco y Toledo, 5\u00ba conte di Urue\u00f1a, fu innalzato al rango di duca di Osuna il 5 ottobre 1562 da re Filippo II. Al titolo di duca di Osuna era conferito il Grandato di Spagna, dignit\u00e0 massima della nobilt\u00e0 spagnola, gi\u00e0 propria del precedente titolo di conte di Urue\u00f1a detenuto dai T\u00e9llez-Gir\u00f3n.\nTra i pi\u00f9 famosi ci sono: Pedro T\u00e9llez-Gir\u00f3n y Velasco Guzm\u00e1n y Tovar, 3\u00ba duca di Osuna (1574 - 1624), conosciuto come il \"Gran Duca di Osuna\", celebrato dal poeta Francisco de Quevedo; e Pedro de Alc\u00e1ntara T\u00e9llez-Gir\u00f3n y Pacheco, 9\u00ba duca di Osuna (1755-1807), mecenate del celebre pittore Francisco Goya.\nNel corso dei secoli, la famiglia ducale crebbe in importanza e ricchezza fino a diventare, nel XIX secolo, la casa nobiliare pi\u00f9 importante di Spagna, riunendo nella persona del duca di Osuna i titoli di duca di Arcos, B\u00e9jar, Benavente, Gand\u00eda, Infantado e Medina de Rioseco.\nAttualmente detiene il titolo la duchessa \u00c1ngela Mar\u00eda T\u00e9llez-Gir\u00f3n."}
{"id": "1846270", "revid": "28592", "url": "https://it.wikipedia.org/wiki?curid=1846270", "title": "Mauritani", "text": ""}
{"id": "1846271", "revid": "123429778", "url": "https://it.wikipedia.org/wiki?curid=1846271", "title": "Edmond Privat", "text": "Scrisse drammi, poesie, racconti e libri sul movimento esperantista.\nL'impegno esperantista.\nPrivat apprese l'esperanto insieme con Hector Hodler nel 1903. Nello stesso anno fond\u00f2 la rivista \"Juna Esperantisto\". Nel 1905 partecip\u00f2 al primo Congresso Universale di Esperanto.\nStudi\u00f2 linguistica e storia a Parigi; in questo periodo redasse opere in lingua francese sulla storia e sulla psicologia dei popoli. Guid\u00f2 un comitato internazionale ed organizz\u00f2 conferenze a favore delle nazioni oppresse. Fu pioniere dell'istruzione popolare e dell'introduzione del sistema cooperativo in Svizzera.\nNel 1912 divenne membro del comitato dell'Associazione Universale Esperanto (UEA) e dal 1920 al 1934 assunse la carica di redattore del suo organo ufficiale, la rivista \"Esperanto\". Dal 1924 al 1928 \u00e8 stato contemporaneamente presidente dell'UEA e dell'Internacia Centra Komitato; fu costretto alle dimissioni da uno scandalo da cui usc\u00ec, per\u00f2, senza colpe.\nDal 1921 al 1928 fu presidente della Societ\u00e0 Esperantista Svizzera. Dal 1923 al 1926 ricopr\u00ec inoltre la carica di consigliere onorario e vicedelegato dell'Iran presso la Lega delle Nazioni, presentando l'esperanto presso varie istanze internazionali. Organizz\u00f2 numerose conferenze, tra le quali quelle sull'insegnamento dell'Esperanto (Ginevra 1922), e sull'utilizzo della lingua pianificata da Zamenhof in ambito turistico, industriale e commerciale (Venezia 1923 - Parigi 1925).\nEbbe rapporti con Gandhi e Nehru, cui lo legavano non solo l'ammirazione ma soprattutto l'amicizia personale.\nCarriera letteraria.\nCon le opere \"Historio de la lingvo Esperanto\" e \"Vivo de Zamenhof\" Privat divenne uno dei pi\u00f9 famosi storici del movimento esperantista. Tra le sue opere successive si ricordano lo studio filologico \"Esprimo de sentoj en Esperanto\", \"Ginevra\", la raccolta di poesie \"Tra l'silento\".\nAttivo anche sul fronte della pedagogia, scrisse il libro \"Karlo\" ed il \"Kursa lernolibro\"."}
{"id": "1846274", "revid": "56818", "url": "https://it.wikipedia.org/wiki?curid=1846274", "title": "Mystery airship", "text": ""}
{"id": "1846275", "revid": "28592", "url": "https://it.wikipedia.org/wiki?curid=1846275", "title": "Vadim Repin", "text": ""}
{"id": "1846278", "revid": "28592", "url": "https://it.wikipedia.org/wiki?curid=1846278", "title": "Godfrey N. Hounsfield", "text": ""}
{"id": "1846280", "revid": "28592", "url": "https://it.wikipedia.org/wiki?curid=1846280", "title": "Alan M. Cormack", "text": ""}
{"id": "1846283", "revid": "38120", "url": "https://it.wikipedia.org/wiki?curid=1846283", "title": "Nuovo Nuovo", "text": ""}
{"id": "1846293", "revid": "810736", "url": "https://it.wikipedia.org/wiki?curid=1846293", "title": "Aeronave (ufologia)", "text": "In ambito ufologico, unaeronave \u00e8 un'ipotetica macchina volante appartenente al passato, che gli ufologi associano a reperti antichi.\nNelle descrizioni in questa chiave di reperti maya, egiziani e cinesi, si rivelerebbero elementi ricorrenti quali ali, alettoni, timoni, vele ed eliche, come le ottocentesche aeronavi. Tra questi, i reperti di padre Carlo Crespi, conservati nella Chiesa di Santa Maria Auxiladora a Cuenca, Ecuador, e gli oggetti aerodinamici in oro della collezione della Banca dello Stato di Bogot\u00e0, Colombia, sono considerati i reperti pi\u00f9 papabili come possibili modelli di antichissime navi volanti.\nIl termine aeronave deriva dall'uso allargato dell'inglese mystery airship (aeronave misteriosa), che indica i primi oggetti volanti non identificati osservati negli stati occidentali degli USA negli ultimi decenni dell'Ottocento, epoca dei primi voli con dirigibile (\"airship\", in inglese). Stando a Jerome Clark, rapporti analoghi vennero fatti in altre parti del mondo a partire dal 1880. Per questi fenomeni compaiono talvolta anche altre definizioni: aeronavi fantasma, phantom airships, scareships\nIl primo volo di un dirigibile negli Stati Uniti, l\"Aereon\" di Solomon Andrews era stato compiuto il 1\u00ba giugno 1863.\nLa pi\u00f9 nota di queste serie di avvistamenti ufologici, riportata dai giornali dell'epoca, avvenne tra il 1896 ed il 1897.\nCasi principali.\nI primi casi storici.\nIl primo caso storicamente attestato di avvistamento di aeronavi avviene nel 1870, quando un contadino del Nevada vede due oggetti allungati volare a velocit\u00e0 spaventosa sopra la sua fattoria.\nTuttavia, la cronaca non d\u00e0 rilevanza alle aeronavi se non per alcuni casi nel 1871 (come la famosa aeronave del New Hampshire del 1871, che rimase quasi un giorno visibile). In totale, si sono registrati, tra 1870 e 1875, 32 casi di aeronavi negli USA, 3 in Canada e 2 in Messico (sempre in zone di confine con gli USA).\nL'ondata del 1896-97.\nIl primo caso di Lodi.\nDopo 21 anni, il 25 novembre 1896, le aeronavi tornano a fare la loro comparsa. Testimone dell'evento il colonnello H.G.Shaw. Dai racconti di Shaw, pare che, mentre era in viaggio insieme ad un amico verso Lodi, piccola citt\u00e0 della California, si sia imbattuto in tre esseri magrissimi e alti oltre i 2 metri. Dopo alcuni inutili tentativi di comunicare (gli sconosciuti emettono solo suoni simili a ronzii), gli esseri attaccano Shaw, che per\u00f2 si difende e cerca di arrestarli, non riuscendoci, perch\u00e9 essi vanno verso la loro aeronave, un velivolo a forma allungata che, dopo averli accolti a bordo, riparte con una velocit\u00e0 stupefacente.\nConiazione del termine aeronavi.\nIl 27 marzo 1897, le misteriose navi volanti ricompaiono. A Topeka, Kansas, per alcuni minuti, si osservano macchine in cielo che emettono potenti bagliori rossi. I giornali del giorno seguente, parlano di \"aeronavi\".\nChicago, la prima grande citt\u00e0 con avvistamenti di aeronavi.\nChicago, la maggiore citt\u00e0 dell'Illinois, \u00e8 la prima grande citt\u00e0 con avvistamenti di aeronavi. Infatti, il 9 aprile 1897, 4 oggetti a forma di sigaro, lunghi 20 m circa, sorvolano la citt\u00e0 per un'ora, destando scalpore tra la gente.\nIl caso di El Paso.\nIl maggior caso di avvistamenti di aeronavi, ebbe luogo il 19 aprile 1897, quando, a Cisco, in Texas, lo sceriffo segui una misteriosa nave volante dirigersi verso El Paso ma, quando entra in citt\u00e0, vede oltre 50 oggetti, che emettono lampi verdi e girano vorticosamente, con spettacolari acrobazie. Tutto dura per due ore, poi le navi volanti se ne vanno, dirigendosi verso l'orizzonte sino a sparire.\nUltimi casi fuori dagli USA.\nDopo questo grande avvistamento di aeronavi, i casi divennero meno frequenti, ma tra 1909 e 1912 ci furono anche dei casi di aeronavi in Francia, Italia, Regno Unito e Nuova Zelanda, senza per\u00f2 salire agli onori della cronaca se non in poche occasioni, essendo l'aereo gi\u00e0 inventato e quindi, a volte, le aeronavi confuse con gli stessi aeroplani oppure, talvolta, con mongolfiere o dirigibili.\nScandinavia.\nSimili avvistamenti furono osservati in Norvegia e Svezia a fine '800, tra il 1891 e il 1900. Il fenomeno, simile a quello delle aeronavi americane, and\u00f2 avanti per diversi anni, creando scalpore tra le persone, per poi non ripresentarsi pi\u00f9 all'improvviso.\nFalsi avvistamenti di aeronavi.\nAlcuni avvistamenti di aeronavi sono stati frutto di bufale."}
{"id": "1846295", "revid": "26623135", "url": "https://it.wikipedia.org/wiki?curid=1846295", "title": "Crollo dell'impero romano", "text": ""}
{"id": "1846296", "revid": "86599", "url": "https://it.wikipedia.org/wiki?curid=1846296", "title": "Progetto Dedalus", "text": ""}
{"id": "1846297", "revid": "171091", "url": "https://it.wikipedia.org/wiki?curid=1846297", "title": "Fen\u00eatre de Champorcher", "text": "La Fen\u00eatre de Champorcher (pron. fr. : ; detto anche semplicemente \"col Fen\u00eatre\", che significa in francese \"colle finestra\") (2.827 m s.l.m.) \u00e8 un valico alpino delle Alpi Graie che unisce la valle di Champorcher e la valle di Cogne.\nDescrizione.\nIl colle si apre tra il Bec Costazza e la Torre Ponton. Dal versante di Champorcher la Finestra si trova a monte del lago Mis\u00e9rin ed alla testata della valle; dal versante di Cogne si trova alla testata del vallone dell'Urtier (vallone secondario della valle di Cogne). Dalla finestra ha inizio sul lato Cogne il parco nazionale del Gran Paradiso e su quello verso Champorcher il parco naturale del Mont Avic. Secondo la classificazione orografica SOIUSA il colle separa due dei supergruppi che compongono le Alpi del Gran Paradiso, la \"Catena Emilius-Tersiva\" (a nord del colle) dal \"Gruppo della Rosa dei Banchi\" (a sud).\nSi trova lungo il percorso dell'Alta via della Valle d'Aosta n. 2.\nIl colle, oltre che dal sentiero, \u00e8 attraversato dalla linea elettrica ad alta tensione che trasportava in italia l'energia elettrica prodotta dal reattore nucleare francese \"Superphenix\"."}
{"id": "1846303", "revid": "726455", "url": "https://it.wikipedia.org/wiki?curid=1846303", "title": "Veit Stoss", "text": "Biografia.\nNato, secondo fonti attendibili, nel 1447, con ogni probabilit\u00e0 a Norimberga, morto nel 1533. Nel 1477 fu chiamato a Cracovia per scolpire l'altare maggiore ligneo della Basilica di Santa Maria, lavoro durato (con brevi interruzioni nel 1485 e nel 1486-88, epoca in cui si rec\u00f2 a Breslavia e a Norimberga) fino al 1496.\nPrima di questo soggiorno in Polonia non abbiamo traccia di sue opere. L'immenso altare, alto pi\u00f9 di 13 metri, \u00e8 insieme con quello contemporaneo di Michael Pacher a Sankt Wolfgang (presso Salisburgo) la pi\u00f9 importante opera fra gli altari dell'ultima maniera gotica. Nel centro dell'altare \u00e8 rappresentato (in figure di pi\u00f9 di due metri d'altezza) il transito della Vergine; sui battenti laterali la storia del Signore e della Vergine, in 18 rilievi. Lo stile rivela nella plasticit\u00e0 e tortuosit\u00e0 delle figure, nella patetica espressione di alcune teste come anche nell'accennato movimento dei panni, l'influsso dominante del grande scultore renano Nicolaus Gerhart, che influ\u00ec fortemente anche su Pacher e delle cui opere lo Stoss conosceva probabilmente la tomba dell'imperatore Federico III, scolpita a Passau in Baviera verso il 1477 e sistemata poco dopo nella Cattedrale di Santo Stefano di Vienna.\nOltre il grande altare lo Stoss scolp\u00ec varie tombe a Cracovia e in altre citt\u00e0 della Polonia. Tornato a Norimberga nel 1496 a poco a poco tempera il suo stile, che appare ancora molto appassionato in tre rilievi di pietra nella Chiesa di San Sebaldo (1499), Pi\u00f9 pacato \u00e8 lo stile della \"Madonna\" che adorn\u00f2 la sua casa acquistata nel 1499, statua che ora si trova al Germanisches Nationalmuseum di Norimberga. La stessa plasticit\u00e0 delle forme e virtuosit\u00e0 nel trattare il panneggiamento si osserva nel \"San Rocco\" giunto non si sa come alla Basilica della Santissima Annunziata di Firenze, dove fu gi\u00e0 sommamente ammirato come un \"miracolo di legno\" dal Vasari, (che lo attribu\u00ec peraltro ad un immaginario \"Janni franzese\". Questa attivit\u00e0 felice e fertile fu interrotta da un atto di violenza che manifesta il tempestoso carattere del maestro. Ingannato da un debitore fraudolento, egli falsific\u00f2 una cambiale; scoperto e condannato, fu bollato dal boia sulle guance con un marchio rovente. Nonostante l'intervento dell'imperatore Massimiliano in suo favore, la vergogna subita influ\u00ec per molti anni sulle condizioni psichiche ed economiche dell'artista; e solo nel 1518 riprese a scolpire il gruppo monumentale dell'Annunziata nella Chiesa di San Lorenzo a Norimberga. Un grande altare del 1523, oggi nel Duomo di Bamberga, con forme salde e tonde, pare sia stato l'ultima opera del maestro.\nDieci sue incisioni conservate, tutte eseguite fra il 1480 e 1500, sono piene del fine e nervoso carattere delle sue opere di scultura dello stesso periodo. La sua attivit\u00e0 pittorica \u00e8 invece ridotta ai battenti di un altare scolpito da Tilman Riemenschneider a M\u00fcnnerstadt (1503)."}
{"id": "1846307", "revid": "287204", "url": "https://it.wikipedia.org/wiki?curid=1846307", "title": "La partita dell'addio", "text": "La partita dell'addio \u00e8 un libro biografico scritto da Nello Governato che narra la vicenda di Matthias Sindelar."}
{"id": "1846317", "revid": "1305772", "url": "https://it.wikipedia.org/wiki?curid=1846317", "title": "Amazzoni dell'avanguardia russa", "text": "Amazzoni dell'avanguardia russa vengono definite le pittrici che nella Russia degli inizi del 900 parteciparono alla nascita dell'avanguardia, spesso con un ruolo di primo piano.\nL'appellativo venne coniato sulla scorta di un saggio di memorie del poeta futurista russo Benedikt Liv\u0161ic (\"L'arciere da un occhio e mezzo\", 1933) che aveva definito \"amazzoni, cavallerizze scite\" tre pittrici che avevano giocato un ruolo di primo piano nelle ricerche della nascente avanguardia russa per una nuova arte non-figurativa: Ol\u2019ga Rozanova (moglie del poeta futurista A. Kru\u010denych), Natal'ja Sergeevna Gon\u010darova (moglie di Mihail Larionov) e Aleksandra \u0116kster.\nDi esse Liv\u0161ic scriveva:\nDa commentatori successivi vennero, comunque, indicate come \"Amazzoni dell'avanguardia russa\" anche altre pittrici partecipanti al movimento d'avanguardia, quali Ljubov\u2019 Popova, Varvara Stepanova (moglie di A. Rod\u010denko), Nade\u017eda Udal\u2019cova."}
{"id": "1846321", "revid": "767487", "url": "https://it.wikipedia.org/wiki?curid=1846321", "title": "Lo schiaffo (film 1932)", "text": "\"Lo schiaffo (Red Dust)\" \u00e8 un film del 1932 diretto da Victor Fleming interpretato da Clark Gable, Jean Harlow e Mary Astor. In Italia \u00e8 uscito anche con il titolo di \"La jungla in rivolta\".\n\u00c8 la seconda pellicola che vede insieme la coppia Gable-Harlow dopo \"The Secret Six\", in cui i due attori erano stati diretti da George W. Hill.\nNel 1953 Gable ne girer\u00e0 il remake, diretto da John Ford.\nNel 2006 \u00e8 stato scelto per la conservazione nel National Film Registry della Biblioteca del Congresso degli Stati Uniti.\nTrama.\nIndocina, durante la stagione dei monsoni.Dennis Carson, sovrintendente di una piantagione di caucci\u00f9, \u00e8 diviso fra le attenzioni che gli destina Barbara Willis, la moglie di un collega e quelle di Vantine, una giovane e scafata biondina.\nProduzione.\nIl film fu prodotto da Victor Fleming con una sua compagnia per la MGM.\nDistribuzione.\nIl film, distribuito dalla MGM, usc\u00ec nelle sale USA il 22 ottobre 1932. Un buon prodotto dallo stile vigoroso che sopport\u00f2 piuttosto bene al botteghino la bufera di pettegolezzi e di dubbi creata dal misterioso suicidio avvenuto il mese prima, in settembre, di Paul Bern, marito di Jean Harlow e uno dei pi\u00f9 stretti collaboratori di Irving Thalberg.\nIl film \u00e8 uscito, pubblicato in VHS, negli USA e in Brasile.\nDate di uscita.\nIMDb\nAlias\nRemake.\nNel 1953, John Ford ne girer\u00e0 il remake con \"Mogambo\": il protagonista sar\u00e0 nuovamente Clark Gable che, ventun anni dopo, \u00e8 ancora un affascinante cacciatore. Affascinato, questa volta, dall'algida bellezza di Grace Kelly (al posto di Mary Astor), mentre il ruolo di Jean Harlow, scafata amante senza troppi illusioni, sar\u00e0 preso da Ava Gardner. La sceneggiature delle due versioni si deve in entrambi i casi a John Lee Mahin."}
{"id": "1846323", "revid": "599013", "url": "https://it.wikipedia.org/wiki?curid=1846323", "title": "Andrea Blasi", "text": "Carriera.\nMosse i suoi primi passi da cestista professionista nell'Olimpia Milano attorno alla met\u00e0 degli anni ottanta. Tra il 1986 e il 1990, con il cartellino ancora in mano dell'Olimpia, per mancanza di spazio in squadra, milit\u00f2 con squadre di minor rango (Scaligera Verona e Arese). Queste esperienze lo fecero maturare, cos\u00ec nel 1990 ritorn\u00f2 all'ovile e ben presto si guadagn\u00f2 il ruolo di playmaker titolare. Nel 1992-93 era con la Pallacanestro Firenze.\nNel 1993 venne ingaggiato dalla Fortitudo Bologna, squadra all'epoca neopromossa in A1, ma con molte ambizioni. Subito divent\u00f2 un idolo della tifoseria fortitudina, sia per le doti di giocatore ma soprattutto per la voglia di lottare e di crederci sempre fino all'ultimo secondo. Con la squadra felsinea gioc\u00f2 4 stagioni, raggiungendo due finali scudetto.\nNegli anni che seguirono (1997-2002) vest\u00ec le canotte di diverse squadre: Dinamo Sassari, Olimpia Pistoia, Pallacanestro Cant\u00f9, Gira Ozzano e Viola Reggio Calabria.\nNel 2002, volendo continuare a giocare a basket, era nel roster di una squadra di Serie C della provincia di Bologna.\nMor\u00ec il 29 ottobre dello stesso anno all'et\u00e0 di 37 anni in un incidente stradale con il suo furgone occorsogli a Bologna.\nUn paio di mesi dopo l'incidente, nasce la figlia Sophie Andrea (il secondo nome proprio in onore del padre), attualmente promessa della pallavolo italiana.\nRiconoscimenti postumi.\nOgni anno il CCSA Arese organizza un torneo per i bambini in sua memoria."}
{"id": "1846324", "revid": "671029", "url": "https://it.wikipedia.org/wiki?curid=1846324", "title": "Futbol'nyj Klub L'viv", "text": "Il Futbol'nyj Klub L'viv () \u00e8 una societ\u00e0 di calcio di Leopoli, in Ucraina. Nella stagione 2018-19 il club milita nella Prem\"jer-liha, la prima serie del calcio ucraino.\nStoria.\nIl club venne fondato nel maggio del 2006, sebbene fino al 2002 esistesse una squadra con il medesimo titolo sportivo. Il club venne ammesso direttamente alla \"Persha Liha\" in sostituzione del Hazovyk-Skala Stryi, come rappresentante dell'Oblast di Leopoli.\nAl termine della stagione 2007-2008 \u00e8 stata promosso per la prima volta nella massima serie ucraina, la Vy\u0161\u010da Liha.\nLa Kniazha Arena, che ospita le partite interne, ha una capacit\u00e0 di 3.220 spettatori.\nNel maggio del 2018, si fonde con il , squadra militante in Prem\"jer-liha, ottenendo cos\u00ec il diritto a disputare la massima serie ucraina.\nRosa 2020-2021.\n\"Aggiornata al 25 gennaio 2021.\"\nRosa 2019-2020.\n\"Aggiornata al 20 febbraio 2020.\""}
{"id": "1846327", "revid": "92723", "url": "https://it.wikipedia.org/wiki?curid=1846327", "title": "FC Lviv", "text": ""}
{"id": "1846336", "revid": "86599", "url": "https://it.wikipedia.org/wiki?curid=1846336", "title": "\u00c9tienne L\u00e9opold Trouvelot", "text": "\u00c8 noto per aver accidentalmente introdotto nel Nord America la farfalla diurna \"Lymantria dispar\".\nNato ad Aisne, in Francia, Trouvelot fu impegnato durante la sua giovent\u00f9 nella politica, tra le file dei repubblicani. In seguito al colpo di stato, nel 1852, di Luigi Napoleone Bonaparte, si trasfer\u00ec con la famiglia negli Stati Uniti, dove si stabil\u00ec nella cittadina di Medfoord (Massachusetts), nei sobborghi di Boston. Qui intraprese l'attivit\u00e0 di artista per poter mantenere se stesso e la sua famiglia.\nTrouvelot coltivava anche un certo interesse per l'entomologia. Poich\u00e9 negli USA i bachi da seta erano stati sterminati da diverse malattie, \u00c9tienne decise di provare ad incrociare alcuni dei sopravvissuti con degli esemplari, importati appositamente dall'Europa, del bombice, resistente a quelle malattie, \"Lymantria dispar\". Ignorando i problemi legati a questa specie, egli verso la fine degli anni sessanta del XIX secolo si fece importare un certo numero di uova del bombice; ma, mentre tentava di allevare le uova sopra un albero del proprio giardino, alcune larve scapparono rifugiandosi tra le piante vicine. L'artista si rese allora conto del potenziale problema che aveva causato e lo rese noto a diversi entomologi, ma non fu preso alcun provvedimento.\nPoco dopo questo incidente, Trouvelot perse il proprio interesse per l'entomologia trovandolo per l'astronomia. Nel suo campo aveva la possibilit\u00e0 di mettere a frutto le proprie abilit\u00e0 artistiche illustrando le sue osservazioni. Il suo interesse sub\u00ec poi un declino ma fu apparentemente risvegliato verso il 1870, quando ebbe l'opportunit\u00e0 di osservare direttamente diverse aurore.\nQuando Joseph Winlock, direttore dell' \"Harvard College Observatory\", not\u00f2 la qualit\u00e0 delle sue illustrazioni, gli propose di entrare a far parte del suo staff nel 1872. Tre anni dopo gli fu proposto di andare a lavorare presso lo U. S. Naval Observatory, dove si sarebbe potuto servire per un anno del rifrattore da 26 pollici dell'osservatorio. Nel corso della sua vita egli realizz\u00f2 circa 7.000 illustrazioni astronomiche di qualit\u00e0; quindici dei suoi migliori elaborati a pastello furono pubblicati dall'editore Scribner nel 1881. Uno dei suoi maggiori interessi fu l'osservazione del Sole, che gli frutt\u00f2 la scoperta, nel 1875, di diverse \"macchie velate\".\nOltre alle illustrazioni, Trouvelot pubblic\u00f2 una cinquantina di carteggi scientifici.\nNel 1882, alcuni anni prima che le autorit\u00e0 del Massachusetts si rendessero conto del reale problema arrecato dalla \"Lymantria dispar\" (tutt'oggi problema di primaria importanza), l'artista torn\u00f2 in Francia, dove condusse diverse osservazioni presso l'osservatorio di Parigi. Mor\u00ec nel 1895 a Meudon."}
{"id": "1846350", "revid": "1408284", "url": "https://it.wikipedia.org/wiki?curid=1846350", "title": "Autotensione", "text": "Le autotensioni sono tensioni che vengono provocate non da carichi ma da coazioni sia in strutture isostatiche sia in strutture iperstatiche.\nLe autotensioni possono essere volute e non volute a seconda che la loro presenza risulti benefica o dannosa.\nTra le coazioni ci sono le variazioni termiche, il ritiro, la deformazione plastica, la saldatura, la raddrizzatura, la pretensione e la precompressione, le distorsioni, i cedimenti vincolari.\nTipologia di autotensioni.\nLe autotensioni si possono distinguere in due categorie:\nAltre cause di autotensioni della prima categoria sono le variazioni termiche non uniformi.\nNei casi della prima categoria, mancando qualsiasi forza esterna (attiva o reattiva) le autotensioni devono farsi equilibrio tra loro, per cui la loro somma in ogni sezione \u00e8 pari a zero.\nLe due tipologie di autotensioni, nelle strutture iperstatiche possono verificarsi contemporaneamente."}
{"id": "1846355", "revid": "363629", "url": "https://it.wikipedia.org/wiki?curid=1846355", "title": "Bernie Rosenthal", "text": "Bernadette \"Bernie\" Rosenthal, \u00e8 un personaggio dei fumetti, creato da Roger Stern (testi) e John Byrne (testi e disegni), pubblicato dalla Marvel Comics. La sua prima apparizione risale a \"Captain America\" (prima serie) n. 247 del luglio 1980.\nFa parte dei comprimari di Capitan America: \u00e8 stata per un certo periodo la fidanzata di Steve Rogers, l'alter ego del supereroe.\nBiografia del personaggio.\nBernie Rosenthal era una giovane soffiatrice di vetro che si trasfer\u00ec nel quartiere di Brooklyn Heights; per l'occasione il suo amico Mike Farrel (ex compagno di college di Bernie e nuovo vicino di casa) diede una festa in suo onore e fu in quell'occasione che lei conobbe Steve Rogers: subito Bernie si sent\u00ec attratta da questo aitante ma misterioso ragazzo; infatti Steve aveva l'abitudine di \"sparire\" all'improvviso senza dare una spiegazione.\nOvviamente la ragazza non sapeva che il biondo disegnatore free lance da lei ammirato fosse in realt\u00e0 il leggendario Capitan America, che andava a compiere il proprio dovere da solo o a capo dei \"pi\u00f9 potenti eroi della terra\".\nIn breve Bernie e Steve cominciarono a frequentarsi e man mano che la loro relazione andava avanti Bernie si sentiva sempre pi\u00f9 coinvolta, tanto da dichiararsi apertamente; anche Steve provava gli stessi sentimenti, ma non aveva il coraggio di prendersi un impegno tanto serio, questo a causa della sua doppia vita, infatti era difficile conciliare i doveri di Steve Rogers con quelli del suo alter ego.\nIl caso volle che Bernie vide in azione il Capitano quando intervenne per fermare dei disordini provocati da un movimento per i diritti degli ebrei (guidato dall'ex marito di Bernie, Sam) durante un corteo filonazista: le parole di Cap, in cui condannava i metodi violenti dei primi e l'orrenda ideologia dei secondi, pi\u00f9 un'accurata osservazione del suo volto, le fecero intuire la verit\u00e0 sulla doppia vita di Steve; tuttavia, nonostante la scioccante scoperta, i sentimenti che la ragazza provava per l'eroe non vennero meno, anzi, il non avere pi\u00f9 segreti rese il loro rapporto ancora pi\u00f9 forte: spesso era Bernie a \"coprire\" le sparizioni di Steve con degli alibi fasulli.\nNonostante i pericoli a cui andava incontro (fu rapita in un paio di occasioni dal Barone Zemo e dal Teschio Rosso), Bernie desiderava tanto sposarsi con Steve, tanto che lei lo present\u00f2 alla sua famiglia: tuttavia Bernie dovette trasferirsi a Los Angeles per studiare legge e i due provarono a mantenere una storia a distanza, ma infine la ragazza decise di lasciarlo, in quanto le sarebbe stato impossibile proseguire la relazione.\nSteve comunque rimase in buonissimi rapporti con Bernie (una delle poche persone a conoscere entrambi i suoi alter ego) tanto che Cap chiese pi\u00f9 volte il suo consiglio per questioni importanti, come quella volta che il governo ordin\u00f2 a Rogers di dimettersi dal ruolo di Capitan America per dare il costume e lo scudo al Super Patriota alias John Walker.\nAlcuni anni dopo, divenuta avvocatessa, Bernie torn\u00f2 a New York dove inizi\u00f2 la sua brillante carriera; decise di riallacciare la relazione con Rogers tornando a corteggiarlo, ma questi ormai aveva intrapreso una nuova relazione sentimentale con Rachel Leighton alias l'avventuriera in costume nota come Diamante. I due rimasero quindi solo amici; l'ultima volta che Cap vide Bernie lei era in aula durante un processo.\nCivil War.\nBernie ha confessato al suo vecchio amico Josh Cooper, ex vicino di casa e amico di Steve, di aver assistito all'omicidio di Cap, avvenuto alla fine di Civil War: Bernie si rec\u00f2 in tribunale per dare conforto a Steve, e vide con i suoi occhi il momento in cui Cap venne colpito dal proiettile del cecchino. A causa del dispiacere dovuto alla sua morte, Bernie si \u00e8 trasferita nel Nuovo Messico.\nDivenuta un brillante avvocato di successo, Bernie ha accettato la richiesta del redivivo Steve Rogers di difendere Bucky Barnes quando viene processato per tradimento verso gli Stati Uniti per i reati commessi nei panni del Soldato d'Inverno, concentrando la sua linea difensiva sul fatto che all'epoca egli era condizionato mentalmente, e riuscendo alla fine a farlo assolvere dalle accuse."}
{"id": "1846357", "revid": "24823", "url": "https://it.wikipedia.org/wiki?curid=1846357", "title": "Variante di cambio", "text": ""}
{"id": "1846365", "revid": "6923", "url": "https://it.wikipedia.org/wiki?curid=1846365", "title": "Cirsium oleraceum", "text": "Il cardo giallastro (nome scientifico Cirsium oleraceum ) \u00e8 una pianta erbacea angiosperma dicotiledone perenne, appartenente alla famiglia delle Asteraceae.\nEtimologia.\nIl nome del genere (\"Cirsium\") deriva dalla parola greca \"kirsos\" = varice; da questa radice deriva poi la denominazione \"kirsion\", un vocabolo che sembra servisse ad identificare una pianta usata per curare questo tipo di malattia. Da \"kirsion\" in tempi moderni il botanico francese Tournefort (1656 - 708) deriv\u00f2 il nome \"Cirsium\" dell'attuale genere.\nIl nome italiano \u201ccardo\u201d \u00e8 abbastanza generico in quanto nel linguaggio comune si riferisce a diversi generi e specie di piante. Tra i generi che vengono chiamati direttamente \u201ccardo\u201d, oppure hanno una o pi\u00f9 specie che comunemente si chiamano con questo nome citiamo: \"Carduus\", \"Carduncellus\", \"Carlina\", \"Centaurea\", \"Cnicus\", \"Cynara\", \"Echinops\", \"Galactites\", \"Jurinea\", \"Onopordum\", \"Scolymus\", \"Silybum\", \"Tyrimnus\", tutti della famiglia delle Asteraceae. Ma anche in altre famiglie abbiamo dei generi con delle specie che volgarmente vengono chiamate \u201ccardi\u201d : il genere \"Eryngium\" della famiglia delle Apiaceae o il genere \"Dipsacus\" della famiglia delle Dipsacaceae.\nIl binomio scientifico della pianta di questa voce \u00e8 stato proposto inizialmente da Carl von Linn\u00e9 (1707 \u2013 1778), biologo e scrittore svedese, considerato il padre della moderna classificazione scientifica degli organismi viventi, perfezionato successivamente dal medico e naturalista italiano Giovanni Antonio Scopoli (Cavalese, 3 giugno 1723 \u2013 Pavia, 8 maggio 1788) nella pubblicazione \"\u201dFlora Carniolica 2\u201d\" del 1772.\nL'epiteto specifico (\"oleraceum\") ricorda l'utilizzo di piante aromatiche o verdure in cucina\nDescrizione.\n\u00c8 una pianta a carattere sub-ramoso che pu\u00f2 essere alta fino a 1,5 metri (minimo 50\u00a0cm). La forma biologica della specie \u00e8 emicriptofita scaposa (\"H scap\"); sono piante perennanti per mezzo di gemme poste al suolo e con fusto allungato ed eretto con poche foglie (non cespuglioso).\nRadici.\nLa parte sotterranea del fusto (e quindi anche le radici) consiste in ceppo nodoso strisciante dal quale ogni anno nascono nuovi fusti.\nFusto.\nIl fusto \u00e8 eretto, semplice (poco ramoso, e foglioso in alto), scanalato e tubuloso. \u00c8 scarsamente pubescente per peli biancastri.\nFoglie.\nLe foglie contrariamente ad altre specie dello stesso genere sono molli (non coriacee) e scarsamente pungenti. Il margine fogliare (che \u00e8 dentato ma non ondulato) e le nervature interne (regolarmente arcuate) sono provviste di spinule molli (ciglia appena pungenti), mentre la pagina \u00e8 glabra o con peli brevissimi. Il colore \u00e8 verde chiaro quasi giallastro.\nDimensione delle foglie: da 1 a 3 dm. Le spinule misurano da 1 a 3\u00a0mm.\nInfiorescenza.\nL'infiorescenza \u00e8 formata da capolini sub-sessili addensati in fascetti all'estremit\u00e0 del fusto e sottesi da alcune foglie bratteali. I capolini, come in tutte le Asteraceae, sono formati da un involucro composto da squame al cui interno un ricettacolo fa da base ai fiori (quelli periferici del raggio \u2013 assenti in questa specie - e quelli interni del disco). L'involucro, circondato da grandi e vistose foglie bratteali ovate e colorate di verde \u2013 giallastro, \u00e8 formato da diverse squame disposte in modo embricato e scalato. Il ricettacolo \u00e8 squamoso (le squame hanno della peluria \u2013 sono ragnatelose) ed \u00e8 lungo 1,5 \u2013 2\u00a0cm di colore brunastro. Dimensione delle squame inferiori 1 x 1 \u2013 4\u00a0mm; quelle superiori 1,5 x 15\u00a0mm. Diametro del capolino 2,5 \u2013 4\u00a0cm. Dimensione delle spine (deboli) apicali delle brattee: 1 \u2013 3\u00a0mm.\nFiori.\nI fiori del capolino sono tutti tubulosi (il tipo ligulato, presente nella maggioranza delle Asteraceae, qui \u00e8 assente), sono inoltre ermafroditi, tetraciclici (con quattro verticilli: calice\u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFrutti.\nI frutti sono dei brevi acheni sormontati da un pappo composto da setole piumose disposte in pi\u00f9 file riunite alla base. I semi sono compressi e pi\u00f9 lungi che larghi. Lunghezza del pappo: 10\u00a0mm.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene alla seguente comunit\u00e0 vegetale:\nDescrizione. L'alleanza \"Thalictro flavi-Filipendulion ulmariae\" \u00e8 relativa alle comunit\u00e0 dei piani e delle colline di megaforbie caratterizzate dall'assenza di specie acidofile (vegetazione neutrobasifila). I terreni devono essere saturi d'acqua per gran parte dell'anno. Questa cenosi si sviluppa ai margini di boschi di \"Alnionin canae\", nelle radure e lungo le strade.\nSpecie presenti nell'associazione: \"Angelica sylvestris\", \"Cirsium oleraceum\", \"Filipendula ulmaria\", \"Eupatorium cannabinum\", \"Sonchus palustris\", \"Euphorbia palustris\", \"Althaea officinalis\", \"Scirpus sylvaticus\", \"Equisetum telmateja\", \"Myosotis scorpioides\", \"Crepis paludosa\", \"Epilobium hirsutum\", \"Juncus acutiflorus\", \"Galium uliginosum\", e \"Geum rivale\".\nAltre alleanze per questa specie sono:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nCardueae \u00e8 una delle 4 trib\u00f9 della sottofamiglia Carduoideae. La trib\u00f9 Cardueae a sua volta \u00e8 suddivisa in 12 sottotrib\u00f9 (la sottotrib\u00f9 Carduinae \u00e8 una di queste). Il genere \"Cirsium\" elenca 435 specie con una distribuzione cosmopolita, 35 delle quali sono presenti spontaneamente sul territorio italiano.\nFilogenesi.\nIl genere di questa voce \u00e8 inserito nel gruppo tassonomico della sottotrib\u00f9 Carduinae. In precedenza provvisoriamente era inserito nel gruppo tassonomico informale \"Carduus-Cirsium Group\". La posizione filogenetica di questo gruppo nell'ambito della sottotrib\u00f9 \u00e8 abbastanza vicina al \"core\" della sottotrib\u00f9 (con il genere \"Carduus\" forma un \"gruppo fratello\") e dalle analisi molecolari \u00e8 stato calcolato in 7,2 milioni di anni fa la separazione di questo genere dal resto del gruppo (\u00e8 stato l'ultimo a separarsi).\nIl genere \"Cirsium\" spesso viene botanicamente \u201cconfuso\u201d con altri generi come quello del \"Carduus\" o \"Cnicus\" (e di altri ancora). Le specie del primo genere ad esempio sono molto simili a quelle del \"Cirsium\", anche se una certa distinzione \u00e8 possibile servendosi dell'aspetto del pappo (in \"Cirsium\" \u00e8 formato da setole piumose; mentre in \"Carduus\" \u00e8 composto da pagliette denticolate scabre).\nIl genere \"Cirsium\" appartiene alla trib\u00f9 delle Cardueae (da alcuni autori indicata come Cynareae), trib\u00f9 che il Sistema Cronquist assegna alla sottofamiglia Cichorioideae e che invece la classificazione APG colloca nella sottofamiglia Carduoideae.. \nIl numero cromosomico di \"Cirsium oleraceum\" \u00e8 2n=34.\nIl basionimo per questa specie \u00e8: \"Cnicus oleraceus\" \nI caratteri distintivi di questa specie nell'ambito del genere sono: \nQuesti caratteri sono condivisi con le seguenti specie (sono indicati alcuni caratteri distintivi della specie):\nAltre specie simili.\nI \"Cirsium\" con infiorescenza gialla o giallastra, presenti sul territorio italiano, sono in tutto cinque. A parte il \"Cirsium oleraceum\", qui vengono descritti gli altri due: \nIbridi.\nLe varie specie del genere \"Cirsium\" s'incrociano abbastanza facilmente quando vivono vicine. Sono stati fatti degli esperimenti d'incrocio fino a 6 specie diverse fra di loro. I vari ibridi possono esser distinti a seconda che prevalgono le caratteristiche dell'una o dell'altra parte. Con le altre specie il \u201cCardo giallastro\u201d forma i seguente ibridi :\nSinonimi.\nLa specie \"Cirsium oleraceum\", in altri testi, pu\u00f2 essere chiamata con nomi diversi. L'elenco che segue indica alcuni tra i sinonimi pi\u00f9 frequenti:\nUsi.\nCucina.\nA scopo alimentare sono usate come ortaggi le giovani foglie, i ricettacoli e le radici. Le foglie si possono mangiare crude. Le altre parti della pianta si preferiscono cotte. Le radici probabilmente sono ricche di inulina (un amido che comunque non pu\u00f2 essere digerito direttamente dagli esseri umani) che a volte fermentando genere flatulenza. In India e in Giappone queste piante sono coltivate e vendute come ortaggi.\nIndustria.\nDai semi della pianta si pu\u00f2 ricavare dell'olio.\nGiardinaggio.\nQueste piante trovano modesto impiego nei giardini rocciosi e alpini.\nAltre notizie.\nIl Cirsio giallastro in altre lingue viene chiamata nei seguenti modi:"}
{"id": "1846366", "revid": "1776051", "url": "https://it.wikipedia.org/wiki?curid=1846366", "title": "Think About You", "text": "Think About You \u00e8 l'ottava traccia dell'album \"Appetite for Destruction\" dei Guns N' Roses.\nIl testo della canzone \u00e8 simile a quello di \"Sweet Child o' Mine\" (che la succede nella scaletta del disco). \"Think About You\" fu scritta da Izzy Stradlin dedicata all'eroina.\nLa canzone inizia con un ritmo molto veloce e mantiene questo ritmo fino a 29 secondi dalla fine. Il riff finale per\u00f2 \u00e8 quasi completamente diverso dal resto della canzone, infatti il tempo viene rallentato di molto.\nLive.\nLa canzone venne eseguita molto spesso durante gli show dei Guns N' Roses nel 1985 e nel 1986. La traccia per\u00f2 non venne mai eseguita durante i concerti per promuovere \"Appetite for Destruction\" o nello Use Your Illusion Tour. Tuttavia durante il 2002 i nuovi Guns N' Roses la suonarono spesso, cos\u00ec come anche prima della pubblicazione di Chinese Democracy. La canzone venne eseguita spesso anche quando Stradlin fece alcune apparizioni nei live nella band."}
{"id": "1846373", "revid": "729019", "url": "https://it.wikipedia.org/wiki?curid=1846373", "title": "Heckler &amp; Koch PSG1", "text": "Il PSG1 \u00e8 un fucile di precisione semiautomatico prodotto da Heckler &amp; Koch, creato negli anni settanta del XX secolo.\nStoria.\nIl PSG1 \u00e8 stato creato dalla H&amp;K su commissione della Germania Ovest dopo la strage delle Olimpiadi di Monaco del 1972. L'inadeguatezza delle forze di polizia tedesche fu la principale causa del fallimento dell'operazione. I tiratori scelti preposti a contrastare i terroristi fallirono anche perch\u00e9 i bersagli erano pi\u00f9 numerosi dei tiratori. Si pens\u00f2 allora ad un nuovo fucile di precisione. La necessit\u00e0 di disporre di un elevato volume di fuoco (sull'onda emotiva del fallimento) port\u00f2 alla modifica del fucile d'assalto G3, partendo dalla meccanica con chiusura a rulli H&amp;K. L'arma pur derivando dal G3 \u00e8 radicalmente diversa dall'originale.\nIl costo proibitivo e la delicatezza (il vivo di volata \u00e8 scoperto), oltre alle dimensioni ed il peso hanno relegato il PSG1 al ruolo di polizia escludendolo dal mercato militare. La lacuna \u00e8 stata colmata con una versione ad hoc denominata MSG90.\nCaratteristiche.\nCamerato in 7,62mm come il fucile dal quale deriva, il G3 della medesima fabbrica tedesca, ha una tiro utile di 600 metri, regolato da un'ottica Hensoldt Wetzlar 6X42 (sulla versione originale, in seguito dotata di ottiche diverse). Il funzionamento semiautomatico consente al tiratore di sparare immediatamente un secondo colpo, se necessario. L'estrema precisione (la casa garantisce rosate di 80\u00a0mm a 300 metri) ha garantito un buon successo che dura tutt'oggi."}
{"id": "1846401", "revid": "729019", "url": "https://it.wikipedia.org/wiki?curid=1846401", "title": "CANT 26", "text": "Il CANT 26 era un biplano monomotore da turismo a due posti prodotto dall'azienda italiana Cantieri Aeronautici e Navali Triestini (CANT) alla fine degli anni venti.\nDestinato al mercato dell'aviazione generale italiana del periodo venne prodotto in piccola serie ed utilizzato anche come aereo da addestramento delle scuole di volo civili.\nStoria.\nSviluppo.\nNel 1928 il Ministero dell'Aeronautica emise una richiesta per la realizzazione di un velivolo leggero da utilizzarsi nel ruolo di addestratore basico per le scuole di volo, come aereo da collegamento e da turismo. Al bando di concorso parteciparono la quasi totalit\u00e0 delle aziende di produzione aeronautica del territorio nazionale, tra cui la CANT con il suo 26 progettato dall'ingegner Raffaele Conflenti, che pur non essendone risultata vincitrice ben figur\u00f2 nelle prove comparative del febbraio 1929. Alla fine furono addirittura dieci i progetti che vennero ritenuti all'altezza dei requisiti richiesti; oltre al CANT 26, il vincitore Fiat-Ansaldo A.S.1, l'AVIA FL.3, il Breda Ba.15, il CAB C.4, il Caproni Ca.100 \"Caproncino\", l'IMAM Ro.5, il Macchi M.70, il Magni Vittoria ed il Piaggio P.9.\nTecnica.\nIl CANT 26 era un velivolo dall'aspetto convenzionale realizzato interamente in legno, monomotore biposto caratterizzato dalla configurazione alare biplana e carrello fisso.\nLa fusoliera presentava due abitacoli aperti disposti in tandem, il posteriore riservato al pilota, che terminava posteriormente in una coda dall'impennaggio monoderiva.\nLa configurazione alare era biplana con ali di uguale misura, collegate tra loro da un sistema di montanti e tiranti, con la superiore dotata di alettoni e caratterizzate dalla possibilit\u00e0 di ripiegarle all'indietro per favorire l'hangaraggio.\nIl carrello d'atterraggio era fisso, completato posteriormente da un pattino d'appoggio, e progettato per essere facilmente sostituibile con un paio di galleggianti per trasformare il velivolo in un idrovolante a scarponi.\nLa propulsione era affidata ad una varia gamma di motorizzazioni di piccola potenza, il cui abbinamento era lasciato alle preferenze del committente. In tutto negli otto esemplari realizzati vennero utilizzati cinque differenti motorizzazioni, quattro in linea ed una radiale, con una gamma di potenza compresa tra gli 85 ed i 110 CV, tutti abbinati ad un'elica bipala a passo fisso."}
{"id": "1846402", "revid": "729019", "url": "https://it.wikipedia.org/wiki?curid=1846402", "title": "Walther WA 2000", "text": "Il Walther WA 2000 \u00e8 un fucile di precisione bullpup semiautomatico nato da una iniziativa privata della Carl Walther GmbH nel corso degli anni sessanta.\nCaratteristiche.\nCamerato in 7,62 \u00d7 51 mm, ha il blocco della meccanica inserito nel calcio, con il relativo imbocco dei caricatori subito dietro l'impugnatura del fucile. Tale disposizione dette adito a critiche di vario genere, ma questa soluzione consente, in fase di sparo, di mantenere una buona stabilit\u00e0 grazie al baricentro posto tra la mano forte del tiratore e la spalla. \u00c8 dotato di un bipiede auto livellante (anzich\u00e9 essere poggiato su di questo vi \u00e8 appeso). Al termine della canna, uno spegnifiamma lungo dieci centimetri assicura che l'operatore non resti abbagliato dal colpo e riduce le possibilit\u00e0 che il tiratore possa essere individuato.\nLa configurazione corta e tozza del WA 2000 gli consente di essere portato sulla schiena senza che questo interferisca con la marcia. L'impiego di materiali di alta qualit\u00e0 per il tempo, ma tuttavia ancora fruibili e validi nel periodo attuale, ne hanno fatto un'arma estremamente longeva. La scarsa diffusione \u00e8 dovuta alle difficolt\u00e0 di manutenzione (la disposizione degli organi comporta un differente smontaggio rispetto a quello classico) e al fatto che il costo unitario di quest'arma \u00e8 molto elevato, il che, unito al fatto che le nazioni che possono permetterselo hanno gi\u00e0 i loro produttori, ne hanno limitato la diffusione."}
{"id": "1846408", "revid": "125048074", "url": "https://it.wikipedia.org/wiki?curid=1846408", "title": "Aleksander Lukin", "text": "Aleksander Lukin \u00e8 un personaggio dei fumetti creato da Ed Brubaker (testi) e Steve Epting (disegni), pubblicato dalla Marvel Comics. La sua prima apparizione \u00e8 in \"Captain America\" (quinta serie) n. 1.\n\u00c8 uno degli antagonisti di Capitan America.\nBiografia del personaggio.\nAleksander Lukin nacque nel piccolo villaggio di Kronas, nell'Ex Unione Sovietica, era solo un bambino quando vide il suo villaggio raso al suolo da una battaglia tra il Teschio Rosso e gli Invasori; rimasto orfano in seguito alla morte della madre (uccisa nel corso della battaglia), il piccolo Alek venne adottato dal generale Vasilij Karpov, leader delle forze sovietiche.\nSotto la guida di Karpov Alek divenne una figura importante del KGB, tanto da divenire il successore dello stesso Karpov. Lukin divenne un leader efficiente e brillante durante la guerra fredda, ma con la caduta dell'U.R.S.S. se ne persero le tracce.\nDi recente \u00e8 riapparso nei territori dell'Ex Unione Sovietica, dove pare si sia arricchito vendendo al mercato nero le armi appartenuto all'esercito, fondando la potente Kronas Corporation, e per questo motivo la Russia lo ritiene colpevole di alto tradimento e ha mandato il Guardiano Rosso ad arrestarlo; sfortunatamente, quest'ultimo venne catturato ed infine ucciso, mentre Lukin stava concludendo un affare con il Teschio Rosso.\nLukin era intenzionato ad impossessarsi del cubo cosmico in possesso del Teschio, grazie al quale avrebbe fatto risorgere l'U.R.S.S., ma quest'ultimo non era intenzionato a separarsene; fu allora che Lukin risvegli\u00f2 dall'animazione sospesa il Soldato d'Inverno, che uccise il Teschio e s'impossess\u00f2 del cubo.\nPoco prima di morire per\u00f2, il Teschio (che nel momento in cui fu colpito dal proiettile impugnava il cubo) trasfer\u00ec la sua coscienza all'interno del corpo di Lukin: Aleksander quindi si ritrov\u00f2 a dividere la sua mente con quella del nazista; sebbene i due siano nemici, con il tempo impararono a collaborare per seguire gli obbiettivi comuni, quali la morte di Capitan America e la caduta degli Stati Uniti.\nAlla fine di Civil War il primo obiettivo \u00e8 stato raggiunto, e adesso il duo Lukin/Teschio si sta organizzando alla realizzazione del secondo.\nMa il Soldato d'inverno ha recuperato la memoria (grazie all'intervento di Cap che ha utilizzato il potere del cubo cosmico per ripristinarne i ricordi) e ha deciso di vendicarsi di Lukin e si \u00e8 messo sulle sue tracce per fargliela pagare; con suo enorme stupore per\u00f2, ha scoperto che Lukin e il Teschio sono in qualche modo la stessa persona.\nLukin e il Teschio hanno cercato di separarsi sfruttando un congegno del Dottor Destino e il bimbo che aveva in grembo Sharon Carter (che avrebbe dovuto ospitare la mente del Teschio) ma le cose son sfuggite loro di mano, e Sharon, una volta libera, ha sparato a bruciapelo a Lukin, uccidendolo, mentre la psiche del Teschio si \u00e8 trasferita in un corpo robotico simile a quello di Arnim Zola."}
{"id": "1846416", "revid": "124569204", "url": "https://it.wikipedia.org/wiki?curid=1846416", "title": "Massimo Bagnato", "text": "Ha raggiunto la notoriet\u00e0 con la sua comicit\u00e0 nonsense, rovesciando il clich\u00e9 del comico moderno. \u00c8 conosciuto per il \"tormentone del braccio\": durante le sue apparizioni televisive e i suoi spettacoli teatrali intervalla i monologhi con frequenti richieste che coinvolgono lo spettatore, a cui \u00e8 richiesto di alzare il braccio quando \u00e8 chiamato in causa.\nBiografia.\nLa sua gavetta inizia nel 1989, al \"Fellini\" di Marcello Casco a Roma. Dal 1993 al 1999 presenta lo spettacolo musicale presso il Talent Scout a Roma, dove imita personaggi come Gianni Morandi, Renato Zero e Al Bano. Nel 1998 ha partecipato a \"Sarabanda\" come concorrente. La notoriet\u00e0 presso il grande pubblico arriva in seguito alle prime apparizioni al \"Maurizio Costanzo Show\" e \"Libero\" nel 1999 e 2000. Dal 2004 collabora presso Radio 2 con Lillo &amp; Greg al programma radiofonico \"610\" e con gli stessi l'anno successivo presso Rai Due nel programma \"Bla Bla Bla\".\nNel 2007 \u00e8 stato presente nei programmi \"Matin\u00e9e\" e \"Soir\u00e9e\". Nello stesso anno inizia a lavorare all'interno di \"Scorie\", variet\u00e0 condotto da Nicola Savino. Dal 2008 partecipa anche, sia in esterna che come ospite in studio, a \"Quelli che il calcio\" su Rai 2. Nell'autunno 2009 conduce insieme a Thais Wiggers \"Seratona\", sketch comici durante la pubblicit\u00e0 per presentare il palinsesto di GXT. Il 27 dicembre 2009 debutta a \"Zelig Off\". Dal 2010 gira teatri, feste ed eventi con il suo spettacolo \"Quanti pensano?\", tutto incentrato sul tormentone del braccio.\nNel gennaio 2010 entra a far parte del cast di \"Zelig\" su Canale 5, con Claudio Bisio e Vanessa Incontrada. Nel 2010 fa parte del cast del programma \"Fenomenal\", condotto da Teo Mammucari su Italia Uno, partecipa all'ultima puntata di \"Zelig Off\" ed \u00e8 ospite fisso in \"The Call - Chi ha paura di Teo Mammucari?\". A gennaio 2011 \u00e8 nel cast di \"Zelig\" con Claudio Bisio e Paola Cortellesi. Da marzo 2011 rientra a far parte del cast di \"Fenomenal\", con Teo Mammucari e il Mago Forest. Sempre nel 2011 partecipa alla nuova edizione di \"Zelig Off\" con Teresa Mannino e Federico Basso; inoltre appare in una puntata di \"Sketch Up\", programma comico per ragazzi su Disney XD.\nNel corso dell'autunno del 2011 partecipa a qualche puntata di \"Stalk Radio\", programma in onda su Sky Uno condotto da Dario Cassini. A gennaio 2012 \u00e8 nel cast di \"Zelig\" con Claudio Bisio e Paola Cortellesi. A dicembre 2013 \u00e8 nel cast di \"Zelig 1\". Nel 2014 partecipa alla trasmissione teatrale \"Palco doppio palco\" di Comedy Central. Da settembre 2014 conduce insieme con Savino Zaba la trasmissione \"A qualcuno piace Cult\" su Radio2. L'anno seguente partecipa al film \"Tutte lo vogliono\" di Alessio Maria Federici. Dal 2019 fa parte del cast di \"Colorado\" su Italia1. Ospite in varie edizioni del programma \"I soliti ignoti\" su Rai 1. In occasione delle quattro puntate speciali di \"Zelig\" 2021 torna sul palco del Teatro degli Arcimboldi con Vanessa Incontrada e Claudio Bisio."}
{"id": "1846424", "revid": "599013", "url": "https://it.wikipedia.org/wiki?curid=1846424", "title": "Henrique Adriano Buss", "text": "Carriera.\nClub.\nGli esordi al Coritiba e il Palmeiras.\nCresciuto nelle giovanili nel Coritiba, debutta in prima squadra nel 2006. Nel 2007 vince il campionato di S\u00e9rie B brasiliana, ottenendo la promozione in Serie A. Colleziona 58 presenze e 6 reti e viene ingaggiato dal Palmeiras, con cui vince il Campionato Paulista 2008 e gioca le prime gare della S\u00e9rie A 2008.\nBarcellona e i prestiti a Bayer Leverkusen e Racing Santander.\nIl 22 luglio 2008 viene ingaggiato dagli spagnoli del Barcellona per 8 milioni di euro (pi\u00f9 2 milioni di bonus), sottoscrivendo un contratto quinquennale, e il giorno seguente viene ceduto in prestito annuale ai tedeschi del Bayer Leverkusen, collezionando 27 presenze in Bundesliga e 4 in Coppa di Germania raggiungendo e perdendo 1-0 la finale contro il Werder Brema. Conclusosi il prestito, il 31 agosto 2009 si trasferisce con la medesima formula al Racing Santander. Fa il suo esordio nella Liga il 12 settembre 2009 contro l'Atl\u00e9tico Madrid e realizza il primo gol contro l'Espanyol il 6 dicembre 2009. L'anno seguente il prestito viene ulteriormente rinnovato. Disputa complessivamente 63 partite con il Racing, impreziosite da 4 reti.\nIl ritorno al Palmeiras.\nIl 15 luglio 2011 torna in prestito al Palmeiras, con cui l'anno seguente firma un contratto fino al 2017 dopo aver risolto consensualmente il contratto con i catalani con una stagione d'anticipo. Vince la Coppa del Brasile 2012, ma contestualmente il Palmeiras retrocede in seconda serie. Nel 2013 vince il torneo di seconda divisione, tornando immediatamente in S\u00e9rie A.\nNapoli.\nIl 30 gennaio 2014 viene acquistato a titolo definitivo dal , firmando un contratto fino al 30 giugno 2017. Esordisce il 12 febbraio seguente nel ritorno della semifinale di Coppa Italia vinta per 3-0 contro la , subentrando a Jorginho all'83'. Quattro giorni dopo fa il suo esordio anche in Serie A subentrando a Marek Ham\u0161\u00edk all'80' della gara esterna contro il Sassuolo, terminata 2-0 a favore dei partenopei. Segna il primo gol in maglia azzurra e in Serie A il 26 marzo nella vittoria esterna contro il (4-2), nella quale realizza la rete del momentaneo 3-0 per il Napoli. Il 3 maggio successivo vince il primo trofeo con il club partenopeo, la Coppa Italia, disputando da titolare la vittoriosa finale di Roma contro la Fiorentina.\nIl 19 febbraio 2015 nell'incontro valido per i sedicesimi di Europa league contro il Trabzonspor mette a segno la sua prima rete europea quella del momentaneo 0-1 partita che poi finir\u00e0 0-4. Nella seconda annata in maglia azzurra mette insieme 21 presenze e una rete tra campionato e coppe.\nNella stagione seguente, fuori dai piani tecnici del nuovo tecnico Maurizio Sarri, non colleziona alcuna presenza in prima squadra.\nFluminense.\nL'11 gennaio 2016 passa a titolo definitivo ai connazionali del Fluminense, con cui firma un contratto fino al 31 dicembre 2018.\nIttihad Kalba.\nIl 16 agosto 2019 passa a titolo definitivo al Ittihad Kalba, dove trova come allenatore Fabio Viviani, ex vice di Giuseppe Iachini e Francesco Guidolin.\nNazionale.\nIl 21 marzo 2008 viene convocato per la prima volta in Nazionale dal C.T. Dunga in sostituzione dell'infortunato Juan. Debutta il 7 giugno successivo nell'amichevole contro il . Il 10 agosto 2010 colleziona la seconda presenza in un'amichevole contro gli .\nTorna in Nazionale nel 2013, convocato da Felipe Scolari, gi\u00e0 suo tecnico al Palmeiras, per l'amichevole del 25 aprile contro il . Nell'anno solare gioca altre due amichevoli contro e .\nIl 7 maggio 2014 viene inserito nella lista dei 23 convocati per il Mondiale 2014, in programma proprio in Brasile. Esordisce nella competizione il 4 luglio seguente nel corso del quarto di finale contro la . Subentra al posto di Neymar all'87' nel match che verr\u00e0 poi vinto dai \"verdeoro\" per 2-1.\nStatistiche.\nPresenze e reti nei club.\n\"Statistiche aggiornate al 25 aprile 2016.\""}
{"id": "1846426", "revid": "124250476", "url": "https://it.wikipedia.org/wiki?curid=1846426", "title": "Segna di Bonaventura", "text": "Biografia.\n\u00c8 stato attivo dal 1298 al 1331.\nNel 1306 dipinge una tavoletta per la Magistratura della Biccherna situato nel Palazzo Pubblico di Siena. Nel 1317 dipinge un pannello per l'altare del convento di Lecceto (vicino a Siena). Nel 1319 ha dipinto la figura della Vergine nel Palazzo Pubblico. Nel 1321 dipinge un pannello ancora per il Palazzo Pubblico.\nI figli di Segna di Bonaventura erano Niccol\u00f2 di Segna e Francesco di Segna di Bonaventura sono stati anche loro pittori di scuola senese.\nOpere attribuite.\nCome quelli di Duccio, i dipinti di Segna di Bonaventura sono caratterizzati da ritmi graziosi e curvilinei e sottili miscele di colori.\nLa \"Maest\u00e0\" a Castiglion Fiorentino, il polittico della Pinacoteca di Siena, il polittico smembrato tra New York e Assisi e il \"Crocifisso\" oggi a Mosca sono le poche opere firmate di Segna; tuttavia in base a considerazioni di carattere stilistico gli sono stati attribuiti diversi altri dipinti su tavola:"}
{"id": "1846431", "revid": "2091899", "url": "https://it.wikipedia.org/wiki?curid=1846431", "title": "Reazione di Stille", "text": "La reazione di Stille \u00e8 una reazione chimica di accoppiamento (\"cross-coupling\") catalizzata da palladio tra un alogenuro organico ed uno stannano\nR3SnR' + R\"X --&gt; R'-R\"\nIn genere R \u00e8 un butile, R' e R\" un sostituente aromatico, vinilico o anche alchilico.\nLa reazione viene solitamente effettuata in solventi anidri e degasati in atmosfera inerte (solitamente azoto).\nMeccanismo.\nIl meccanismo della Stille \u00e8 un ciclo catalitico. Il primo step \u00e8 la riduzione del Pd(II) a Pd(0) (si possono utilizzare vari reagenti, ad esempio fosfine), si ha quindi l'addizione ossidativa all'alogenuro organico e la transmetallazione con lo stannano a dare l'intermedio 7 che d\u00e0 per eliminazione riduttiva il prodotto di accoppiamento ed il catalizzatore di Pd(0). I passaggi di addizione ossidativa ed eliminazione riduttiva sono stereoritentivi.\nUna possibile reazione collaterale, soprattutto se R1 o R2 sono alchili \u00e8 la \u03b2-eliminazione, reazione collaterale generale per gli alchilpalladio con idrogeni in \u03b2."}
{"id": "1846433", "revid": "1386850", "url": "https://it.wikipedia.org/wiki?curid=1846433", "title": "Caroline Graham", "text": "Vita e opere.\nNata il 17 luglio 1931 a Nuneaton, nel Worwickshire, risiede attualmente nel Suffolk. Frequent\u00f2 la Nuneaton High School for Girls e successivamente la Open University. In giovent\u00f9, dopo aver lasciato la scuola, lavor\u00f2 per circa tre anni come operaia; poi fra il 1953 e il 1955 serv\u00ec nella Royal Navy, la Marina britannica.\nIn seguito svolse varie attivit\u00e0 legate alla radio e al teatro: fu lei stessa attrice, agente teatrale e produttrice radiofonica indipendente, prima di dedicarsi esclusivamente alla scrittura, a partire dal 1971.\nInizialmente scrisse soprattutto per la radio e la televisione: cinque drammi radiofonici, svariati episodi di \"\"Crossroads\" (una soap opera di successo), e una \"situation comedy\" televisiva intitolata \"The Common Lot\".\nIl suo primo romanzo \"Fire Dance\" \u00e8 del 1982: si tratta di una storia romantica alla quale nel 1984 segu\u00ec \"The Envy of the Stranger\", un thriller la cui trama coinvolgeva il famoso ospite di uno show radiofonico ed un cacciatore di celebrit\u00e0. Il romanzo conobbe in seguito un adattamento per la radio curato dalla stessa Graham. Nel 1989 vince il Premio Macavity per il Miglior romanzo d'esordio con \"The Killings at Badger's Drift\".\nA met\u00e0 degli anni ottanta Caroline Graham scrisse anche un paio di libri per bambini.\nI romanzi dell'ispettore Barnaby e la serie TV.\nAl di l\u00e0 delle molteplici attivit\u00e0, in ogni caso, la sua fama di scrittrice - in patria e all'estero - \u00e8 soprattutto legata alla serie di romanzi polizieschi aventi come protagonisti l'Ispettore Capo Tom Barnaby e il suo sergente Gavin Troy. Ambientati nell'immaginaria contea di Midsomer, ricchi di echi derivanti da Agatha Christie, i romanzi sono tuttavia assolutamente contemporanei.\nPubblicato nel 1987, \"The Killings at Badger's Drift\" fu inserito nella Classifica delle 100 Migliori Storie Poliziesche di Ogni Tempo, e nel 1989 ricevette il \"Mistery Riders of America Macavity Award\", premio spettante al miglior romanzo mistery di debutto.\nIl romanzo, la cui trama era imperniata sugli sconvolgimenti portati in un tranquillo villaggio della campagna inglese dal brutale omicidio di un'amabile e benvoluta zitella, divenne poi il \"pilot\" di \"Midsomer Murders\", trasmesso in GB il 23 marzo 1997.\nAnche altri romanzi fornirono lo spunto per le sceneggiature della serie TV: \"Written in Blood\", \"Death of a Hollow Man\", \"Faithful Unto Death\" e \"Death in Disguise\" divennero altrettanti episodi della Prima Stagione (1998).\nIn seguito le sceneggiature usate divennero originali e si distaccarono gradualmente dai romanzi, aggiungendo personaggi o facendo evolvere quelli gi\u00e0 esistenti.\nNel corso di un'intervista inserita nel documentario \"Midsomer Murders\" (\"I Segreti dell'Ispettore Barnaby\"\"), prodotto nel 2007 a margine della serie, Caroline Graham si \u00e8 detta piacevolmente sorpresa dal successo ottenuto a partire dai suoi libri; ha per\u00f2 dichiarato che non scriver\u00e0 altri romanzi dell'Ispettore Barnaby perch\u00e9 considera gi\u00e0 conclusa quella parte del suo lavoro.\nOpere.\nI romanzi dell'ispettore Barnaby.\nA partire dal 2021, Polillo Editore si occupa della pubblicazione dei romanzi dell'ispettore Barnaby in una nuova edizione in lingua italiana."}
{"id": "1846437", "revid": "339392", "url": "https://it.wikipedia.org/wiki?curid=1846437", "title": "Muhammad Naghib", "text": ""}
{"id": "1846439", "revid": "254059", "url": "https://it.wikipedia.org/wiki?curid=1846439", "title": "Ercole Antonio Mattioli", "text": "Biografia.\nArriv\u00f2 a Casale e poi si spinse fino a Mantova. Qui incontr\u00f2 il Duca Ferdinando Carlo Gonzaga, l'ultimo dei Gonzaga, e lo convinse a vendere Casale Monferrato alla Francia ad un prezzo adeguato. Il duca part\u00ec alla volta di Parigi con il contratto ma, fermatosi a Torino, rivel\u00f2 il motivo del suo viaggio segreto. Il contratto prevedeva la cessione di Casale alla Francia per una somma di 500.000 scudi. Dopo aver rivelato il segreto, scoppi\u00f2 uno scandalo internazionale che coinvolse le corti di Madrid, Torino e Vienna che erano interessate all'acquisto di Casale. Il conte fugg\u00ec a Torino pensando di essere sfuggito ai guai ma venne catturato, arrestato e portato in una fortezza nel 1679. \nFra le ipotesi che sono state formulate sulla reale identit\u00e0 della maschera di ferro, \u00e8 stato fatto anche il nome di Ercole Mattioli."}
{"id": "1846440", "revid": "339392", "url": "https://it.wikipedia.org/wiki?curid=1846440", "title": "Mohamed Naghib", "text": ""}
{"id": "1846441", "revid": "709565", "url": "https://it.wikipedia.org/wiki?curid=1846441", "title": "Episodi di Stargate SG-1 (decima stagione)", "text": "&lt;onlyinclude&gt;La decima stagione della serie televisiva di fantascienza Stargate SG-1 \u00e8 composta da 20 episodi e fu trasmessa per la prima volta negli Stati Uniti dal 14 luglio 2006 sulla rete televisiva Sci-Fi Channel; nel corso della stagione la serie fu trasmessa anche sulla rete inglese Sky One che trasmise l'ultimo episodio il 13 marzo 2007.\nLa serie in Italia \u00e8 stata trasmessa a pagamento sulla rete satellitare Fox dal 10 marzo 2007 al 24 novembre 2007, ed in chiaro su LA7 dal 2 ottobre 2008 al 13 novembre 2008.\n&lt;/onlyinclude&gt;\nIl cast stabile della decima stagione comprende Ben Browder nella parte del colonnello dell'Aviazione Cameron Mitchell, Michael Shanks nei panni del dottor Daniel Jackson, Amanda Tapping nel ruolo del tenente colonnello Samantha Carter, Christopher Judge che interpreta l'alieno Teal'c, e Claudia Black nella parte di Vala Mal Doran. Il complesso SGC \u00e8 comandato dal generale Hank Landry, interpretato da Beau Bridges.\nCarne e sangue.\nTrama.\nDopo il devastante attacco gli Ori lasciano la scena per cominciare la loro crociata per purificare la galassia. Mentre le forze superstiti terrestri tentano di riorganizzarsi Vala porta alla luce una bambina: un Ori nel corpo di un essere umano con tutta la loro conoscenza con l'intenzione di guidare l'armata nella galassia degli Antichi.\nMorpheus.\nTrama.\nL'SG1 visita un pianeta che Daniel reputa importante per trovare il Santo Graal di Merlino. Su tale pianeta si trovano le prove della presenza di Morgana, antica ascesa rivale di Merlino. Essa, secoli prima, ha lanciato qui una maledizione che ha ucciso tutti gli abitanti del villaggio addormentandoli, maledizione che ora sta facendo venire un sonno patologico a SG1 e compagni...\nIl progetto Pegasus.\nTrama.\nPer impedire agli Ori di entrare nella nostra galassia si vuole attivare il supergate con uno stargate standard vicino a un buco nero nei pressi di Atlantide. In questo episodio compaiono anche la Fata Morgana ed i personaggi di Stargate Atlantis.\nInfiltrati.\nTrama.\nBaal si fa catturare dall'SGC per chiedere aiuto contro i suoi cloni in cambio delle coordinate del sito ove si trova l'arma di Merlino. Con le sue indicazioni vengono infatti catturati tutti i cloni ma non sono chiare le sue vere intenzioni, n\u00e9 quale sia il Baal originale. L'NID interferisce e ci sono sviluppi imprevisti.\nIndesiderato.\nTrama.\nDaniel \u00e8 a caccia di documenti in Inghilterra e l'SGC diretta da Samantha Carter si occupa di un animale assassino invisibile sul pianeta P9J-333, riportando anche un altro caso sul pianeta P2R-866 sottomesso dagli Ori. Il generale Landry e Mitchell sono in vacanza nella baita di O'Neill e attendono che gli altri possano raggiungerli, ma occhi occultati li osservano. Evidentemente il dispositivo di occultamento personale Sodan \u00e8 implicato, apparentemente attirando, a causa del suo meccanismo di funzionamento, degli esseri extradimensionali che attaccano l'utilizzatore alterandone il DNA e trasformandolo in mostro.\n200.\nTrama.\nEpisodio umoristico che celebra il 200\u00ba episodio della serie. L'alieno Martin, diventato sulla Terra autore di un serial sulla falsariga di Stargate, cerca di coinvolgere la squadra come consulente tecnica del progetto. l'SG-1 propone idee e flashback sullo stile di Guerre stellari, di Star Trek, dei pupazzi di Thunderbirds, arrivando fino al Mago di Oz. \nContrattacco.\nTrama.\nIl nuovo capo della nazione libera dei Jaffa, Se'tak, usa l'arma degli antichi presente in Dakara contro le forze degli Ori. Contravvenendo di fatto agli accordi presi dal suo predecessore elimina letteralmente tutta la vita presente in un pianeta sul quale gli Ori erano sbarcati per cercare adepti.\nMemento mori.\nTrama.\nVala perde la memoria a seguito del suo rapimento da parte del Trust: Charlotte Mayfield (alias il Goa'uld Athena) vuole recuperare dal suo subconscio le memorie del suo passato Goa'uld riguardanti un'antica mappa del tesoro.\nLa compagnia dei ladri.\nTrama.\nLa nave terrestre Odyssey viene attirata con una falsa informazione riguardo ad un secondo Supergate nel campo minato visto nell'episodio 5x15 (\"Summit\"), \u00e8 opera dell'Alleanza Lucian: il luogotenente Anateo vuole usare la nave per ribellarsi al suo capo e ottenere il comando dell'alleanza. Purtroppo il comandante Emerson e 3 membri dell'equipaggio vengono uccisi. Mitchell si reca cos\u00ec da Nethan spacciandosi per Kefflin, uno dei suoi secondi (usando su di lui l'anello Ri' ol gi\u00e0 adoperato da Jackson sempre in Summit per fingersi lo schiavo di Lord Yu). Nel frattempo la Carter riesce ad aprire un boccaporto nella stiva e a far scappare Vala e Jackson che neutralizzano le guardie e teletrasportano Anateo nel vuoto (fortunatamente il teletrasporto non aggancia la Carter che gli era molto vicina). La Odyssey viene poi trovata dai 2 contrabbandieri truffati da Vala in \"Prometheus Sciolta\" (8x12) e raggiunta da 2 Ha'tak con a bordo Nethan su uno e Mitchell sull'altro, quest'ultimo ha convinto i 2 contrabbandieri di essere Nethan e gli ordina di sparare all'altra nave. Mentre le due navi si sparano a vicenda la Odyssey riattiva l'Hyperdrive, recupera Mitchell e se la svigna, poco dopo Nethan elimina l'altro Ha' tak. L'Alleanza e la Terra sono ufficialmente in guerra.\nLa ricerca (Parte 1).\nTrama.\nContinua la ricerca da parte dell'SG-1 dell'arma anti-ascesi creata da Merlino. La loro ricerca li porta in un villaggio medioevale dove affrontano un percorso con delle prove che li porter\u00e0 al Santo Graal. Ba'al \u00e8 un passo avanti a loro.\nLa ricerca (Parte 2).\nTrama.\nDopo aver affrontato tutte le prove a protezione del Santo Graal l'SG-1 e Ba'al vengono trasportati in una nuova stanza dalla quale Adria viene esclusa: qui scoprono che l'arma anti-ascesi \u00e8 stata distrutta da molto tempo. Nella stessa stanza trovano Merlino in stasi: l'unico in grado di poter costruire una nuova arma. Prima di morire Merlino trasmette le sue conoscenze a una macchina che Daniel Jackson user\u00e0 per ricreare l'antica arma. Prima che riesca a concludere, arriva Adria e cerca di uccidere la squadra SG1, Daniel con i poteri di Merlino salva i suoi amici, ma nel farlo mette a rischio la sua vita. Mentre SG1 si mette in salvo, Adria rapisce Daniel Jackson portandolo via con la sua nave. \nUn solco nella sabbia.\nTrama.\nNel tentativo di provare il dispositivo di sfasamento dimensionale di Merlino l'SG-1 risponde ad una chiamata d'aiuto di un villaggio che ha ricevuto la visita di un Priore. Il piano \u00e8 di usare il dispositivo di occultamento per nascondere l'intero villaggio. Il piano fallisce per un guasto al dispositivo e sparisce solo una stanza con Mitchell e la Carter.\nLa via del non ritorno.\nTrama.\nUn esperimento fallimentare sul dispositivo di sfasamento dimensionale di Merlino trasferisce Carter in una dimensione alternativa dove la Terra \u00e8 sotto attacco dagli Ori.\nIl sudario.\nTrama.\nIn questo episodio ritorna il Gen. Jack O' Neill, membro storico dell'SG-1. Quando l'SG-1 trova un villaggio nel quale gli Ori professano la loro parola senza minacce, indagano e vi trovano come Priore il loro compagno Daniel Jackson. Daniel li stava aspettando: sar\u00e0 una trappola di Adria? Nel frattempo, l'arma di Merlino attende di essere completata e finalmente utilizzata per distruggere gli Ori. Il piano \u00e8 di rubare la nave su cui Daniel stava assemblando l'arma per conto di Adria, disattivare il Supergate ed entrare nella galassia Ori. La squadra per\u00f2 non gli crede e lo tiene prigioniero cos\u00ec Daniel spiega che Merlino aveva salvato parte della sua coscienza e l'aveva trasferita in Daniel (seppur ci\u00f2 ha solo durata temporanea) e poi dice alla Carter come guidare la nave Ori. Non avendo pi\u00f9 tempo e per non far insospettire Adria evade, recupera O' Neill, ruba la Odyssey e la modifica affinch\u00e9 possa usare uno ZPM per occultarsi. Nonostante per\u00f2 la Carter abbia bloccato i teletrasporti e il ponte della nave Ori, Adria e dei suoi soldati prendono la squadra. Daniel arriva giusto in tempo per tramortirla e assunto il controllo della nave fa chiamare la Daedalus da O' Neill per disattivare il Supergate. Vala innesca l'arma e si teletrasportano tutti fuori poco prima che la nave varchi il Supergate. Apparentemente l'arma ha funzionato, peccato per\u00f2 che poco dopo dal Supergate arrivano altre 6 navi.\nCacciatori di taglie.\nTrama.\nDopo aver perso 3 astronavi commerciali e per i continui problemi subiti, l'Alleanza Lucian mette una sostanziosa taglia sulla testa della squadra SG-1: Dopo il successo i membri si prendono tutti un po' di riposo: Mitchell va a trovare i suoi genitori a Auburn in Kansas (con Vala che lo supplica di portarla con lui in quanto non aveva nessun posto dove andare) e poi gli ex compagni del liceo, Samantha partecipa col Dr. Lee a una conferenza sulle tecnologie del futuro, Daniel si reca in un museo per tradurre dei testi in aramaico, T'ealc su Chulak discute della situazione del Coniglio ma viene attaccato. Presto l'intera squadra viene presa di mira da dei cacciatori di taglie. Daniel viene avvicinato con delle avance da una signora ma uscendo dal museo fortunatamente un bus la investe, la Carter si salva da un cecchino grazie a un proiettore olografico che stava mostrando e che lo inganna, per poi finirlo con il fucile al plasma del Dr. Lee. T'ealc sfugge a un secondo attentato. Al liceo Mitchell si salva da un cacciatore solo perch\u00e9 un altro di questi presente l\u00ec (un certo Ventrel) lo elimina per non farsi rubare il lavoro, poi lo prende in ostaggio. Vala per\u00f2 lo riconosce e cerca di colpirlo ma Ventrel ha uno scudo. Fortunatamente il resto della squadra si teletrasporta nella sala e Ventrel convinto di averli presi tutti li porta alla sua navetta dove per\u00f2 si ritrova le armi puntate dai veri membri SG-1 che erano riusciti a trovare la sua navetta anche se occultata (quelli nella sala erano ologrammi) e gli fanno un'offerta allettante: eliminare Nethan che ha perso credibilit\u00e0 dopo i falliti attentati. Ventrel ne approfitta. Infine Mitchell si fidanza con Amy, una sua ex compagna che gli piaceva al liceo. Curiosit\u00e0: ai minuti 25:50 e 26:10 sono visibili due volantini di propaganda per capiclasse coi nomi di Peter De Luise e Damian Kindler, riferimenti ai due omonimi che hanno diretto e scritto l'episodio.\nI ribelli.\nTrama.\nDurante un viaggio l'SG-1 si ritrova in un museo impossibilitati a rientrare perch\u00e9 il DHD non \u00e8 nient'altro che una mera imitazione. Inoltre vengono scambiati per dei terroristi.\nUna vendetta personale.\nTrama.\nUn attentato terroristico durante un summit dei Jaffa quasi provoca la morte di Teal'c e Bra'tac. Teal'c conosce l'attentatore e cerca vendetta. Nemmeno l'SG-1 pu\u00f2 fermarlo.\nLegami di famiglia.\nTrama.\nJacek, il padre di Vala, fornisce informazioni rilevanti riguardo ad un piano d'attacco alla Terra in cambio di asilo politico. Vala non \u00e8 convinta della veridicit\u00e0 dell'informazione.\nDominio.\nTrama.\nL'SG-1 escogita un piano per catturare Adria sfruttando il legame familiare con Vala. Il piano riesce, per\u00f2 viene sfruttato da Ba'al per catturare Adria a sua volta.\nSenza fine.\nTrama.\nLa stirpe degli Asgard sta morendo a causa della loro degenerazione genetica, per questo decidono di condividere tutte le loro conoscenze con i Tau'ri prima che sia troppo tardi e che si autodistruggano. Mentre gli Asgard fanno esplodere il loro pianeta, un attacco imprevisto degli Ori spinge Carter a generare un campo di distorsione temporale attorno alla Odyssey per salvare la nave dalla distruzione. La squadra passer\u00e0 ben 50 anni sulla nave sopravvivendo grazie al convertitore Asgard che li rifornisce di cibo, acqua ecc. nonostante all'esterno passino solo pochi secondi prima di trovare la soluzione: riavvolgere il tempo a poco prima dell'attivazione assorbendo l'energia del proiettile Ori e scollegare il computer Asgard che dava la loro posizione al nemico. L'azione per\u00f2 richiede che T'ealc pur restando fisicamente sulla nave non torni indietro di 50 anni per evitare che l'errore si ripeta. Il piano ha successo e l'SG-1 torna a casa, essendo per\u00f2 consci che non sapranno mai cos'\u00e8 successo in quei 50 anni, a parte T'ealc che per\u00f2 non pu\u00f2 parlarne.\nNota: Essendo questo l'ultimo episodio dell'intera serie e poich\u00e9 questa non \u00e8 stata rinnovata per un 11\u00aa stagione, la trama prosegue nei film \" \"e\" \""}
{"id": "1846450", "revid": "121837", "url": "https://it.wikipedia.org/wiki?curid=1846450", "title": "\u00c9tienne Trouvelot", "text": ""}
{"id": "1846453", "revid": "287204", "url": "https://it.wikipedia.org/wiki?curid=1846453", "title": "Etienne Trouvelot", "text": ""}
{"id": "1846455", "revid": "1573940", "url": "https://it.wikipedia.org/wiki?curid=1846455", "title": "Il sigillo azzurro", "text": " \u00e8 un manga scritto e illustrato da Chie Shinohara, pubblicato sul periodico \"Sh\u014djo Comic\" della Shogakukan dal 1991 al 1994.\nLa storia narra le vicende di S\u014dko Kiry\u016b, studentessa al primo anno di liceo, che un giorno scopre di essere la reincarnazione di S\u014dry\u016b (solitamente chiamato \"Seiry\u016b\"), regina dei demoni (per la precisione \"oni\", orchi della mitologia giapponese) che in passato dominavano la Terra grazie ai loro poteri demoniaci.\nTrama.\nS\u014dko Kiry\u016b, studentessa al primo anno di liceo, sta per affrontare il suo primo giorno nella nuova scuola, cosa che solitamente non la spaventa in quanto abituata, a causa del lavoro del padre, a continui trasferimenti. Questa volta per\u00f2 \u00e8 diverso: sin dal mattino fatica a svegliarsi e con il passare della giornata accusa giramenti di testa e un malessere generale.\nUna volta a scuola la sua bellezza viene notata da molti suoi compagni, compreso Ideaki Kashii, figlio di uno dei componenti del consiglio direttivo, che si comporta da prepotente forte del fatto che tutte le sue malefatte vengono puntualmente coperte dal padre.\nUn giorno, mentre S\u014dko \u00e8 in infermeria a causa del suo malessere, Kashii entra e tenta di violentarla. In quel momento appaiono dei fuochi fatui azzurri e Kashii scompare improvvisamente: di lui restano solo gli abiti, a terra composti.\nS\u014dko non ricorda nulla di cosa sia successo e decide di restare a casa per qualche giorno. Al suo ritorno chiede notizie di Kashii e viene a sapere che questi \u00e8 tornato a scuola come se niente fosse, o almeno questo \u00e8 ci\u00f2 che sostengono tutti. Infatti il ragazzo che si presenta a S\u014dko non \u00e8 lo stesso che ha tentato di usarle violenza ma solo lei se ne accorge.\nAnche il nuovo Kashii la assale ma, a differenza del primo, con l'intenzione di ucciderla. Questi infatti \u00e8 Akira Saionji, il Byakko, ossia il capo della famiglia dell'Ovest, e ha il compito di uccidere S\u014dry\u016b, la regina degli oni, capo della famiglia dell'Est, che tenta di far risorgere la Kimon, la famiglia demoniaca.\nS\u014dko altri non \u00e8 che la reincarnazione di S\u014dry\u016b e questo spiega la misteriosa sparizione di Kashii, di cui Akira ha preso il posto suggestionando tutti grazie ai suoi poteri: in quanto oni, S\u014dry\u016b lo ha divorato per acquisirne l'energia vitale.\nS\u014dko non pu\u00f2 accettare questa sua natura e cerca in tutti i modi di capire se esiste un modo per diventare un essere umano. Dapprima contrastata dalla famiglia dell'Ovest, in seguito verr\u00e0 aiutata nel suo intento proprio dallo stesso Byakko.\nPersonaggi.\nHa sedici anni ed \u00e8 il personaggio principale della storia. Reincarnazione di S\u014dry\u016b, regina dei demoni e capo della famiglia dell'Est, \u00e8 in realt\u00e0 un oni che si ciba di esseri umani assorbendone l'energia vitale. Non ha alcun ricordo del suo passato, precedente alla mattina del suo primo giorno nella nuova scuola.\nByakko, ossia capo della famiglia dell'Ovest, ha il compito di uccidere S\u014dry\u016b per impedirle di far rinascere la Kimon, la famiglia demoniaca.\nAll'apparenza fratello di S\u014dko, in realt\u00e0 \u00e8 il Genbu della famiglia del Nord, unico rimasto della sua stirpe. \u00c8 stato lui a far rinascere S\u014dry\u016b."}
{"id": "1846456", "revid": "121837", "url": "https://it.wikipedia.org/wiki?curid=1846456", "title": "L\u00e9opold Trouvelot", "text": ""}
{"id": "1846457", "revid": "121837", "url": "https://it.wikipedia.org/wiki?curid=1846457", "title": "Leopold Trouvelot", "text": ""}
{"id": "1846458", "revid": "663330", "url": "https://it.wikipedia.org/wiki?curid=1846458", "title": "Dallas Roberts", "text": "Biografia.\nNato in Texas, dopo essersi diplomato alla Juilliard School inizia a lavorare in diverse produzioni teatrali Off-Broadway. Ha preso parte alla commedia di Lanford Wilson \"Burn This\", al fianco di Edward Norton e Catherine Keener, ha debuttato a Broadway nella rivisitazione de \"Lo zoo di vetro\" di Tennessee Williams, recitando al fianco di Jessica Lange e Josh Lucas; in seguito fu sostituito da Christian Slater. Al cinema, ha recitato al fianco di Colin Farrell e Robin Wright Penn nel film \"Una casa alla fine del mondo\", adattamento cinematografico dell'omonimo romanzo di Michael Cunningham. Nel 2005 ha un ruolo di supporto in \"Quando l'amore brucia l'anima - Walk the Line\", successivamente prende parte ai film \"La scandalosa vita di Bettie Page\", \"Winter Passing\" e \"Flicka - Uno spirito libero\". \nTra il 2006 e il 2007 interpreta il ruolo regolare di Angus Partridge nella serie televisiva \"The L Word\". Nel 2007 partecipa al thriller psicologico \"Joshua\" e al western \"Quel treno per Yuma\". Dal 2012 al 2013 partecipa alla terza stagione della serie televisiva \"The Walking Dead\" nel ruolo dello scienziato Milton Mamet. Dal 2015 al 2016 ha interpretato il ruolo del dottore Gregory William \"Greg\" Yates in entrambe le serie televisive \"Law &amp; Order - Unit\u00e0 vittime speciali\" e \"Chicago P.D.\", partecipando ai crossover tra le due serie poliziesche.\nDoppiatori italiani.\nNelle versioni in italiano delle opere in cui ha recitato, Dallas Roberts \u00e8 stato doppiato da:"}
{"id": "1846459", "revid": "729019", "url": "https://it.wikipedia.org/wiki?curid=1846459", "title": "Ich bin Du", "text": "Ich bin Du (ted. Io sono te) \u00e8 il primo singolo della band tedesca OOMPH!, estratto dal loro primo album omonimo. La copertina mostra una figura dipinta in tinte di nero, dai lineamenti sfumati, su sfondo bianco"}
{"id": "1846460", "revid": "6923", "url": "https://it.wikipedia.org/wiki?curid=1846460", "title": "Grande carestia cinese", "text": "La grande carestia cinese (; \"tre anni di carestia\") \u00e8 stato un periodo nella storia della Repubblica popolare cinese (RPC) caratterizzato da una carestia diffusa tra gli anni 1959 e 1961. Alcuni studiosi includevano anche gli anni 1958 o 1962. La grande carestia cinese \u00e8 ampiamente considerata come la carestia pi\u00f9 mortale e uno dei pi\u00f9 grandi disastri provocati dall'uomo nella storia umana, con un numero stimato di morti che oscilla tra 15 e 55 milioni.\nI principali fattori che contribuirono alla carestia furono le politiche del Grande Balzo in avanti (1958-1962) e le \"comune popolare\". Alla Conferenza dei settemila quadri (1962), Liu Shaoqi, allora secondo presidente della Cina, attribu\u00ec formalmente il 30% della carestia a disastri naturali e il 70% a errori umani. Dopo il lancio di \"Riforme e apertura (\u6539\u9769\u958b\u653e / \u6539\u9769\u5f00\u653e)\", il Partito Comunista Cinese (PCC) dichiar\u00f2 ufficialmente nel giugno 1981 che la carestia era principalmente dovuta agli errori del Grande Balzo in avanti e della \"Campagna anti-destra\", oltre ad alcuni disastri naturali e alla \"crisi sino-sovietica\".\nTerminologia.\nLa Grande carestia cinese (), si riferiscono al periodo della storia della Repubblica popolare cinese tra il 1959 e il 1961, nei quali una combinazione di cattive politiche economiche e la coincidenza di disastri naturali caus\u00f2 una diffusa carestia. Il nome ufficiale:\nGravit\u00e0 della carestia.\nOltre ai morti per fame e alluvioni, il peso della carestia interess\u00f2 senz'altro la ridotta natalit\u00e0 degli anni successivi. Le stime ufficiali della catastrofe indicano 15 milioni di morti per fame su un totale di circa 40 milioni di morti. Molti analisti tendono ad aumentare il numero delle vittime anche oltre i 20 milioni, ma non \u00e8 possibile esserne certi, sia per l' dei dati disponibili sia per la mancanza di un accurato censimento delle popolazioni della Cina rurale.\nCause.\nGrande Balzo in avanti.\nI ricercatori hanno sempre additato le fondamentali riforme istituzionali e politiche della visione di Mao Zedong come il fattore che ha ingigantito l'effetto di avverse condizioni climatiche. Gi\u00e0 nel primo piano quinquennale, di ispirazione sovietica, si vedeva la volont\u00e0 di privilegiare l'industria pesante a scapito dell'agricoltura, tradizionale punto di forza dell'economia cinese.\nPur essendo stato predisposto un secondo piano quinquennale, esso perse importanza di fronte alla visione politica del \"grande balzo in avanti\" (1958-1960), nel quale venne avviata la collettivizzazione delle terre ed incoraggiato ogni sforzo per la produzione di materiali industriali come l'acciaio. Vennero realizzati altiforni nei villaggi gestiti da personale assolutamente incompetente nella materia, la sottrazione di manodopera per la loro realizzazione e gestione comport\u00f2 un numero notevolmente basso di persone che lavorava la terra, la conseguenza furono dei raccolti molto inferiori alla media. Il \"Grande balzo in avanti\" \u00e8 oggi visto in Cina e all'estero come un grande disastro economico.\nPianificazione e tecniche agricole.\nUna serie di errori, come lo sforzo profuso in progetti di irrigazione grandiosi quanto non supportati da tecnici competenti; il credito dato a teorie agricole, oggi screditate, dei biologi sovietici Trofim Lysenko e Teventy Maltsev, che port\u00f2 a piantare le sementi troppo vicine o troppo in profondit\u00e0; la propaganda ad ogni costo favorevole alla collettivizzazione e la scarsit\u00e0 di informazioni sulla crisi in atto.\nCampagna di eliminazione dei quattro flagelli.\nInoltre, nella \"Campagna di eliminazione dei quattro flagelli\", i cittadini erano chiamati a distruggere i passeri e altri uccelli selvatici che mangiavano i semi del raccolto, al fine di proteggere i raccolti. Questa campagna \u00e8 fallita e ha provocato un aumento della popolazione di insetti mangiatori di raccolti, che ha avuto un impatto negativo sui raccolti di produzione.\nIllusione di sovrabbondanza.\nA partire dal 1957, il Partito Comunista Cinese inizi\u00f2 a segnalare una produzione eccessiva di grano a causa delle pressioni dei superiori. Tuttavia, la produzione effettiva di grano in tutta la Cina \u00e8 diminuita dal 1957 al 1961. Ad esempio:\nQuesta serie di eventi ha provocato una \"illusione di sovrabbondanza (\u6d6e\u5938\u98ce)\", e il Partito Comunista credeva di avere un eccesso di grano. Al contrario, i raccolti sono stati inferiori alla media. Per esempio, Pechino credeva che \"nel 1960 i granai statali avrebbero avuto 50 miliardi di \"jin\" (\u65a4) di grano\", quando in realt\u00e0 contenevano 12,7 miliardi di \"jin\".\nDisastri naturali.\nFino ai primi anni ottanta il governo cinese affermava, cosa evidenziata dal nome \"Tre anni di disastri naturali\", che la carestia fosse stata in massima parte dovuta a una serie di sfortunate cause naturali alle quali si erano aggiunti alcuni errori di pianificazione. Nel 1958 ci fu una notevole inondazione del fiume Giallo che colp\u00ec parte della provincia di Henan e della provincia di Shandong. Nel luglio 1958, l'inondazione del fiume Giallo colp\u00ec 741.000 persone in 1708 villaggi e inond\u00f2 oltre 3,04 milioni di \"mu\" (oltre mezzo milione di acri) di campi coltivati. Il governo ha successivamente dichiarato una \"vittoria sull'alluvione\" dopo aver inviato una squadra di soccorso di oltre 2 milioni di persone.\nTuttavia, ci sono stati disaccordi sul significato della siccit\u00e0 e delle inondazioni nel causare la Grande Carestia. Secondo i dati pubblicati dalla \"Accademia cinese di scienze meteorologiche (\u4e2d\u56fd\u6c14\u8c61\u79d1\u5b66\u7814\u7a76\u9662)\", la siccit\u00e0 nel 1960 non era rara e la sua gravit\u00e0 era considerata solo \"lieve\" rispetto a quella degli altri anni: era meno grave di quelle in 1955, 1963, 1965-1967 e cos\u00ec via. Inoltre, Xue Muqiao (\u859b\u66ae\u6865), che era il capo del Istituto nazionale di statistica della Cina, disse nel 1958 che \"diamo qualunque cifra il livello superiore vuole\" per sopravvalutare i disastri naturali e alleviare la responsabilit\u00e0 ufficiale per i decessi dovuti alla fame. Yang Jisheng (\u6768\u7ee7\u7ef3) ha affermato di aver indagato su altre fonti, tra cui un archivio non governativo di dati meteorologici da 350 stazioni meteorologiche in tutta la Cina, e la siccit\u00e0, le inondazioni e le temperature durante il 1958-1961 rientravano nei modelli tipici della Cina. Lo storico Frank Dik\u00f6tter ha affermato che la maggior parte delle inondazioni durante la carestia non erano dovute a condizioni meteorologiche insolite, ma a lavori di irrigazione massicci e mal pianificati che facevano parte del Grande Balzo in avanti. Alcuni studiosi hanno anche sottolineato che:Molti osservatori stranieri hanno ritenuto che questi rapporti sui cattivi raccolti dovuti alle condizioni meteorologiche fossero progettati per coprire i fattori politici che avevano portato a scarse prestazioni agricole. Sospettavano anche che i funzionari locali tendessero a esagerare tali rapporti per ottenere maggiore assistenza statale o sgravi fiscali. Chiaramente il meteo ha contribuito allo spaventoso calo della produzione, ma \u00e8 impossibile valutare fino a che punto.\nConseguenze.\nRivoluzione culturale.\nAll'inizio del 1962, Liu Shaoqi, allora presidente della Cina, annunci\u00f2 formalmente durante la \"Conferenza dei 7000 quadri\" a Pechino che le cause della Grande Carestia erano il 30% di disastri naturali e il 70% di errore umano (\u4e09\u5206\u5929\u707e, \u4e03\u5206\u4eba\u7978). Le politiche di Mao Zedong furono criticate e Mao assunse un ruolo semi-pensionato dopo la conferenza, lasciando le responsabilit\u00e0 future a Liu Shaoqi e Deng Xiaoping. Una serie di riforme economiche furono poi attuate da Liu e Deng e altri, comprese politiche come \"sanzi yibao (\u4e09\u81ea\u4e00\u5305)\" che consentivano il libero mercato (in una certa misura) e la responsabilit\u00e0 delle famiglie per la produzione agricola.\nTuttavia, il disaccordo tra Mao e Liu (e Deng) divenne sempre pi\u00f9 grande. Nel 1963 Mao lanci\u00f2 il Movimento di Educazione Socialista e nel 1966 lanci\u00f2 la Rivoluzione Culturale. Durante la Rivoluzione Culturale, Liu fu accusato di essere un \"traditore\" e un agente nemico per aver attribuito solo il 30% a calamit\u00e0 naturali. Liu \u00e8 stato picchiato e gli sono state negate le medicine per il diabete e la polmonite; mor\u00ec nel 1969. D'altra parte, anche Deng fu epurato due volte.\nRiforma e apertura.\nNel dicembre 1978, Deng Xiaoping \u00e8 diventato il nuovo leader supremo della Cina e ha lanciato lo storico programma di \"riforme e apertura\" che ha cambiato radicalmente il sistema agricolo e industriale in Cina. Fino all'inizio degli anni '80, la posizione del governo cinese, che si rifletteva nel nome \"Tre anni di disastri naturali\", era che la carestia fosse in gran parte il risultato di una serie di disastri naturali. Durante il periodo \"Boluan Fanzheng\", tuttavia, il Partito Comunista Cinese (PCC) nel giugno 1981 cambi\u00f2 ufficialmente il nome in \"Tre anni di difficolt\u00e0\" e dichiar\u00f2 che la carestia era principalmente dovuta agli errori del Grande Balzo in avanti e la Campagna anti-destra, oltre ad alcuni disastri naturali e la \"crisi sino-sovietica\". Gli studi accademici sulla grande carestia cinese sono diventati pi\u00f9 attivi anche nella Cina continentale dopo il 1980, quando il governo ha iniziato a rilasciare al pubblico alcuni dati demografici."}
{"id": "1846465", "revid": "767487", "url": "https://it.wikipedia.org/wiki?curid=1846465", "title": "Der neue Gott", "text": "Der neue Gott (ted. Il nuovo Dio) \u00e8 il secondo singolo della band tedesca OOMPH!, estratto dal loro primo album omonimo. La copertina, in bianco e nero, ritrae sedici volti di persone che hanno segnato la storia (a partire dall'alto, da sinistra verso destra: )."}
{"id": "1846470", "revid": "729019", "url": "https://it.wikipedia.org/wiki?curid=1846470", "title": "Breathtaker", "text": "Breathtaker (ingl. Colui che prende il respiro) \u00e8 il primo singolo della band tedesca OOMPH!, estratto dal loro secondo album Sperm. La copertina, in bianco e nero, ritrae il \"Breathtaker\"."}
{"id": "1846476", "revid": "124492348", "url": "https://it.wikipedia.org/wiki?curid=1846476", "title": "Gregorio Pagani", "text": "Figlio del pittore Francesco, divenne allievo di Santi di Tito e fu amico di Ludovico Cardi (Il Cigoli). Dipinse, tra le altre opere, la \"Sant'Elena e la ricerca della Vera Croce\" per la Chiesa di Santa Maria del Carmine, distrutto dal fuoco nell'incendio del 1771, una \"Nativit\u00e0\" per la cattedrale di Santa Maria del Fiore, e una \"Madonna col Bambino, angeli e santi\", conservata nella Pinacoteca Comunale di Citt\u00e0 di Castello.\nFu uno degli artisti che rinnov\u00f2, negli ultimi due decenni del Cinquecento, la pittura fiorentina, andando oltre il manierismo dei seguaci di Vasari e guardando alle novit\u00e0 di pittori forestieri, quali il Barocci, il Correggio, i Carracci, i veneti.\nTra i suoi allievi si annoverano Cristofano Allori e Matteo Rosselli."}
{"id": "1846485", "revid": "339392", "url": "https://it.wikipedia.org/wiki?curid=1846485", "title": "Ahmad Fouad", "text": ""}
{"id": "1846487", "revid": "438678", "url": "https://it.wikipedia.org/wiki?curid=1846487", "title": "Il palloncino bianco", "text": "Il palloncino bianco \u00e8 un film del 1995 diretto dal regista iraniano Jafar Panahi.\nPresentato nella Quinzaine des R\u00e9alisateurs al 48\u00ba Festival di Cannes, ha vinto la Cam\u00e9ra d'or per la migliore opera prima.\nTrama.\nUna bambina di Teheran esce di casa per comprare un pesciolino rosso, ma lungo la strada perde l'unica banconota che aveva con s\u00e9."}
{"id": "1846490", "revid": "729019", "url": "https://it.wikipedia.org/wiki?curid=1846490", "title": "Sex (OOMPH!)", "text": "Sex (ingl. \"sesso\") \u00e8 il secondo singolo della band tedesca OOMPH!, estratto dal loro secondo album Sperm. La copertina ritrae, in modo sfuocato ma inequivocabilmente, due uomini che copulano (uno di loro anale) con una donna.\nVideo.\nIl video musicale mostra la band seminuda che suona la canzone in una specie di studio oscurato insieme ad alcune scene che ritraggono separatamente due coppie - una vecchia e una giovane - entrambe nude."}
{"id": "1846492", "revid": "773636", "url": "https://it.wikipedia.org/wiki?curid=1846492", "title": "Oratorio di San Carlo Borromeo (Castelfiorentino)", "text": "L'oratorio di San Carlo Borromeo si trova in via Testaferrata a Castelfiorentino, provincia di Firenze, diocesi della medesima citt\u00e0. \nFuori dal circuito murario medievale, l'oratorio fu costruito nel 1885; un altro oratorio del XVII secolo sito nelle vicinanze, all'incrocio tra via Testaferrata e corso Matteotti, era stato demolito. Molti elementi architettonici seicenteschi dell'oratorio di San Carlo (architravi, cornici, soglie, ecc.) provengono dal distrutto edificio. \nSull'altare barocco si trova una tela di Francesco Boldrini del 1618 raffigurante la \"Madonna in gloria tra i santi Lorenzo, Antonio abate, Francesco, Apollonia, Cecilia, Verdiana, Carlo Borromeo e Sofia\"; l'opera \u00e8 potuta ritornare al suo posto grazie all'intervento della Banca di Credito Cooperativo di Cambiano, la quale ha acquistato il dipinto da privati. \nLa propriet\u00e0 dell'edificio \u00e8 della Propositura di Santa Verdiana, la quale ne ha concesso l'uso al Comune di Castelfiorentino per l'organizzazione di numerose mostre temporanee. "}
{"id": "1846493", "revid": "131358", "url": "https://it.wikipedia.org/wiki?curid=1846493", "title": "Galatasaray SK", "text": ""}
{"id": "1846495", "revid": "125882217", "url": "https://it.wikipedia.org/wiki?curid=1846495", "title": "Automotore FS 214", "text": "Gli automotori FS 214 sono locomotive da manovra a scartamento normale che hanno iniziato a prestare servizio, nelle Ferrovie dello Stato italiane, a partire dal 1964 con la prima serie, 214.7000 costruita in 20 esemplari tra il 1964 e 1965&lt;ref name=\"LocoDiesel/71\"&gt;.&lt;/ref&gt;. Sono state costruite in grande numero in tempi ed ordinazioni successive diffondendosi, in varie serie diverse (tra cui la pi\u00f9 numerosa \u00e8 la \"4000\") negli impianti ferroviari di tutta la rete italiana. La seconda serie, la 1000, \u00e8 stata costruita in 156 esemplari tra il 1970 e 1979&lt;ref name=\"LocoDiesel/69\"&gt;.&lt;/ref&gt;.\nLa serie 214.4000.\nLe locomotive della serie 4000 costruite, in numero di 319 unit\u00e0 tra il 1979 e il 1986&lt;ref name=\"LocoDiesel/70\"&gt;.&lt;/ref&gt;, dagli stabilimenti di produzione SOCIMI di Milano, Antonio Badoni Lecco e Officine Greco vennero progettate con lo scopo di sostituire in alcuni servizi, di manovra e di brevi tradotte in linea, le locomotive di manovra dei gruppi pi\u00f9 obsoleti, tra cui le \"Sogliole\" e le 213, 215 e 218 ormai per lo pi\u00f9 in cattivo stato. La prima ordinazione venne fatta nel 1978 e l'anno successivo vennero consegnate le prime due unit\u00e0 prototipo immatricolate come 214.4001-4002.\nIl progetto congiunto SOCIMI-FS prevedeva la costruzione di una piccola e versatile locomotiva che adottava un motore diesel a 4 tempi a iniezione diretta a 8 cilindri disposti a \"V\" raffreddato ad aria; il modello era l'LM 7300 prodotto dagli Stabilimenti Meccanici VM di Cento da 175\u00a0kW di potenza a 1800 giri al minuto ma tarato a 95\u00a0kW allo scopo di sfruttarne le possibilit\u00e0 con un buon margine di sovraccarico momentaneo e quindi di durata ed affidabilit\u00e0. L'impostazione generale della locomotiva, scelta dalle FS, prevedeva di massima le stesse caratteristiche complessive delle serie 214.1000 e macchine simili rifuggendo da soluzioni pi\u00f9 moderne e differenti. Per la trasmissione del moto fu scelto quindi il convertitore idraulico di coppia Voith del tipo L33U, costruito dalla Breda su licenza, con tre marce selezionabili che permettevano di raggiungere le velocit\u00e0 di 11, 21 e 35\u00a0km/h. In manovra invece era stabilito, mediante un selettore un diverso rapporto di trasmissione che limitava la velocit\u00e0 a 20\u00a0km/h. La trasmissione era seguita da un riduttore-invertitore Breda che infine trasmetteva il moto alle ruote per mezzo di due catene tipo duplex.\nNella progettazione della struttura sono state tenute in conto l'insonorizzazione della cabina di guida e la sicurezza prevedendo corrimani all'intorno sui praticabili e accesso alla cabina centrale posteriore mediante un terrazzino di accesso.\nLa categoria di bassa potenza scelta ha permesso, con la razionalizzazione degli incarichi di condotta, di assegnarle direttamente alle stazioni e di abilitarne alla guida il personale delle squadre di manovra.\nLa locomotiva \u00e8 dotata di impianto frenante ad aria compressa con freno Westinghouse. Anche le sabbiere sono azionate ad aria compressa.\nUnit\u00e0 assegnate a Mercitalia Rail.\nDal 2017 gli automotori 214 assegnati a Mercitalia Rail (ex Trenitalia Cargo) sono in totale 39."}
{"id": "1846498", "revid": "729019", "url": "https://it.wikipedia.org/wiki?curid=1846498", "title": "3+1", "text": "3+1 \u00e8 il terzo singolo della band tedesca OOMPH!, estratto dal loro secondo album Sperm. La copertina ritrae tre volti di donna (Il 3 del titolo) con in mezzo in basso il volto di Ges\u00f9 (+1). Il titolo \u00e8 anche riferito ai tre remix presenti pi\u00f9 un inedito."}
{"id": "1846502", "revid": "1876595", "url": "https://it.wikipedia.org/wiki?curid=1846502", "title": "La Cosa (serie animata)", "text": "La Cosa (\"Fred and Barney Meet the Thing\") \u00e8 una serie di cartoni animati vagamente ispirata al personaggio dei fumetti della Marvel Comics. La serie \u00e8 prodotta da Marvel Studios e Hanna-Barbera ed \u00e8 stata trasmessa dall'8 settembre al 1\u00ba dicembre 1979 sul canale NBC. La serie animata \u00e8 stata trasmessa in Italia su Italia 1.\nLo show conteneva due segmenti: il primo era \"Il nuovo Fred e Barney Show\" con i personaggi de \"I Flintstones\" e l'altro incentrato sull'eroe dei fumetti Marvel. Nonostante il titolo originale, traducibile come \"Fred e Barney incontrano la Cosa\", i tre personaggi non s'incrociavano mai nello show, bens\u00ec solo nella sigla iniziale.\nTrama.\nUn ragazzo di nome Benjy Grimm acquista il potere di trasformarsi in una fortissima creatura di roccia usando un anello magico e recitando le parole rituali \"Pietra portentosa divento la Cosa!\".\nIl suo potere di trasformarsi (con i poteri collegati, nonch\u00e9 il fatto di venire considerato un adulto) era utilizzato dal protagonista per risolvere problemi, aiutare persone in pericolo, arrestare piccoli delinquenti e altre \"buone azioni\".\nBench\u00e9 il nome del protagonista e il suo aspetto da supereroe siano praticamente identici a quelli del supereroe Ben Grimm, la serie non viene collegata in alcun modo alle vicende dei Fantastici Quattro.\nIn realt\u00e0 la spiegazione della trasformazione avveniva nella sigla del cartoon, all'inizio degli episodi. Un professore/scienziato cerca di far tornare la Cosa dei Fantastici Quattro in forma umana o comunque dargli il potere di tornare umano e ritornare ad avere i suoi superpoteri a volont\u00e0 utilizzando due anelli di sua invenzione (non magici ma costruiti nel suo laboratorio) che si attivano pronunciando una frase. Ma in realt\u00e0 gli anelli invece di farlo ritornare Ben Grimm gli danno l'aspetto di un teenager. In quel nuovo aspetto Ben Grimm decide di prendere una nuova identit\u00e0 col nome di Benji Grimm.\nLa trasformazione avviene pronunciando la frase \"Pietra portentosa divento la Cosa\", mentre per tornare umano la frase \u00e8 \"Pietra portentosa ridivento Benji\"."}
{"id": "1846505", "revid": "36426", "url": "https://it.wikipedia.org/wiki?curid=1846505", "title": "Oratorio di Santa Maria delle Grazie (Castelfiorentino)", "text": "L'oratorio di Santa Maria delle Grazie si trova a Castelfiorentino, provincia di Firenze, diocesi di Firenze, in via Pompeo Neri, gi\u00e0 via del Sole: il piccolo edificio chiude come fosse una quinta scenografica la citata via che conduce alla piazza centrale di Castelfiorentino alto, dove si trovano la collegiata dei Santi Lorenzo e Leonardo e il palazzo comunale. \nStoria e descrizione.\nL'oratorio fu edificato nel 1666, grazie alla volont\u00e0 e al lascito testamentario di momo il grande: esecutore testamentario fu il di lui nipote, Bonaventura Neri, suo erede universale.\nL'esterno si presenta assai semplice e lineare nei volumi e nelle geometrie: il campanile fu eretto nel 1929.\nLa sagrestia \u00e8 del 1862.\nI conti Masetti, proprietari del palazzo di fronte, subentrarono nella propriet\u00e0 alla famiglia Neri Badii: sotto l'oratorio costruirono le cantine della loro fattoria facendo trasferire i sepolcri gentilizi della famiglia Neri Badii sotto il loggiato del santuario di Santa Verdiana. Nel 1929 i conti Masetti cedettero l'immobile alla Venerabile Arciconfraternita della Misericordia.\nInterno.\nL'interno \u00e8 riccamente decorato con affreschi e stucchi. \nSull'altare si trova una tela con la \"Madonna col Bambino tra i santi Agostino, Bonaventura e Verdiana\"."}
{"id": "1846509", "revid": "1573940", "url": "https://it.wikipedia.org/wiki?curid=1846509", "title": "Chiesa di Sant'Andrea (Grosseto)", "text": "La chiesa di Sant'Andrea era un edificio religioso situato nei pressi della citt\u00e0 di Grosseto. La sua ubicazione era tra le localit\u00e0 di Marrucheti e Cappelletto, quasi certamente nell'area ad ovest della citt\u00e0, dove attualmente sorge l'aeroporto di Grosseto.\nIn base alle fonti e ai documenti rinvenuti, la chiesa fu costruita tra la fine dell'XI e gli inizi del XII secolo, risultando prima collegata all'abbazia di San Salvatore a Giugnano e successivamente (XIII secolo) all'abbazia di San Galgano presso Chiusdino (SI). In epoca duecentesca l'edificio religioso risultava annesso ad un complesso rurale fortificato che, nel corso dei secoli, risulta anch'esso scomparso.\nDato il periodo di costruzione, la chiesa doveva presentarsi in stile romanico. Risultano ancora sconosciute le cause e il periodo di demolizione dell'edificio religioso."}
{"id": "1846511", "revid": "226458", "url": "https://it.wikipedia.org/wiki?curid=1846511", "title": "Misura dell'empowerment di genere", "text": "La Misura dell'empowerment di genere (MEG) considera le opportunit\u00e0 delle donne e degli uomini e riflette la disuguaglianza in tre aree fondamentali:\nDimensioni misurazione.\n\"La partecipazione politica e il potere decisionale\" sono le quote percentuali di seggi in parlamento occupati da donne e occupati da uomini.\n\"La partecipazione economica e il potere decisionale\" sono le quote percentuali di donne e uomini che detengono posizioni da legislatori, alti funzionari e dirigenti, unite alle quote percentuali di donne e uomini che detengono posizioni tecniche e professionali.\n\"Il potere sulle risorse economiche\" \u00e8 il reddito percepito stimato delle donne e degli uomini (in dollari USA PPA)\nPEDE.\nPer calcolare la MEG si deve determinare, per ciascuna delle tre dimensioni, la percentuale equivalente distribuita equamente secondo la seguente formula generale:\nIl valore di \u03b5 \u00e8 la dimensione della penalit\u00e0 per la disuguaglianza di opportunit\u00e0.\nNel calcolo della MEG, \u03b5 \u00e8 uguale a 2, con una penalit\u00e0 moderata sulla disuguaglianza.\nPer la partecipazione politica, la PEDE \u00e8 calcolata in base alle quote femminili e maschili della popolazione e alle quote percentuali maschili e femminili di seggi in parlamento.\nPer la partecipazione economica, dapprima si calcola una PEDE per le quote percentuali di donne e di uomini che detengono posizioni di legislatori, alti funzionari e dirigenti e una PEDE per la quota percentuale di donne e di uomini che detengono posizioni professionali e tecniche. \nLa PEDE per la partecipazione economica \u00e8 la media delle due misure.\nPer la partecipazione politica ed economica, la PEDE viene indicizzata dividendola per 0,50, perch\u00e9 in una societ\u00e0 con un uguale empowerment tra i generi, la quota delle donne sarebbe uguale alla quota degli uomini.\nPer la determinazione del potere sulle risorse, il reddito percepito (in dollari USA PPA), stimato separatamente per le donne e gli uomini, viene indicizzato rispetto ai limiti come avviene per l'ISU e per l'ISG, ma senza usare i valori aggiustati (senza usare i logaritmi).\nCalcolo MEG.\nLa MEG infine si calcola facendo la media delle tre percentuali equivalenti distribuite equamente nelle tre dimensioni."}
{"id": "1846512", "revid": "767487", "url": "https://it.wikipedia.org/wiki?curid=1846512", "title": "Ice-Coffin", "text": "Ice-Coffin (ingl. Bara di ghiaccio) \u00e8 l'unico singolo della band tedesca OOMPH!, estratto dal loro terzo album Defekt. La copertina ritrae una bara in mezzo al ghiaccio.\nVideo.\nIl video musicale mostra la band che suona la canzone in scena. La performance viene interrotta con la comparsa del \"defekt\" di Dero."}
{"id": "1846514", "revid": "773636", "url": "https://it.wikipedia.org/wiki?curid=1846514", "title": "Oratorio della Santa Croce (Castelfiorentino)", "text": "L'oratorio della Santa Croce si trova a Castelfiorentino, provincia di Firenze, diocesi della medesima citt\u00e0, in via Pompeo Neri, gi\u00e0 via del Sole.\nOriginariamente l'oratorio era sito in via Timignano, ma Francesco Pittoreggi decise nel 1821 di demolirlo e trasferirlo nella sede attuale, all'interno del Palazzo della Famiglia Neri.\n\u00c8 un piccolo ambiente a pianta rettangolare con un altare in stucco dorato sopra il quale \u00e8 una tavola di scuola fiorentina del XVIII secolo raffigurante una \"Crocifissione\", proveniente dall'antico distrutto oratorio."}
{"id": "1846523", "revid": "155634", "url": "https://it.wikipedia.org/wiki?curid=1846523", "title": "Casa dei Grifi", "text": "La casa dei Grifi \u00e8 un'antica abitazione romana sul colle Palatino, al di sotto dell'ala settentrionale del palazzo di Domiziano (in particolare del Larario), che la seppell\u00ec. Si tratta dell'esempio di casa di epoca repubblicana meglio conservato a Roma. Il nome deriva dalla decorazione a stucco di una lunetta con grifoni.\nDescrizione.\nLa casa, che non doveva essere molto grande, venne tagliata dalle massicce fondazioni dei palazzi di Nerone e di Domiziano, ed oggi se ne vede solo una parte.\nL'edificio venne costruito in opera incerta, con rifacimenti in opera quasi reticolata, \u00e8 famoso per le pitture che lo decorano, databili tra la fine del II e l'inizio del I secolo a.C. (mentre la casa \u00e8 pi\u00f9 antica). Le parti migliori di queste decorazioni vennero staccate ed oggi sono conservate nell'Antiquarium del Palatino.\nTra i mosaici, una stanza rettangolare ha il pavimento decorato con al centro una zona quadrata con pietre e marmi policromi che costruiscono un disegno di cubi in prospettiva. Questa tipologia di decorazione si chiamava \"opus scutulatum\", il pi\u00f9 antico pervenutoci a Roma, che aveva come modello originario quello del tempio di Giove Capitolino, composto tra il 149 e il 146 a.C.; altri esempi sono stati rinvenuti a Pompei (tempio di Apollo e casa del Fauno) databili attorno al 120 a.C. In quel periodo infatti si assiste alla progressiva sostituzione pittorica di elementi strutturali, gi\u00e0 usati nella decorazione parietale col pi\u00f9 costoso stucco, con un maggior uso di elementi architettonici probabilmente desunti da vere architetture e forse influenzati dai pittori di scenografie. Questo stile domin\u00f2 la decorazione in ambito romano fino agli ultimi decenni del I secolo a.C.\nAnche le pitture della casa, in secondo stile, sono le pi\u00f9 antiche pervenuteci di tale tipologia. La stanza con volta a botte \u00e8 riquadrata in alto da lastre di onice, cipollino e porfido e conclusa da ortostati e una cornice con dentelli. Per la prima volta si incontra la rappresentazione di colonne illusionistiche, come se si staccassero dalla parete, appoggiate su un fittizio podio con \"scutulatum\" e dal quale si \"staccano\" in prospettiva le basi delle colonne stesse ornate da rombi su fondo scuro. Le colonne sono composte da rocchi a bugne, con capitelli compositi; esse sostengono un architrave della quale \u00e8 dipinta anche la parte inferiore, secondo la visuale prospettica. Lo sfondo per\u00f2 non presenta ancora vedute prospettiche, come nelle pi\u00f9 tarda Casa di Livia, ma riproduce invece la struttura del muro a blocchi, mutuata dal primo stile (anche se nel primo stile era eseguita stucco).\nLe altre due stanze sono decorate con pitture nello stile strutturale, transizione dal primo stile priva dei rilievi a stucco. Al primo piano restano altre tracce dei pavimenti decorati a mosaico."}
{"id": "1846525", "revid": "767487", "url": "https://it.wikipedia.org/wiki?curid=1846525", "title": "Chill\u00f3n (fiume)", "text": "Il Chill\u00f3n (in spagnolo \"R\u00edo Chill\u00f3n\") \u00e8 un fiume situato nella parte occidentale del Per\u00f9. Le sue acque provengono dai ghiacciai delle Ande e sfocia nell'oceano Pacifico, nella regione di Callao, nei pressi di Lima. Il Chill\u00f3n ha il suo massimo volume d'acqua durante i mesi estivi (da dicembre a marzo). La valle del fiume \u00e8 un territorio molto fertile, come dimostra la presenza di numerosi insediamenti umani pre-ispanici."}
{"id": "1846526", "revid": "400694", "url": "https://it.wikipedia.org/wiki?curid=1846526", "title": "FOAF", "text": "FOAF (acronimo di friend of a friend - Amico di un amico) \u00e8 un'ontologia comprensibile dal computer atta a descrivere persone, con le loro attivit\u00e0 e le relazioni con altre persone e oggetti. Chiunque pu\u00f2 usare FOAF per descriversi. FOAF permette a gruppi di persone di descrivere quel fenomeno noto come social network senza la necessit\u00e0 di un database centralizzato.\nFOAF \u00e8 un vocabolario descrittivo espresso in Resource Description Framework (\"RDF\") ed \u00e8 definita usando Web Ontology Language (\"OWL\"). I computer possono usare FOAF, ad esempio, per cercare tutte le persone che vivono in Europa, o tutte le persone che hanno un tuo amico in comune, questo appunto perch\u00e9 permette di definire le relazioni tra persone. Ogni profilo ha un identificativo univoco (come ad esempio l'indirizzo email, l'URI dell'homepage o del blog della persona) che viene utilizzato quando definisci queste relazioni.\nIl progetto FOAF, che definisce ed estende il vocabolario di un profilo FOAF, \u00e8 iniziato nel 2000 ad opera di Libby Miller e Dan Brickley. Pu\u00f2 essere considerata la prima applicazione Social Semantic Web in quanto combina la tecnologia RDF con quello che riguarda il 'Social Web'.\nTim Berners-Lee in saggio del 2007 (leggi un recente articolo), ridefinisce il concetto di web semantico in qualcosa che lui chiama Giant Global Graph (Grafo Gigante Globale), dove le relazioni trascendono reti e documenti. Egli considera il GGG al pari di Internet e del World Wide Web, affermando che \"io esprimo la mia rete in un file FOAF, e questo \u00e8 l'inizio della rivoluzione\".\nProtocollo WebID.\n(precedentemente noto come FOAF+SSL) \u00e8 un protocollo di autenticazione sicura decentralizzato che utilizza le informazioni del profilo FOAF allo stesso modo di SSL security layer virtualmente disponibile in tutti i browser web moderni. \u00c8 stato presentato per la prima volta per il W3C Workshop 'the Future of Social Networking' nel 2009. Contrariamente al modello di utilizzo usuale di SSL, questo non richiede il Certificate authority dedicato per effettuare l'autenticazione dell'utente. Le identit\u00e0 utili possono essere coniate per gli utenti facilmente dalle autorit\u00e0, ma un web of trust FOAF-based collega tutte le attivit\u00e0 degli utenti nel World Wide Web cosicch\u00e9 pu\u00f2 essere instaurato gradualmente in seguito, senza una formale key signing parties, per rendere l'identit\u00e0 pi\u00f9 affidabile e difficile da forgiare per chiunque (anche l'originale autorit\u00e0 di emissione).\nDistribuzione.\nSebbene sia relativamente semplice use-case e standard, FOAF ha avuto una limitata adozione nel web. Per esempio, i blog dei siti Live Journal e il DeadJournal supportano i profili FOAF per tutti i membri, la community My Opera supporta i profili FOAF per i membri tanto quanto per i gruppi, il supporto a FOAF \u00e8 presente sui servizi di Identi.ca, FriendFeed, WordPress e TypePad.\nLa piattaforma di blog search Yandex supporta la ricerca di informazione sui profili FOAF. Un eccellente supporto client-side a FOAF \u00e8 disponibile in Safari web browser, nel Semantic Radar plugin per Firefox browser, e nel RDF Detective plugin per Google Chrome browser.\nCi sono anche moduli o plugin per il supporto ai profili FOAF o all'autenticazione FOAF+SSL per i linguaggi di programmazione, tanto quanto per i CMS (content management systems).\nEsempio.\nIl seguente profilo FOAF (scritto in formato XML) parla di Jimmy Wales, il suo indirizzo e-mail, la sua homepage e la sua fotografia sono delle risorse. Lui ha interesse in Wikipedia e conosce Angela Beesley (che \u00e8 il nome della risorsa 'Persona').\nE di seguito lo stesso esempio nel formato Turtle:\n@prefix rdf: &lt;http://www.w3.org/1999/02/22-rdf-syntax-ns#&gt; .\n@prefix foaf: &lt;http://xmlns.com/foaf/0.1/&gt; .\n@prefix rdfs: &lt;http://www.w3.org/2000/01/rdf-schema#&gt; .\n&lt;#JW&gt;\n a foaf:Person ;\n foaf:name \"Jimmy Wales\" ;\n foaf:mbox &lt;mailto:jwales@bomis.com&gt; ;\n foaf:homepage &lt;http://www.jimmywales.com/&gt; ;\n foaf:nick \"Jimbo\" ;\n foaf:depiction &lt;http://www.jimmywales.com/aus_img_small.jpg&gt; ;\n foaf:interest &lt;http://www.wikimedia.org&gt; ;\n foaf:knows [\n a foaf:Person ;\n foaf:name \"Angela Beesley\"\n&lt;http://www.wikimedia.org&gt;\n rdfs:label \"Wikimedia\" ."}
{"id": "1846536", "revid": "173469", "url": "https://it.wikipedia.org/wiki?curid=1846536", "title": "Stegeborg", "text": ""}
{"id": "1846537", "revid": "115380804", "url": "https://it.wikipedia.org/wiki?curid=1846537", "title": "Hunan", "text": "Lo Hunan (cinese: ) \u00e8 una provincia della Cina, situata a met\u00e0 del corso del fiume Yangtze e a sud del Lago Dongting (da cui il nome Hunan, che significa \"a sud del lago\"). Lo Hunan \u00e8 talvolta chiamato \u6e58 (pinyin: Xi\u0101ng).\nHunan confina con la provincia dello Hubei a nord, Jiangxi ad est, Guangdong a sud, Guangxi a sud-ovest, Guizhou ad ovest, e Chongqing a nord-ovest. La capitale \u00e8 Changsha.\nAmministrazione.\nLa suddivisione della provincia dello Hunan \u00e8 articolata sui seguenti tre livelli: prefetture (), a loro volta suddivise in contee (), che a loro volta sono suddivise in citt\u00e0 ().\nMappa della suddivisione amministrativa della provincia dello Hunan"}
{"id": "1846538", "revid": "22475", "url": "https://it.wikipedia.org/wiki?curid=1846538", "title": "Dave Kennedy", "text": "Inizia la carriera nel campionato irlandese di Formula Ford 1600 nel 1972. Dopo una breve esperienza in Australia torna in patria nel 1975 dove vince il campionato di Formula Ford. L'anno seguente corre con buon successo nella stessa categoria ma in Regno Unito e nel campionato europeo nel quale conquista il titolo di vice campione.\nCorre poi nel campionato europeo di Formula 3 con la March, poi con una Toyota. Nel 1978, torna in Australia per partecipare alla \"Rothmans Series\" di Formula 5000.\nNello stesso anno corre nell'ultima prova del campionato di Formula Aurora. Nel 1979 vince le prime due corse del campionato a Zolder e Oulton Park, poi vince anche nella gara di Mallory Park. Conquista il secondo posto finale dietro a Emilio de Villota. Tenta di qualificarsi senza successo alla Race of Champions 1979 su una Thoedore.\nNel 1980, Teddy Yip, il proprietario della Theodore spinge David a correre in Formula 1 con la Shadow. La DN11 \u00e8 poco competitiva, Kennedy non si qualifica mai tranne in Spagna, gara non valida per il mondiale. Viene poi sostituito da Geoff Lees.\nPassa alle vetture turismo, alla Can-Am ma soprattutto s'impegna nelle vetture sport. Nel 1985 partecipa al campionato nipponico per queste vetture, tra i prototipi. Nel 1989 corre la 24 Ore di Le Mans, giungendo settimo, e prevalendo nella categoria GTP, con Pierre Dieudonn\u00e9 e Chris Hodgetts. Sesto nel 1991 con Johansson e Sandro Sala, a 7 giri dai vincitori. Partecipa al campionato GT Endurance nel 1994, prima di abbandonare la carriera e diventare spalla tecnica nei commenti sulla Formula 1 per la televisione RTE, direttore del circuito di Mondello Park, nonch\u00e9 manager alla Lola Racing Cars.\nNel 2003 \u00e8 manager del pilota irlandese di F1 Ralph Firman."}
{"id": "1846542", "revid": "115369117", "url": "https://it.wikipedia.org/wiki?curid=1846542", "title": "Fujian", "text": "Il Fujian (; - ) \u00e8 una provincia della Cina situata a sud-est lungo la costa.\nIl Fujian confina con lo Zhejiang a nord, il Jiangxi ad ovest, e il Guangdong a sud. Taiwan si trova ad est oltre lo stretto di Formosa. Il nome Fujian deriva dalla combinazione di Fuzhou e Jian'ou, due citt\u00e0 nel Fujian. Il nome \u00e8 stato coniato durante la dinastia Tang.\nAmministrazione.\nMappa della suddivisione amministrativa della provincia del Fujian"}
{"id": "1846545", "revid": "259862", "url": "https://it.wikipedia.org/wiki?curid=1846545", "title": "Winmagazine", "text": ""}
{"id": "1846546", "revid": "155634", "url": "https://it.wikipedia.org/wiki?curid=1846546", "title": "Alejandro Dami\u00e1n Dom\u00ednguez", "text": "\u00c8 soprannominato \"El Chori\".\nCarriera.\nClub.\nAlejandro Dom\u00ednguez fa il suo debutto con il Quilm\u00e9s. Nel 2001 viene notato dal River Plate, e fino al 2004 fa parte della rosa del club \"Millonario\". Il trasferimento in Russia, al (1.320.000 \u00a3), lo vede disputare delle buone stagioni con 21 reti in 63 partite. Il 18 dicembre 2006 viene acquistato dallo per 7 milioni di euro, dove vince la Coppa UEFA 2007-2008. Il 13 marzo 2009 tornato al per 4 milioni di euro, vince il campionato nel 2009 ed \u00e8 eletto miglior giocatore del campionato russo. Il giocatore nell'estate 2009 viene accostato alla Juventus, per poi trasferirsi il 14 dicembre al Valencia firmando un contratto di 3 anni e mezzo. L'11 luglio 2011 torna, dopo sette anni, al River Plate. Il 16 agosto 2012 si trasferisce al Rayo Vallecano de Madrid, squadra di Madrid. Il 2 luglio 2013, passa all'.\nNazionale.\nCon la nazionale argentina Under-20 ha vinto il campionato del mondo 2001 di categoria.\nStatistiche.\nPresenze e reti nei club.\n\"Statistiche aggiornate al 30 giugno 2019.\""}
{"id": "1846547", "revid": "101565461", "url": "https://it.wikipedia.org/wiki?curid=1846547", "title": "Filippo Tronci", "text": "Erede di una lunga tradizione familiare di organari, fu attivo nella seconda met\u00e0 del XIX secolo ed agli inizi del XX."}
{"id": "1846548", "revid": "125713636", "url": "https://it.wikipedia.org/wiki?curid=1846548", "title": "L'incredibile Hulk (serie animata 1982)", "text": "L'incredibile Hulk (\"The Incredible Hulk\") \u00e8 una serie animata del 1982, basata su Hulk, il personaggio dei fumetti Marvel Comics. La serie, trasmessa dalla NBC, divideva il suo spazio con \"L'Uomo Ragno e i suoi fantastici amici\", altra serie della Marvel. \u00c8 ricordata per la musica di accompagnamento e per la narrazione di Stan Lee, il creatore del fumetto stesso.\nTrama.\nLa serie si concentra sul dottor Bruce Banner, che tenta di curarsi delle sue trasformazioni in Hulk, e Hulk che sconfigge vari mostri e cattivi mentre respinge i perenni tentativi del pi\u00f9 imponente esercito del Nuovo Messico di sottometterlo e catturarlo."}
{"id": "1846564", "revid": "1869172", "url": "https://it.wikipedia.org/wiki?curid=1846564", "title": "Optimus", "text": "Optimus \u00e8 il sesto album da solista di John Norum, l'attuale chitarrista della hard rock band svedese Europe. \u00c8 stato realizzato nel 2005"}
{"id": "1846565", "revid": "66387", "url": "https://it.wikipedia.org/wiki?curid=1846565", "title": "Parlamento Scozzese", "text": ""}
{"id": "1846567", "revid": "110157", "url": "https://it.wikipedia.org/wiki?curid=1846567", "title": "Microregione di Cerro Largo", "text": "Cerro Largo \u00e8 una microregione del Rio Grande do Sul in Brasile, appartenente alla mesoregione di Noroeste Rio-Grandense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 11 comuni:"}
{"id": "1846569", "revid": "330829", "url": "https://it.wikipedia.org/wiki?curid=1846569", "title": "R\u00edmac (fiume)", "text": "Il R\u00edmac (in spagnolo \"R\u00edo R\u00edmac\") \u00e8 un fiume situato nel Per\u00f9 occidentale. \u00c8 la pi\u00f9 importante fonte di acqua potabile per la citt\u00e0 di Lima e l'area metropolitana di Callao.\nIl fiume sorge sulla pendici occidentali della cordigliera delle Ande a un'altitudine di circa 5.508 metri sul livello del mare, nel Nevado Paca (Provincia di Huarochir\u00ed, regione di Lima). Tra i suoi pi\u00f9 importanti affluenti vi sono il Santa Eulalia, il San Mateo o Alto R\u00edmac, il R\u00edo Blanco e il Surco. Il fiume sfocia nell'Oceano Pacifico presso Callao, vicino all'aeroporto internazionale Jorge Chavez, dopo aver percorso 160\u00a0km. Ha un bacino idrografico di 3.312\u00a0km\u00b2, mentre la sua portata massima in 24 ore, registrata nella stazione di Chosica, ammonta a 385 metri cubi al secondo (anno 1941); \u00e8 stata uguagliata solo in un'altra occasione con 380 metri cubi al secondo nel 1955.\nEtimologia.\nIl nome \"R\u00edmac\" deriva dalla parola quechua \"rimaq\", che significa \"parlatore\"; \u00e8 questo il motivo per cui il fiume \u00e8 stato soprannominato \"El R\u00edo Hablador\" (\"il fiume parlante\"). Probabilmente questo nome fu dato dagli Incas, a causa del forte rumore che producono le sue acque nei periodi di piena, quando queste si scontrano con le pietre del fondo.\nOrigini storiche dell'inquinamento del fiume.\nL'inquinamento del fiume ha nel passato gravemente mietuto malattie nelle popolazioni delle valli attraversate, tra cui colera e tifo, e la storia dell'inquinamento ha radici lontane, testimoniate dal sito archeologico di Puruchuco, che sorge nella Valle del Rimac ad un'altitudine di 200 metri. In esso, dove sono state riportate alla luce pi\u00f9 di 2.200 mummie, sono state scoperte dagli archeologi evidenti tracce di inquinamento risalente a cinque secoli fa. "}
{"id": "1846570", "revid": "110157", "url": "https://it.wikipedia.org/wiki?curid=1846570", "title": "Gekreuzigt", "text": "Gekreuzigt (ted. Crocifisso ) \u00e8 il primo singolo della band tedesca OOMPH!, estratto dal loro quinto album Unrein. La copertina ritrae la Sacra Sindone. Per il best-of Delikatessen \u00e8 stato fatto un remix della canzone.\nVideo.\nIl video viene girato in una specie di parcheggio sotterraneo. La band suona la canzone e mostra le persone che sistemano il posto e portano via la croce."}
{"id": "1846571", "revid": "119319188", "url": "https://it.wikipedia.org/wiki?curid=1846571", "title": "Leiocrito", "text": "Nella mitologia greca, Lei\u00f2crito (o pi\u00f9 comunemente Leocrito) era il nome di uno dei guerrieri achei che prese parte alla guerra di Troia, per vendicare il rapimento di Elena, regina di Sparta, per opera di Paride, il troiano suo amante. Menelao, re di Sparta, marito tradito, volle vendicare questo oltraggio e part\u00ec con un innumerevole esercito guidato da suo fratello Agamennone, alla volta della citt\u00e0 di Troia. Le vicende pi\u00f9 interessanti di questo conflitto sono raccontate da Omero nell'Iliade.\nIl mito.\nGenealogia e origini.\nLei\u00f2crito, figlio di Arisbante, era conosciuto per essere amico di Licomede, un valoroso guerriero acheo, figlio di Creonte, che partecip\u00f2 anch'egli alla guerra di Troia, distinguendosi tra i pi\u00f9 forti. Null'altro, tuttavia, si conosce su questo personaggio, la cui presenza letteraria \u00e8 limitata a solo due versi dell'Iliade ed un suo breve discorso contro Mentore nel II canto dell'Odissea.\nNella guerra di Troia.\nIl ruolo di Leiocrito nella guerra di Troia \u00e8 assolutamente secondario. L'unica volta in cui viene nominato \u00e8 in riferimento alla sua morte, avvenuta nel libro XVII dell'Iliade. \nDurante i combattimenti che si svolsero dopo la morte di Patroclo, il fedele compagno di Achille, caduto per mano dell'eroe troiano Ettore, gli Achei e i Troiani si affrontarono con immensa crudelt\u00e0 per impossessarsi del corpo del morto. I Greci, spinti dal loro coraggio e dal loro affetto per il giovane si dimostrarono molto pi\u00f9 audaci dei Troiani, cosicch\u00e9 questi ultimi a causa della loro violenta pressione furono costretti ad arretrare. Tuttavia il dio Apollo in persona, assunto l'aspetto di Perifante, araldo dei Teucri, incit\u00f2 l'eroe troiano Enea alla battaglia;\nQuest'ultimo intervenne tempestivamente per salvare le sorti del suo popolo, e con un balzo scagli\u00f2 la sua lancia mortale, trafiggendo il giovane Lei\u00f2crito che si apprestava ad avanzare per abbattere qualcuno dei suoi nemici. Ma Licomede, afflitto per la perdita del fedele compagno si vendic\u00f2 uccidendo a sua volta Apisaone, un guerriero troiano."}
{"id": "1846574", "revid": "110157", "url": "https://it.wikipedia.org/wiki?curid=1846574", "title": "Cerro Largo (Brasile)", "text": "Cerro Largo \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846576", "revid": "363629", "url": "https://it.wikipedia.org/wiki?curid=1846576", "title": "Titolo anticorpale", "text": "Il titolo anticorpale \u00e8 la misura di quanti anticorpi ha prodotto un organismo nei confronti di un antigene, espresso come l'inverso della massima diluizione (o della pi\u00f9 bassa concentrazione) che dia comunque un risultato positivo in una diluizione seriale.\n\u00c8 importante a fini diagnostici per la valutazione della sieroconversione e per la dimostrazione dell'aumento di quattro volte (ossia di due diluizioni) del titolo anticorpale (ad es., aumento del titolo da 16 a 64).\nL'attivit\u00e0 pu\u00f2 essere rilevata mediante:"}
{"id": "1846577", "revid": "767487", "url": "https://it.wikipedia.org/wiki?curid=1846577", "title": "Caibat\u00e9", "text": "Caibat\u00e9 \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846578", "revid": "110157", "url": "https://it.wikipedia.org/wiki?curid=1846578", "title": "Campina das Miss\u00f5es", "text": "Campina das Miss\u00f5es \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846581", "revid": "767487", "url": "https://it.wikipedia.org/wiki?curid=1846581", "title": "Jacopo Filiasi", "text": "Biografia.\nNacque da Antonio Filiasi, di ricca famiglia padovana, e da Maria de Bassanesi, originaria di Mantova. Rimasto presto orfano del padre, visse per lungo tempo con la madre a Mantova dove ebbe come precettore l'abate Benedetto Canossa. Tornato a Venezia, ebbe come insegnante l'abate Placido Bordoni.\nPotendo contare su ingenti rendite, il Filiasi si dedic\u00f2 totalmente allo studio, interessandosi degli argomenti pi\u00f9 disparati, dalla botanica alla fisica, dall'idraulica all'archeologia, passando per l'astronomia e la meteorologia.\nFu tuttavia la storia a renderlo celebre: la sua opera principale \u00e8 \"Memorie storiche dei veneti primi e secondi\", riguardante, appunto, la storia del Veneto ed in particolare della Laguna Veneta.\nFu elettore del \"Collegio dei Dotti\", fabbriciere di San Marco, direttore dei \"Ginnasi Veneti\"; si fregi\u00f2 inoltre del titolo di Cavaliere dell'Ordine Imperiale di Leopoldo.\nFu sepolto nella chiesa di Trivignano, localit\u00e0 della campagna mestrina dove possedeva una villa."}
{"id": "1846582", "revid": "142504", "url": "https://it.wikipedia.org/wiki?curid=1846582", "title": "Giacomo Filiasi", "text": ""}
{"id": "1846584", "revid": "110157", "url": "https://it.wikipedia.org/wiki?curid=1846584", "title": "Vlksice", "text": "Vlksice \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1846587", "revid": "767487", "url": "https://it.wikipedia.org/wiki?curid=1846587", "title": "Pier Maria Cecchini", "text": "Biografia.\nNato nel ramo veneto della antica famiglia patrizia dei Cecchini, originaria dell\u2019Urbe, che fu poi anche insignita proprio grazie a Pier Maria di un quarto di nobilt\u00e0 dall'Imperatore Mattia d'Asburgo per meriti artistici. Sin da piccolo espresse spiccate qualit\u00e0 artistiche che lo portarono, sin dalla fanciullezza, a lasciare la famiglia e l'agio in cui viveva, per l'arte e l'indigenza degli artisti di strada. Di carattere burrascoso, cosa che lo condusse spesso in prigione, Cecchini si distinse per aver interpretato lo Zanni con accento ferrarese nella Compagnia degli Accesi, di cui velocemente divenne il capocomico. La sua maschera era Frittellino, nome con il quale fu spesso identificato lungo il corso della sua vita.\nLe Compagnie di Frittellino.\nFu in molte compagnie, come si usava nel '600 per gli attori professionisti, la prima di quelle fu la Compagnia del Duca di Sabbioneta nel 1590. Dopo il 1599 diventa capocomico presso la Compagnia del Duca di Mantova. Con gli Accesi fu inviato dal Duca di Mantova presso la corte del re francese Enrico IV e della regina Maria de' Medici nel 1600-1601. La trasferta fu burrascosa, due furono le cose che minarono questo viaggio, l'uccisione del comico Carlo de' Vecchi per motivi di gelosia e le sue intemperanze a causa delle improvvisazioni del secondo Zanni Tristano Martinelli in arte Arlecchino. La disputa fu portata davanti al Duca di Mantova il quale esoner\u00f2 Frittellino dalla carica di capocomico che da quel momento pass\u00f2 ad Arlecchino (personaggio molto amato dai francesi). Allora Cecchini pass\u00f2 nella Compagnia di Diana Ponti, nel 1601, che si trovava anche questa a Parigi per le nozze del re francese. Nel 1603 viene reintegrato, dal Duca, nel ruolo di capocomico. Quando, nel 1606, entra in compagnia anche Giovan Battista Andreini, Frittellino entra in conflitto anche con lui minacciando continuamente di cacciarlo o rompere la compagnia. Mentre l'anno seguente \u00e8 proprio Frittellino che viene licenziato dal Duca. Lo stesso Gonzaga ordina, nel 1607 a Frittellino di formare una nuova compagnia per un nuovo viaggio alla corte francese, dove arriver\u00e0 nel marzo dell'anno seguente, la compagnia riprender\u00e0 il nome di \"Accesi\".\nNel 1614 i comici Accesi vengono chiamati a Vienna dall'Imperatore Mattia, ed \u00e8 durante questa occasione che, il Cecchini, viene insignito dall'Imperatore di un quarto di nobilt\u00e0. Da quel momento Frittellino comincer\u00e0 a firmarsi \"Pier Maria Cecchini, nobile ferrarese\". Invecchiando il Cecchini avvier\u00e0 un fortunato commercio di filati.\nNel 1620, a causa del suo modo di procedere tirannico, si aliener\u00e0 l'amicizia dei comici pi\u00f9 importanti come, oltre i gi\u00e0 citati Martinelli e Andreini, Silvio Fiorillo (Capitan Matamoros e Pulcinella) e Francesco Gabrielli (Scapino) e si alien\u00f2 definitivamente la protezione del Duca di Mantova. Le notizie della recitazione di Frittellino s'interrompono dopo il 1632.\nLe opere.\nScrisse due commedie: \"La Flaminia schiava\" nel 1610 e \"L'amico tradito\" nel 1633; a suo carico vi sono poi una moltitudine di saggi e scritti sulla direzione teatrale e sull'arte recitativa, che manifestano la sua profonda conoscenza degli attori della penisola italiana del tempo e la sua vasta fama. Il suo trattato \"Frutti delle moderne commedie et avisi a chi le recita\" (1628) \u00e8 la prima testimonianza importante dell'arte di recitare della Commedia dell'arte e della struttura delle compagnie comiche del '600.\nAltre sue opere furono:\n\u00c8 considerato uno dei maggiori attori ed autori del teatro italiano del primo seicento, spos\u00f2 Orsola Posmoni, anche lei attrice, che recitava nel ruolo dell'Inamorata col nome di Flaminia."}
{"id": "1846588", "revid": "1305772", "url": "https://it.wikipedia.org/wiki?curid=1846588", "title": "DNA barcoding", "text": "Il DNA barcoding \u00e8 una metodica molecolare sviluppata per identificare entit\u00e0 biologiche e basata sull'analisi della variabilit\u00e0 di un marcatore molecolare. Nel regno animale, i cosiddetti metazoi, il marcatore principalmente utilizzato \u00e8 un frammento del gene mitocondriale codificante la subunit\u00e0 I della citocromo ossidasi.\nPrincipio.\nIl principio alla base della metodica deriva dal contributo di Carl Woese il quale ha introdotto l'approccio molecolare come standard per l'identificazione di organismi procarioti: grazie alle prime applicazioni di questi studi su sequenze di geni ribosomali (rRNA) sono stati scoperti gli Archaea. Lo studio della variabilit\u00e0 di marcatori molecolari si \u00e8 poi ampiamente diffuso per le analisi di popolazione, includendo svariati marcatori: rRNA, allozimi, microsatelliti, AFLP, ecc.\nNovit\u00e0.\nIl DNA barcoding nasce da un'iniziativa di Paul D.N. Hebert della Universit\u00e0 di Guelph, Ontario, Canada. Seppure non rivoluzionario dal punto di vista metodologico, la grande novit\u00e0 del DNA barcoding \u00e8 la scala di analisi e la standardizzazione del metodo. Sulla scia di numerosi lavori scientifici, diversi enti stanno promuovendo ambiziosi progetti con l'obiettivo di associare ad ogni organismo vivente una o poche sequenze di DNA in grado di identificarlo univocamente.\nApplicazioni.\nTale metodica, applicabile a tutta la scala degli esseri viventi, ha dato vita ad un vasto numero di applicazioni in diversi settori: dall'entomologia forense, alla ricerca di contraffazioni alimentari."}
{"id": "1846590", "revid": "767487", "url": "https://it.wikipedia.org/wiki?curid=1846590", "title": "Vojn\u00edkov", "text": "Vojn\u00edkov \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1846592", "revid": "767487", "url": "https://it.wikipedia.org/wiki?curid=1846592", "title": "Odoacre Pardini", "text": "Carriera.\nInizia a giocare nella squadra della citt\u00e0 natale, il Pietrasanta, per poi passare alla Lucchese e in seguito alla Lazio, dove gioca per nove stagioni a singhiozzo interrotte dalle esperienze alla Lucchese e al ."}
{"id": "1846593", "revid": "110157", "url": "https://it.wikipedia.org/wiki?curid=1846593", "title": "Vr\u00e1\u017e (Boemia meridionale)", "text": "Vr\u00e1\u017e \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1846595", "revid": "17086542", "url": "https://it.wikipedia.org/wiki?curid=1846595", "title": "Mine terrestri", "text": ""}
{"id": "1846598", "revid": "118834", "url": "https://it.wikipedia.org/wiki?curid=1846598", "title": "Frittellino", "text": ""}
{"id": "1846599", "revid": "125951874", "url": "https://it.wikipedia.org/wiki?curid=1846599", "title": "Manuel Pellegrini", "text": "Carriera.\nGli esordi.\nPellegrini si ritira dal calcio giocato nel 1985, all'et\u00e0 di trentatr\u00e9 anni, ma continua la sua avventura all'Universidad de Chile come assistente tecnico. Nel 1998 lascia il Cile dopo aver allenato il Palestino, lo O'Higgins e l'Universidad Cat\u00f3lica per spostarsi in Ecuador alla guida della Liga de Quito.\nNella stagione 2000-2001 porta gli argentini del San Lorenzo a vincere il campionato; lo stesso traguardo lo raggiunge due anni dopo con il River Plate.\nVillarreal.\nNell'estate del 2004 si trasferisce in Spagna, alla guida del Villarreal, squadra che allena fino al 2009. Con il \"Submarino Amarillo\" raggiunge, come suo miglior risultato, la semifinale di Champions League nella stagione 2005-2006 (eliminato dall'Arsenal) ed il secondo posto nella Liga nel 2007-2008.\nIl 1\u00ba giugno 2009 Pellegrini rescinde il suo contratto con il Villareal.\nReal Madrid.\nIl 2 giugno 2009 diventa il nuovo allenatore del Real Madrid, chiamato dal rientrante presidente dei \"Blancos\" Florentino P\u00e9rez per sostituire l'esonerato Juande Ramos. Dopo un lungo testa a testa con il Barcellona, in un campionato 2009-2010 dominato dalle due \"grandi\", il Real si piazza al secondo posto in classifica, nonostante i 96 punti conquistati ed i 102 gol segnati. La squadra delude per\u00f2 nelle coppe: in Champions League viene infatti eliminata agli ottavi di finale dall'Olympique Lione (sconfitta per 0-1 allo Stade de Gerland e pareggio per 1-1 al Santiago Bernab\u00e9u), mentre in Copa del Rey \u00e8 estromessa gi\u00e0 ai sedicesimi di finale dall'Alcorc\u00f3n, club militante in Segunda Divisi\u00f3n B (terza divisione spagnola).\nIl 26 maggio 2010 Pellegrini viene esonerato dal Real Madrid e sostituito dal portoghese Jos\u00e9 Mourinho.\nM\u00e1laga.\nIl 4 novembre 2010 si lega al M\u00e1laga per tre anni, sostituendo l'esonerato Jesualdo Ferreira; nella prima annata alla guida delle \"Boquerones\" riesce ad evitare la retrocessione del club in Segunda Divisi\u00f3n (seconda divisione spagnola).\nNella stagione 2011-2012, grazie anche ad un'importante campagna acquisti da parte della nuova propriet\u00e0 araba, la squadra raggiunge il quarto posto in campionato, qualificandosi cos\u00ec alla Champions League per la prima volta nella sua storia.\nNella stagione successiva, nonostante la crisi societaria, il M\u00e1laga raggiunge i quarti di finale di Champions League, venendo eliminato dal Borussia Dortmund (pareggio per 0-0 a La Rosaleda e sconfitta per 2-3 al Westfalenstadion), ed il sesto posto nella Liga, qualificandosi sul campo all'Europa League ma venendo poi escluso per violazioni del \"Financial Fair Play\".\nIl 22 maggio 2013 Pellegrini rassegna le sue dimissioni da tecnico del M\u00e1laga.\nManchester City.\nIl 14 giugno 2013 diventa il nuovo allenatore degli inglesi del Manchester City. Il 2 marzo 2014 conquista la League Cup, grazie al 3-1 inflitto al Sunderland in finale, mentre l'11 maggio seguente vince la Premier League dopo un lungo testa a testa con il Liverpool; in Champions League viene invece eliminato agli ottavi di finale dal Barcellona (sconfitte per 0-2 all'Etihad Stadium e per 1-2 al Camp Nou).\nNella stagione successiva chiude il campionato al secondo posto alle spalle del Chelsea, mentre in Champions League viene eliminato ancora una volta agli ottavi di finale dal Barcellona.\nIl 1\u00ba febbraio 2016 il Manchester City annuncia Josep Guardiola come allenatore per la stagione 2016-2017, sancendo quindi la fine del rapporto con Pellegrini al termine dell'annata. Il 28 febbraio seguente il City vince ancora la League Cup, questa volta contro il Liverpool ai calci di rigore (1-1 nei tempi regolamentari); la squadra viene poi eliminata in semifinale di Champions League dal Real Madrid (pareggio per 0-0 all'Etihad Stadium e sconfitta per 0-1 al Santiago Bernab\u00e9u) e chiude il campionato al quarto posto in classifica.\nHebei Fortune.\nIl 27 agosto 2016 viene ingaggiato dai cinesi dell'Hebei Fortune. Il 19 maggio 2018, dopo la vittoria per 2-1 contro il Dangdai Lifan, lascia il club in accordo con la dirigenza.\nWest Ham.\nIl 22 maggio 2018 diventa il nuovo allenatore del West Ham, con cui firma un contratto triennale. Alla sua prima annata a Londra porta gli \"Hammers\" al decimo posto in Premier League, mentre in FA Cup viene eliminato al quarto turno dal Wimbledon, squadra militante in League One (terza divisione inglese). Il 1\u00b0 gennaio 2020 viene esonerato a causa dei cattivi risultati nella prima parte di stagione.\nReal Betis.\nIl 9 luglio 2020 il Real Betis di Siviglia annuncia, tramite i suoi profili ufficiali, di aver trovato un accordo triennale con l'allenatore cileno."}
{"id": "1846600", "revid": "155634", "url": "https://it.wikipedia.org/wiki?curid=1846600", "title": "Casa di via Graziosa", "text": "La casa di via Graziosa, sull'Esquilino a Roma, \u00e8 il sito di un'abitazione dell'epoca repubblicana che si affacciava sul \"Vicus Patricius\", nota per essere decorata da una serie di affreschi con paesaggi dell\"Odissea\" che oggi sono conservati nella Biblioteca Apostolica Vaticana dei Musei Vaticani.\nStoria e descrizione.\nL'abitazione fu scoperta nel 1848. I pannelli che raffigurano episodi dell\"Odissea\" erano collocati nella parte alta della parete dell'ambiente principale, secondo una disposizione che ha un parallelo nei rilievi nilotici dell'atrio della villa dei Misteri di Pompei.\nI soggetti sono le \"Ulixis errationes per topia\" citate anche da Vitruvio, cio\u00e8 i viaggi di Ulisse con sfondo di paesaggi. L'uso di questi paesaggi rompeva la monotonia di una parete, sfondandola prospetticamente in maniera illusionistica.\nUno dei pannelli pi\u00f9 vivaci \u00e8 quello dell\"Assalto dei Lestrigoni\", con figurette disseminate in un vasto paesaggio, comprendente una visuale aerea e riempito di rocce e alberi, con pastori ed animali.\nLe tonalit\u00e0 scelte si armonizzano bene tra di loro e la tecnica scelta \u00e8 di tipo quasi \"impressionistico\", secondo un metodo che venne ampiamente usato fino a tutta l'epoca medio-imperiale nella decorazione di fregi minori e di \"pinakes\" a sportello.\nLa rappresentazione \u00e8 altres\u00ec minuziosa, col nome di ciascun personaggio scritto vicino in greco, con un accurato filologismo che lascia supporre la presenza di modelli ben precisi, magari forniti dalle illustrazioni dei poemi effettuate nell'ambito della biblioteca di Alessandria.\nLa datazione degli affreschi oscilla tra il primo ellenismo e i periodi successivi. Appare pi\u00f9 attendibile l'ipotesi della met\u00e0 del I secolo a.C. circa, quando in altri monumenti si trova una certa inclinazione all'omerismo, riprendendo modelli orientali del II secolo a.C. (casa del Criptoportico, casa di Ottavio Quartione, portico del tempio di Apollo, \"Tabulae Iliacae\")."}
{"id": "1846601", "revid": "110157", "url": "https://it.wikipedia.org/wiki?curid=1846601", "title": "Vrcovice", "text": "Vrcovice \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1846602", "revid": "1671632", "url": "https://it.wikipedia.org/wiki?curid=1846602", "title": "Hryhorij Savy\u010d Skovoroda", "text": "Biografia.\nSkovoroda nacque nel 1722 in una famiglia cosacca nel villaggio di \u010cornuchy (attuale Oblast' di Poltava) nell'allora Etmanato cosacco che nel 1781 venne inglobato nel nascente Impero Russo. Studi\u00f2 all'Accademia di Kyiv-Mohyla, ma non termin\u00f2 mai gli studi. Dal 1741 al 1744 fu membro del coro imperiale nelle due capitali dell'Impero Russo: Mosca e San Pietroburgo. Trascorse poi il periodo dal 1745 al 1750 in Ungheria e probabilmente anche in altre zone d'Europa. Fra il 1750 e il 1751 ha insegnato Poetica a Pereslavl'-Zalesskij. Dal 1753 al 1759 Skovoroda \u00e8 stato tutore nella famiglia di proprietari terrieri a Kovrai. Dal 1759 al 1769 insegn\u00f2 poesia, sintassi, greco ed etica nella scuola superiore di Charkiv, ma dopo che il suo corso di etica fu contestato decise nel 1769 di abbandonare l'insegnamento.\nSkovoroda \u00e8 stato anche compositore attivo di musica liturgica, e di canti su propri testi. Alcuni di questi sono passati nel novero della musica popolare. Viene spesso descritto come abile suonatore di torban e di kobza.\nNegli ultimi venti anni della sua vita ha viaggiato a piedi attraverso l'Ucraina stando da vari amici, ricchi come poveri, preferendo non rimanere troppo a lungo in uno stesso luogo.\nQuest'ultimo periodo fu quello delle grandi opere filosofiche; tra le principali: \"Narciso\", \"Alfabeto\", \"Il diluvio del serpente\", \"Conversazione sulla felicit\u00e0 tra cinque viaggiatori\". Parallelamente, ma anche prima, scrisse poesie e lettere in lingua ucraina, greco e latino e fece alcune traduzioni dal latino all'ucraino.\nMorte.\nTre giorni prima di morire, and\u00f2 a casa di uno dei suoi amici pi\u00f9 stretti e gli disse che era arrivato l\u00ec per restarvi. Ognuno dei tre giorni lasci\u00f2 la casa presto, al mattino per andarsene con una pala, e dicendo che andava a scavarsi la tomba. Il terzo giorno, pranz\u00f2, si alz\u00f2 e disse \"\u00c8 arrivato il mio momento\". And\u00f2 nella stanza accanto, si sdrai\u00f2 e mor\u00ec. Chiese che sulla sua tomba fosse posto il seguente epitaffio: \u00ab\"Il mondo mi ha inseguito, ma non mi ha raggiunto\"\u00bb(\"\u041c\u0438\u0440 \u043b\u043e\u0432\u0438\u043b \u043c\u0435\u043d\u044f, \u043d\u043e \u043d\u0435 \u043f\u043e\u0439\u043c\u0430\u043b\")\nPensiero.\nSpirito libero, critico dei poteri spirituali come di quelli secolari, animato da un'intensa esigenza di coerenza tra teoria ed esistenza, Skovoroda ha condotto una vita di pensatore-mendicante. Nei suoi trattati e nei suoi dialoghi i problemi biblici si intersecano con le problematiche platoniche e stoiche.\nIl messaggio principale della sua filosofia \u00e8 la deificazione o indiamento (fusione dell'individuo con la Fonte dell'essere), un tema comune alla filosofia neoplatonica e alla teologia ortodossa.\nPer Skovoroda, la conoscenza e l'amore di s\u00e9 rappresentano un impegno etico forte e personale, che \u00e8 la premessa necessaria della deificazione: solo accettando e amando la propria collocazione nel mondo si pu\u00f2 partecipare alla costruzione del bene cosmico.\nL'eredit\u00e0 culturale.\nIl suo pensiero ha avuto un\u2019ampia eco nella formazione personale e nelle opere di molti tra i pi\u00f9 importanti intellettuali russi e ucraini contemporanei, come Tolstoj, \u0160ev\u010denko, Dostoevskij.\nIl 15 settembre 2006 il suo ritratto \u00e8 stato apposto sulla banconota di maggior valore in corso in Ucraina, quella da 500 Grivnia (circa 100 US $).\nL'Istituto di Filosofia Hryhorij Skovoroda, fondato nel 1946, opera sotto gli auspici dell'Accademia Nazionale Ucraina delle Scienze\nL'Universit\u00e0 Pedagogica Nazionale di Kharkiv (\"H.S. Skovoroda Kharkiv National Pedagogical University\") \u00e8 intitolata al suo nome. \nA Skovoroda \u00e8 intitolato un asteroide della fascia principale."}
{"id": "1846603", "revid": "1305772", "url": "https://it.wikipedia.org/wiki?curid=1846603", "title": "Guarani das Miss\u00f5es", "text": "Guarani das Miss\u00f5es \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846604", "revid": "767487", "url": "https://it.wikipedia.org/wiki?curid=1846604", "title": "Atalanta Bergamasca Calcio 1929-1930", "text": "Questa pagina raccoglie i dati riguardanti l'Atalanta Bergamasca Calcio nelle competizioni ufficiali della stagione 1929-1930.\nStagione.\nIl primo campionato a girone unico vede l'Atalanta tentare l'assalto alla neonata Serie A. Per riuscire nell'impresa il presidente Pietro Capoferri chiama in panchina Aldo Cevenini, che tuttavia non riesce a ottenere grandi risultati, con la squadra che naviga in un'anonima posizione di centroclassifica.\nLa principale nota positiva consiste nell'esplosione di due giovani provenienti dal vivaio: Panzeri e Ceresoli.\nLa Coppa Italia non viene disputata.\nOrganigramma societario.\nArea direttiva\nArea tecnica\nArea sanitaria"}
{"id": "1846605", "revid": "1543377", "url": "https://it.wikipedia.org/wiki?curid=1846605", "title": "Lee Williams", "text": "Lee ha iniziato la sua carriera come modello, lavorando per Vivienne Westwood e Calvin Klein, solo nel 1997 ha iniziato la carriera di attore. Uno tra i suoi ruoli pi\u00f9 conosciuti \u00e8 quello di David, nel film del 2000 \"Canone inverso - Making Love\" di Ricky Tognazzi.\nBiografia.\nHa studiato moda al Central St Martin's College of Art and Design di Londra, ma ha interrotto gli studi a diciannove anni ed \u00e8 andato a lavorare in un negozio di scarpe.\n\u00c8 stato notato da un fotografo, quando lavorava in un negozio di Vivienne Westwood, che lo ha incoraggiato ad intraprendere la carriera di modello. Ha lavorato per Calvin Klein, Versace, Dolce e Gabbana. Durante la carriera di modello ha vissuto in Giappone, New York e Parigi.\nNel 1998 \u00e8 stato incoraggiato dagli amici a fare un provino per una parte nel film \"The Wolves of Kromer\", una pellicola a basso costo, ed \u00e8 stato scelto per il ruolo di Seth, uno dei due protagonisti. Il film \u00e8 una sorta di favola horror sulla diversit\u00e0, intesa come metafora gay, narrata dalla voce di Boy George.\nL'anno successivo ha interpretato David Blau nel film \"Canone inverso - Making Love\" diretto da Ricky Tognazzi assieme all'attore scozzese Hans Matheson.\nNel 2000 ha ottenuto una piccola parte nel film \"Billy Elliot\".\nTra le apparizioni televisive, nel 2007 \u00e8 stato nel cast di \"New Street Law\" per dodici episodi.\nNel 2008 \u00e8 entrato a far parte del cast della serie televisiva \"Hotel Babylon\", nel ruolo di Jack Harrison: Sky Italia ha trasmesso le prime due stagioni. Il suo personaggio appare dal quarto episodio della terza stagione fino all'ottavo ed ultimo episodio; vive a Londra."}
{"id": "1846606", "revid": "1442080", "url": "https://it.wikipedia.org/wiki?curid=1846606", "title": "Nazionale di calcio a 5 della Bolivia", "text": "La nazionale di calcio a 5 della Bolivia \u00e8, in senso generale, una qualsiasi delle selezioni nazionali di Calcio a 5 della Asociaci\u00f3n del F\u00fatbol Boliviano che rappresentano la Bolivia nelle varie competizioni ufficiali o amichevoli riservate a squadre nazionali.\nQuesta squadra nazionale non ha un passato particolarmente glorioso nel calcio a 5, anche se da tempo partecipava alle competizioni della CSFS in cui aveva ottenuto come migliore piazzamento il quarto posto dell'edizione 1989. Con il gioco introdotto dalla FIFA, la Bolivia ha avuto poco a che fare sino al 2000, in cui ha partecipato per la prima volta al torneo sudamericano valido come campionato continentale e come torneo di classificazione al Mondiale di Guatemala 2000, dove ha rimediato un quarto posto, prima delle squadre escluse dalla rassegna iridata. Nel 2003 la Bolivia non ha bissato il precedente torneo, rimanendo esclusa nel girone con Brasile e Colombia, nel 2008 infine ha conquistato un pareggio con il Per\u00f9 ma \u00e8 rimasta comunque esclusa dal prosieguo del torneo, classificandosi solo in ottava piazza."}
{"id": "1846607", "revid": "1543377", "url": "https://it.wikipedia.org/wiki?curid=1846607", "title": "Gli ugonotti", "text": "Gli ugonotti (\"Les Huguenots\") \u00e8 un'opera lirica di Giacomo Meyerbeer.\nFrutto di cinque anni di lavoro, \u00e8 la sua opera pi\u00f9 lunga ed ambiziosa.\nLa prima assoluta avvenne con successo all'Op\u00e9ra national de Paris il 29 febbraio 1836, con Marie-Corn\u00e9lie Falcon, Adolphe Nourrit, Nicolas Levasseur e Prosper D\u00e9rivis.\nLa prima italiana fu il 26 dicembre 1841 al teatro della Pergola di Firenze, con il titolo \"Gli anglicani\", nella traduzione di Francesco Guidi.\nStoria e carattere.\nL'ambientazione durante la notte di San Bartolomeo, un fatto storico estremamente importante per i protestanti, la rese invisa all'intellettualit\u00e0 tedesca. Meyerbeer aveva tentato addirittura di inserire tra i personaggi del dramma Th\u00e9odore Agrippa d'Aubign\u00e9 ed Enrico IV di Francia; solo l'impossibilit\u00e0 di rappresentarla, in quel caso, anche in Germania lo fece optare per personaggi del tutto romanzeschi.\nImponente \u00e8 la quantit\u00e0 di fonti da cui Meyerbeer attinse: con l'aiuto di Bott\u00e9e de Toulmon studi\u00f2 il \"Salterio\" di Maraut, e, presso la biblioth\u00e8que nationale de France, la musica strumentale francese del XVI secolo; utilizz\u00f2 lo \"Yigdal\", o inno ebraico del sabato per il richiamo della scolta (\"Rentrez, habitants de Paris\"), mentre l'inno luterano \"Ein feste Burg\" di Martin Lutero, che fa da tema principale dell'introduzione, riaffiora costantemente nell'introduzione, nel canto del vecchio ugonotto Marcel e, affidato al coro femminile, poco prima della strage con cui l'opera cupamente si conclude.\nNella sfavillante ricerca timbrica, Meyerbeer reintrodusse la viola d'amore per accompagnare taluni recitativi."}
{"id": "1846609", "revid": "1457847", "url": "https://it.wikipedia.org/wiki?curid=1846609", "title": "Olimpiadi degli scacchi del 2004", "text": "Le Olimpiadi degli scacchi del 2004 si tennero a Calvi\u00e0, sull'isola di Maiorca, tra il 14 ottobre e il 31 ottobre. Organizzate dalla FIDE, furono la 36\u00aa edizione ufficiale di questa competizione. Comprese un torneo \"open\" e uno femminile, nonch\u00e9 vari altri eventi di contorno.\nLe competizioni.\nEntrambi i tornei furono gestiti dall'arbitro internazionale Ignatius Leong. I tornei durarono 14 turni, e fu adottato il sistema svizzero; il tempo concesso ad ognuno dei giocatori \u00e8 stato di 90 minuti, pi\u00f9 30 secondi aggiuntivi per ogni mossa.\nTorneo open.\n129 squadre parteciparono al torneo \"open\" in rappresentanza di 125 paesi. La Spagna, come nazione ospitante, pot\u00e9 schierare tre squadre, mentre l'Associazione Internazionale Scacchi alla cieca e l'Associazione Internazionale Scacchi per Disabili Fisici parteciparono con una rappresentativa. Ogni incontro si svolgeva su quattro scacchiere.\nL'Ucraina, guidata dai GM (Grandi Maestri) Vasyl' Ivan\u010duk (a quel tempo il settimo giocatore del mondo secondo la classifica Elo, che riusc\u00ec a conquistare nove punti e mezzo su tredici partite), Sergej Karjakin (che, a soli quattordici anni, come seconda riserva, vinse sei partite sulle sette giocate, pareggiando solamente contro lo statunitense Grigorij Kajdanov), riusc\u00ec a conquistare tutti i punti nelle prime tre partite, battendo la Russia 2\u00bd-1\u00bd al quarto turno e continuando a guidare la classifica fino al termine e vincendo la medaglia d'oro. L'argento and\u00f2 ai russi, che erano campioni uscenti e avevano il \"seed\" maggiore, in quanto schieravano quattro dei nove giocatori pi\u00f9 qualificati del torneo.\nL'Armenia, una delle quattro squadre a riuscire a pareggiare con l'Ucraina, arriv\u00f2 al terzo posto, vincendo la medaglia di bronzo come nell'edizione precedente, guidata dalla seconda scacchiera Lewon Aronyan (che non perse nessuna partita) e dalla terza scacchiera Rafayel Vahanyan (che fin\u00ec il torneo con 8 punti e mezzo su 11). Dopo essere stata sconfitta dalla Russia, l'Armenia riusc\u00ec a sconfiggere la Georgia all'ultimo turno con il punteggio di 3\u00bd-\u00bd, raggiungendo la Russia a 36,5 punti, ma classificandosi terza per bucholz.\nCuba e la Bulgaria, rispettivamente diciottesima e ventesima in ordine di \"seed\", riuscirono ad entrare nelle prime dieci posizioni grazie alle prestazioni, rispettivamente, dei GM L\u00e1zaro Bruz\u00f3n (8 punti su 11 in seconda scacchiera) e Kiril Georgiev (8 punti su 13 in prima scacchiera, compresa una vittoria all'ultimo turno contro Anand, il giocatore con il pi\u00f9 alto punteggio Elo all'inizio del torneo); Francia e Inghilterra invece delusero le aspettative, arrivando rispettivamente ventitreesima e trentesima nonostante fossero dodicesima e ottava in ordine di \"seed\".\nClassifiche a squadre.\nLe prime tre squadre classificate ricevettero le medaglie, cos\u00ec come le prime tre di ogni gruppo di squadre in ordine di \"seed\"; i vincitori di medaglie assolute vennero esclusi da questa seconda classifica.\nGruppo A.\nSquadre di \"seed\" compreso tra la prima e la venticinquesima posizione:\nGruppo B.\nTra le squadre di \"seed\" da 26 a 51.\nGruppo C.\nTra le squadre di \"seed\" da 52 a 77.\nGruppo D.\nTra le squadre di \"seed\" da 78 a 103.\nGruppo E.\nTra le squadre di \"seed\" da 104 a 129.\nRisultati individuali.\nMedaglie individuali furono assegnate ai tre giocatori che avessero giocato almeno otto partite e avessero ottenuto il miglior risultato secondo il sistema di calcolo del \"rating\" della FIDE. Medaglie furono assegnate anche ai migliori giocatori (con almeno otto partite giocate) secondo la percentuale di punti ottenuti, con classifiche separate secondo la scacchiera; le riserve sono state considerate come giocatori della quinta e della sesta scacchiera. Condizioni di parit\u00e0 sono risolte considerando i giocatori che hanno giocato pi\u00f9 partite; se la parit\u00e0 resiste, viene considerato superiore il giocatore con una migliore prestazione Elo.\nTorneo femminile.\nNel torneo femminile parteciparono 87 squadre, in rappresentanza di 84 paesi. La Spagna schier\u00f2 due squadre, mentre parteciparono sia l'Associazione Internazionale Scacchi alla cieca, che l'Associazione Internazionale Scacchi per Disabili Fisici. Il torneo si svolse su tre scacchiere.\nLa Cina, guidata dalla GM Xie Jun (ex campionessa del mondo) e dalla Grande Maestro Femminile (\"GMF\") Xu Yuhua (che sarebbe diventata campionessa del mondo nel 2006), con il miglior \"seed\" ed essendo campionesse uscenti, si posero subito in testa alla classifica, concedendo solamente due patte nei primi cinque turni (quindici partite) e sconfiggendo successivamente per 2-1 sia la Russia che la Polonia, arrivate rispettivamente seconde e terze nell'edizione precedente, arrivando ad avere sei punti di vantaggio prima del decimo turno rispetto agli Stati Uniti, che erano al secondo posto.\nGli Stati Uniti riuscirono a vincere 2-1 questa partita; aiutati da un pareggio e da una sconfitta nei turni successivi della Cina (rispettivamente contro Ungheria e Georgia), si portarono a tre punti dalla Cina con due turni rimanenti. La Cina riusc\u00ec tuttavia a sconfiggere l'India e la Slovacchia, vincendo cos\u00ec il torneo, mentre gli Stati Uniti si dovettero accontentare della medaglia d'argento.\nLa Russia, sebbene ottava dopo dieci turni, grazie alla prima riserva Nade\u017eda Kosinceva (che riusc\u00ec ad ottenere 10 punti su 12 partite giocate) riusc\u00ec a risalire alla quarta posizione prima del penultimo turno, che giocarono contro la Georgia, che era mezzo punto sopra di loro; grazie alla vittoria per 2-1 contro questa riuscirono a superarla e a vincere la medaglia di bronzo per bucholz, dopo aver finito il torneo a pari punti.\nSorprese del torneo furono l'Ungheria, 13\u00b0 in ordine di \"seed\", e l'Inghilterra (27\u00b0 \"seed\"), che finirono il torneo rispettivamente sesta e ottava; l'ucraina, invece, pur essendo la quinta squadra come punteggio Elo, fin\u00ec soltanto 18\u00b0.\nLa miglior prestazione del torneo fu di Zsuzsa Polg\u00e1r, la seconda giocatrice pi\u00f9 quotata del torneo; la seconda scacchiera Szid\u00f3nia Vajda riusc\u00ec ad ottenere due vinte ed una patta contro tre delle sette giocatrici pi\u00f9 forti.\nClassifiche a squadre.\nLe prime tre squadre classificate ricevettero le medaglie, cos\u00ec come le prime tre di ogni gruppo di squadre in ordine di \"seed\"; i vincitori di medaglie assolute vennero esclusi da questa seconda classifica.\nGruppo A.\nSquadre di \"seed\" compreso tra 1 e 17.\nGruppo B.\nSquadre di \"seed\" compreso tra 18 e 34.\nGruppo C.\nSquadre di \"seed\" compreso tra 35 e 51.\nGruppo D.\nSquadre di \"seed\" compreso tra 52 e 69.\nGruppo E.\nSquadre di \"seed\" compreso tra 70 e 87.\nRisultati individuali.\nMedaglie individuali furono assegnate ai tre giocatori che avessero giocato almeno otto partite e avessero ottenuto il miglior risultato secondo il sistema di calcolo del \"rating\" della FIDE. Medaglie furono assegnate anche ai migliori giocatori (con almeno otto partite giocate) secondo la percentuale di punti ottenuti, con classifiche separate secondo la scacchiera; le riserve sono state considerate come giocatori della quarta scacchiera. Condizioni di parit\u00e0 sono risolte considerando i giocatori che hanno giocato pi\u00f9 partite; se la parit\u00e0 resiste, viene considerato superiore il giocatore con una migliore prestazione Elo.\nTitolo assoluto.\nIl trofeo Nona Gaprindashvili viene aggiudicato alla nazione partecipante le cui squadre nel torneo \"open\" ed in quello femminile hanno ottenuto una migliore media nei piazzamenti delle rispettive classifiche finali. In caso di parit\u00e0 la classifica viene formata in base al miglior piazzamento nei singoli tornei ed eventualmente in base al maggior numero totale di punti. Nel 2004 la Russia si \u00e8 aggiudicata il trofeo.\nNazioni partecipanti.\nAl torneo parteciparono squadre in rappresentanza di 199 nazioni, cinque nazioni costitutive, due entit\u00e0 autonome, due dipendenze della Corona Britannica, due organizzazioni internazionali, due regioni amministrative speciali, due aree insulari degli Stati Uniti e uno dei territori britannici d'oltremare; 1204 giocatori furono registrati, sebbene alcuni di loro non abbiano giocato nemmeno una partita.\nLe squadre iscritte ad entrambi i tornei furono:\nLe squadre partecipanti al solo torneo \"open\" furono:\nControversie.\nL'incidente di Azmaiparashvili.\nPrima della cerimonia di chiusura delle Olimpiadi, il vice presidente della FIDE, il Grande maestro Zurab Azmaiparashvili, fu arrestato mentre tentava di salire sul palco. La polizia non gli permise di raggiungere gli organizzatori delle Olimpiadi, e nella lotta seguente Azmaiparashvili fu arrestato, dopo aver subito varie ferite. Fu rilasciato su cauzione dopo quaranta ore, e le accuse contro di lui caddero.\nAzmaiparashvili, un georgiano, stava cercando di chiedere al presentatore del trofeo Nona Gaprindashvili di spiegare pi\u00f9 chiaramente il contributo di Gaprindashvili agli scacchi (era stata campionessa mondiale), ma fu fermato dalla sicurezza. La FIDE sostenne che Azmaiparashvili fu fermato nonostante avesse mostrato le sue credenziali, mentre dei rappresentanti della Federazione Scacchistica Spagnola e gli organizzatori del torneo ritennero che Azmaiparashvili avesse provocato l'incidente, aggredendo un agente.\nAntidoping.\nLa FIDE, in previsione di un possibile ingresso degli scacchi alle Olimpiadi, aveva introdotto dei test antidoping come quelli somministrati dalla WADA. Due giocatori, Shaun Press della Papua Nuova Guinea e Bobby Miller di Bermuda, rifiutarono di sottoporsi al test; entrambi i giocatori furono ascoltati dalla commissione disciplinare della FIDE, che decise di cancellare i risultati dei due giocatori (Press aveva ottenuto 7,5 punti su 14, mentre Mille 3,5 su 9). Di conseguenza il punteggio totale della Papua Nuova Guinea scesa da 23 a 15,5 e quello di Bermuda da 22 a 18,5.\nEventi collegati.\nIn concomitanza con i due tornei principali diversi eventi legati agli scacchi furono preparati dagli organizzatori, e alcuni anche sotto gli auspici della FIDE; gli eventi furono noti collettivamente come il \"Primo Festival Scacchistico di Calvi\u00e0\". Durante questo vi furono diverse esibizioni simultanee, partite dimostrative, lezioni da parte di giocatori spagnoli e diversi tornei di scacchi, inclusi uno per dilettanti, uno per under 16 (a gioco rapido) e uno per giocatori seniores.\nLezioni di scacchi furono tenute nelle scuole primarie e secondarie, come nei centri per anziani, a Calvi\u00e0 e nella zona circostante, in uno sforzo di promuovere gli scacchi; film di scacchi furono proiettati sulla spiaggia di notte.\nVi fu anche una mostra di arte scacchistica, con una giuria che assegn\u00f2 dei premi alle opere pi\u00f9 meritevoli."}
{"id": "1846610", "revid": "228587", "url": "https://it.wikipedia.org/wiki?curid=1846610", "title": "Giuseppe Cobolli Gigli", "text": "Biografia.\nIngegnere, di famiglia istriana, di estrazione liberal-nazionale, dopo aver combattuto volontario da irredentista nella prima guerra mondiale, dove fu tenente del Genio, nel 1919 pubblic\u00f2 con lo pseudonimo di Giulio Italico l'opuscolo \"Trieste, fedele di Roma\".. In questo libro - con riferimento a Pisino - Gigli scrisse che \u201c\"Il paese sorge sul bordo di una voragine che la musa istriana ha chiamato Foiba, degno posto di sepoltura per chi, nella provincia, minaccia con audaci pretese le caratteristiche nazionali dell'Istria.\"\u201d.\nCarriera politica.\nCobolli Gigli segu\u00ec il \"cursus honorum\" all'interno del PNF: si iscrive al partito nel gennaio 1922, diventa Segretario federale di Trieste dal 1927 al 1930, poi Vice-podest\u00e0 dal 1933 al 1934.\nCome ideologo fascista, Cobolli Gigli (all'epoca ancora \"Cobol\") scrisse nel settembre del 1927 sulla rivista \u00abGerarchia\u00bb un articolo dal titolo \"Il fascismo e gli allogeni\", in cui teorizzava la non autoctonia delle popolazioni slave residenti nella Venezia Giulia da pochi anni annessa all'Italia, nonch\u00e9 la loro rapida assimilazione, in virt\u00f9 di una pretesa superiorit\u00e0 della civilt\u00e0 italiana, a patto di \"eliminare dalla vita pubblica [...] gli agitatori slavi\", \"impedire agli avvocati slavi [...] la loro attivit\u00e0\", \"togliere i maestri slavi dalle scuole, i preti slavi dalle parrocchie\".\nNel 1934 divenne deputato del Regno per la citt\u00e0 di Trieste. Nel gennaio del 1935 viene nominato Sottosegretario di Stato ai lavori pubblici. \nCon la morte improvvisa di Luigi Razza, dal 5 settembre 1935 (all'et\u00e0 di 43 anni) al 31 ottobre 1939 \u00e8 Ministro dei lavori pubblici nel Governo Mussolini, sovrintendendo alle grandi opere svolte nelle colonie italiane, argomento su cui poi scriver\u00e0 il libro \"Strade imperiali\", pubblicato nel 1938.\nSu ordine dello stesso Mussolini, Cobolli Gigli si reca alla fine del 1936 per sei mesi nell'Africa Orientale Italiana per occuparsi soprattutto dello sviluppo della rete stradale in Etiopia e controllare personalmente i lavori dei vari cantieri diretti dall'ingegnere Giuseppe Pini. \nIl 4 aprile 1939 presso l'Istituto di studi romani, illustra, durante una conferenza, \u00abil contributo del Ministero dei lavori pubblici al piano regolatore di Roma imperiale\u00bb.\nNel territorio nazionale, \u00e8 stato fra i proponenti del piano regolatore di Catanzaro e di La Spezia (il primo della citt\u00e0), e il primo firmatario del progetto di completamento dell'ex Ospedale Busonera, a Venezia. Nel 1939 diviene consigliere nazionale della Camera dei fasci e delle corporazioni.\nDal 1939 al 1943 \u00e8 stato Presidente dell'AGIP, la compagnia petrolifera pubblica italiana fondata dal fascismo.\nDopo l'8 settembre 1943 ader\u00ec alla Repubblica Sociale Italiana e fu presidente della societ\u00e0 Italstrade.\nOrigini familiari.\nCobolli Gigli nacque dal maestro elementare e irredentista Nicol\u00f2 Cobol (Capodistria 1861 \u2013 Trieste 1931), al quale Trieste ha dedicato un sentiero carsico (la \"Napoleonica\") per la sua attivit\u00e0 all'Alpina delle Giulie, noto soprattutto per essere riuscito a creare nella Trieste asburgica i ricreatori comunali. Il cognome sia di Giuseppe che di Nicol\u00f2 Cobol venne mutato in Cobolli nel 1928, su esplicita richiesta degli interessati.\nL'aggiunta di \"Gigli\" al cognome fu dovuta all'esperienza di combattente irredentista durante la prima guerra mondiale. Gli irredenti volontari combattenti nell'Esercito Italiano assumevano uno pseudonimo di battaglia al fine di proteggere le proprie famiglie, e parecchi lo aggiunsero a guerra finita al proprio cognome, come elemento d'onore\nAltre fonti riportano invece erroneamente Cobolli Gigli come proveniente da famiglia slava. In particolare lo hanno affermato lo scrittore Giacomo Scotti, \"Un ministro dei lavori pubblici dell'era fascista Giuseppe Cobolli Gigli, figlio del maestro elementare sloveno Nikolaus Combol, classe 1863, italianizz\u00f2 spontaneamente il cognome nel 1928, anche perch\u00e9 sin dal 1919 si era dato uno pseudonimo patriottico, Giulio Italico. Divenuto poi un gerarca, prese un secondo cognome, Gigli, dandosi un tocco di nobilt\u00e0\". Notare che Scotti sbaglia anche l'anno di nascita di Nicol\u00f2 Cobolli, e travisa le motivazioni per l'aggiunta di \"Gigli\" al cognome di Giuseppe. Oltre a Scotti, anche l'ex partigiano e dirigente dell'ANPI Federico Vincenti ha affermato che il padre di Cobolli Gigli sarebbe stato lo sloveno Nikolaus Kobolj.\nInfine, secondo Claudio Sommaruga - gi\u00e0 internato militare in Germania e ricercatore dell'Associazione Nazionale Reduci dalla Prigionia - Cobolli Gigli sarebbe figlio del maestro elementare Nicol\u00f2 Cobol di Capodistria, e avrebbe prima assunto lo pseudonimo di \u201cGiulio Italico\u201d fino ad italianizzare nel 1928 il cognome in Cobolli, a cui dopo esser diventato gerarca aggiunse un secondo cognome, Gigli.\nDiscendenza.\nI figli di Giuseppe Cobolli Gigli furono:"}
{"id": "1846612", "revid": "585241", "url": "https://it.wikipedia.org/wiki?curid=1846612", "title": "Shimon bar Yohai", "text": "Visse all'et\u00e0 dei Tannaim (studiosi della Mishnah) nell'area oggi israeliana che alla sua epoca era per\u00f2 sotto amministrazione dell'Impero romano, dopo la distruzione del Secondo Tempio, secondo il Talmud nel 70 d.C.\nBiografia.\nShimon bar Yohai studi\u00f2 a Yavne, vicino Bnei Brak, in una yeshiva fondata da Rabbi Akiva Ben Joseph, di cui divenne il pi\u00f9 eminente discepolo. A lui si attribuisce tradizionalmente lo \"Zohar\" (\"Lo Splendore\"), il capolavoro del misticismo ebraico che sembra per\u00f2 essere stato effettivamente messo per iscritto solo verso il XIII secolo. Inoltre a lui sono attribuite le importanti omelie di carattere legale, chiamate \"Sifre\" e \"Mekhilta\", rispettivamente un commentario del libro dei \"Numeri\" e del \"Deuteronomio\" e dell\"Esodo\".\nRabbi Shimon bar Yohai comp\u00ec tutta la propria missione di Zadik nel corso della sua vita e per questo il Popolo ebraico \u00e8 lieto e festeggia Lag baOmer. Anche suo figlio Rabbi Eleazar ben Shimon fu un noto studioso e Zadik.\nCritica di Roma.\nSecondo il Talmud, Rabbi Shimeon bar Yohai critic\u00f2 il governo romano e fu costretto a nascondersi con suo figlio in una grotta per tredici anni sino a quando venne eletto un nuovo Cesare ed il decreto contro i rabbini venne cancellato. Scelsero una cava nei pressi di Peki'in, dove le tradizioni indicano che presso l'imboccatura sorgeva un carrubo, dei cui frutti i due si alimentarono miracolosamente per quel lunghissimo periodo, bevendo l'acqua di una sorgente vicina. Risolte in tal modo le impellenze di cibo e bevande, anche grazie alle loro mogli che li fornivano loro di nascosto, essi si immersero nelle preghiere e nello studio della Torah, evitando il freddo, seppellendosi quasi per intero nella sabbia della caverna.\nSecondo lo storico Heinrich Graetz, i sentimenti antiromani di Shimon lo portarono alla condanna comminatagli da Varna verso il 161 d.C. Egli sfugg\u00ec alla pena rifugiandosi, per l'appunto, in una caverna. Uscitone poi, il \"Rabbi\" si trasfer\u00ec a Tiberiade e in altre citt\u00e0 della Galilea.\nA lui l'angelo Metatron avrebbe rivelato la fine del mondo e l'avvento del Messia.\nOpere e leggende.\nSi guadagn\u00f2 la reputazione di operatore di miracoli, e per questo sarebbe stato ufficialmente inviato a Roma, in cui la leggenda narra che avrebbe esorcizzato la figlia dell'Imperatore, posseduta da un demonio che Shimon riusc\u00ec ad obbligare ad abbandonare il corpo della giovane.\nIl \"rabbi\" si occup\u00f2 molto circa gli aspetti della Legge ebraica e le sue decisioni sono citate di frequente. A lui furono attribuite le importanti omelie legali chiamate Sifre e Mekhilta, e sopra ogni cosa a lui si attribuisce lo \"Zohar\", il principale capolavoro della Qabbalah.\nIl pi\u00f9 importante resoconto degli insegnamenti di Shimon si trova nell'opera di W. Bacher, la \"Agada der Tannaiten\", ii. pp.\u00a070\u2013149. Quando il Talmud attribuisce un insegnamento a Rabbi Shimon, senza specificare di quale Rabbi Shimon si tratti, vuol dire che parla di Shimon bar Yohai.\nEsiste un testo della tradizione ebraica della Qabbalah secondo cui chi ha in visione il volto di Rabbi Shimon bar Yochay \u00e8 certo di \"aver parte\" nel Mondo futuro; ci\u00f2, sebbene simile, \u00e8 differente dalla visione del profeta Elia.\nAnniversario.\nLag Ba'omer \u00e8 tradizionalmente considerata la data dell'anniversario della sua morte, anche se non tutti sono concordi.\nCome altri anniversari, quello di Shimon bar Yohai \u00e8 ampiamente conosciuto come un \"Yom Hillula\", un giorno di celebrazione. Ci\u00f2 si basa sul testo originale dello \"Shaar HaKavanot\" di Rabbi Moshe Chaim Luzzato, che si riferisce al giorno come allo \"Yom Simchato\" (\"il giorno della felicit\u00e0\"), anzich\u00e9 allo \"Yom SheMet\" (\"il giorno in cui l\u00e0 egli \u00e8 morto\"). V'\u00e8 cos\u00ec un'abitudine ampiamente osservata di celebrare il suo anniversario a Meron, in cui Rabbi Shimon bar Yochai e suo figlio, Rabbi Elazar ben Simon sono stati inumati. Con fiaccole, musiche e festeggiamenti, lo \"Yom Hillula\" \u00e8 celebrato da decine di migliaia di persone. Questa celebrazione fu una richiesta specifica fatta da Rabbi Shimon bar Yochai ai suoi studenti. \u00c8 usanza nelle celebrazioni a Meron, che risalgono all'epoca di Rabbi Isaac Luria, che i bambini di tre anni diano i loro primi capelli tagliati (chiamati upshirin), mentre i loro genitori distribuiscono vino e dolci.\nLa costruzione in cui i due \"Rabbi\" sono stati inumati risale all'et\u00e0 crociata."}
{"id": "1846613", "revid": "587852", "url": "https://it.wikipedia.org/wiki?curid=1846613", "title": "Campionato mondiale Superbike 2008", "text": "Il campionato mondiale di Superbike 2008 \u00e8 la ventunesima edizione del campionato mondiale Superbike.\nPiloti partecipanti.\nIn questa stagione la Ducati introduce la nuova 1098 in sostituzione della 999 che viene affidata, nel team ufficiale Ducati Xerox, all'australiano Troy Bayliss e al suo nuovo compagno di squadra Michel Fabrizio. Sulla stessa moto, ma in versione non ufficiale, troviamo anche Lanzi, Smr\u017e e i piloti del team Borciani: Rub\u00e9n Xaus e Max Biaggi.\nLa Honda, perso il campione del mondo James Toseland, si affida all'ex pilota MotoGP Carlos Checa, al campione della SBK inglese Ry\u016bichi Kiyonari e al vincitore del campionato mondiale Supersport del 2007, Kenan Sofuo\u011flu.\nNessun cambiamento in Yamaha con Corser e Haga, mentre in casa Alstare Suzuki si schierano due nuove moto per Nieto e Kagayama e un modello dell'anno precedente per il giovane tedesco Max Neukirchner.\nLa quarta casa giapponese, la Kawasaki, si affida al riconfermato R\u00e9gis Laconi ed al rientrante Makoto Tamada.\nTutte le motociclette in competizione sono equipaggiate con pneumatici forniti dalla Pirelli.\nClassifiche.\nSistema di punteggio.\n!width=5%|Pos.||width=6%| 1|| width=6%| 2|| width=6%| 3|| width=6%| 4|| width=6%| 5|| width=6%| 6|| width=6%| 7|| width=6%| 8|| width=6%| 9|| width=6%|10|| width=6%|11|| width=6%|12|| width=6%|13|| width=6%|14|| width=6%|15|| width=6%|16&gt;\n!width=5%|Punti"}
{"id": "1846619", "revid": "110157", "url": "https://it.wikipedia.org/wiki?curid=1846619", "title": "Z\u00e1ho\u0159\u00ed (P\u00edsek)", "text": "Z\u00e1ho\u0159\u00ed \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1846621", "revid": "110157", "url": "https://it.wikipedia.org/wiki?curid=1846621", "title": "Mato Queimado", "text": "Mato Queimado \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846622", "revid": "599013", "url": "https://it.wikipedia.org/wiki?curid=1846622", "title": "Chiesa di Santa Maria Assunta (Castelnuovo d'Elsa)", "text": "La chiesa di Santa Maria Assunta \u00e8 il principale luogo di culto cattolico di Castelnuovo d'Elsa, frazione del comune di Castelfiorentino, in provincia di Firenze, appartenente alla diocesi di Volterra.\nStoria.\nIl Castello fortificato di Castelnuovo d'Elsa gi\u00e0 all'inizio del XII secolo viene circondato da mura, i resti delle quali sono proprio alla base del campanile della chiesa. Quest'ultima era tributaria della pieve dei Santi Pietro e Paolo a Coiano, poco distante.\nUn priore della chiesa, tale Cambio, \u00e8 ricordato nell\"'Universitas Cleri\" del 1266.\nLa chiesa \u00e8 poi citata nell'elenco di decime del 1275-1276, 1296-1297 e 1302-1303\nIn una visita apostolica del 1576 si riporta che la \"Societas B.V.M. Annunciatae\", la quale aveva sede proprio nella Chiesa di Santa Maria Assunta, ogni mese effettuava una processione scendendo all'oratorio della Madonna della Tosse, affrescato nel XV secolo da Benozzo Gozzoli.\nLa chiesa ha subito pesantissimi interventi di ricostruzione nel corso del XVIII secolo: l'unico elemento significativo dell'antica struttura medievale \u00e8 il campanile in laterizio coronato su tutti e quattro i lati dai caratteristici archetti pensili di derivazione lombarda, assai diffusi nella zona.\nL\"'Annunciazione\" di Neri di Bicci.\nAll'interno si conserva un\"'Annunciazione\" del pittore Neri di Bicci. L'opera era stata commissionata per l'altare della Compagnia della Santissima Annunziata, contigua alla chiesa. L'opera viene datata intorno alla met\u00e0 del settimo decennio del XV secolo in base al confronto stilistico con altre due dipinti con analogo soggetto, entrambe di Bicci, conservate nella Compagnia di Sant'Andrea a Moscianto (1458) e a Tavarnelle Val di Pesa (oggi nella Chiesa di Santa Lucia al Borghetto, 1471): rispetto alla tavola di Moscianto, qui Neri supera gli stilemi tardogotici che ancora lo legavano allo stile del padre, mentre non ha ancora raggiunto una piena maturit\u00e0 stilistica come \u00e8 possibile riscontrare nell'opera di Tavarnelle, dove la composizione \u00e8 pi\u00f9 ricca e articolata."}
{"id": "1846624", "revid": "110157", "url": "https://it.wikipedia.org/wiki?curid=1846624", "title": "Porto Xavier", "text": "Porto Xavier \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846627", "revid": "110157", "url": "https://it.wikipedia.org/wiki?curid=1846627", "title": "Roque Gonzales", "text": "Roque Gonzales \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846628", "revid": "599013", "url": "https://it.wikipedia.org/wiki?curid=1846628", "title": "Amazzoni (disambigua)", "text": ""}
{"id": "1846629", "revid": "1149807", "url": "https://it.wikipedia.org/wiki?curid=1846629", "title": "Project Zero", "text": "Project Zero, in Giappone e in Nord America Fatal Frame, \u00e8 un videogioco d'avventura dinamica horror del 2001, distribuito per PlayStation 2 e in seguito per Xbox. \u00c8 stato pubblicato da Tecmo e in Europa da Wanadoo. Rappresenta il primo capitolo della saga di \"Project Zero\". \nTrama.\nIn un'oscura notte di settembre del 1986, una giovane studentessa, Miku, entra nel Palazzo Himuro per trovare il fratello disperso, Mafuyu. Il fratello vi era entrato alla ricerca di notizie del suo amico e mentore Junsei Takamine, un misterioso scrittore di romanzi horror scomparso a sua volta assieme al suo editore Koji Ogata e alla sua assistente Tomoe Hirasaka (una studiosa del paranormale). Takamine si era recato nel Palazzo Himuro alla ricerca di elementi d'ispirazione per il suo nuovo libro, che era intenzionato di basare sul folklore e sulle leggende giapponesi pi\u00f9 misteriose e oscure. Armata solo di una torcia, Miku entra nel palazzo tristemente famoso per alcuni orrendi rituali che l'avevano visto protagonista in passato, a causa dei quali si era guadagnato l'appellativo di luogo maledetto. Miku trover\u00e0 al suo interno una vecchia macchina fotografica, la \"camera obscura\", che Mafuyu aveva portato con s\u00e9 e che si racconta sia stata tramandata a loro dalla madre. La macchina fotografica possiede la capacit\u00e0 di catturare ed esorcizzare i fantasmi quando viene loro scattata una foto.\nMiku esplorando pi\u00f9 in profondit\u00e0 il palazzo, scopre finalmente i segreti oscuri dietro il palazzo enorme e sullo spirito maligno di Kirie, che aveva rapito Mafuyu a causa della sua forte somiglianza con il suo ex amante, un giovane che ha visitato il palazzo. Anche se Miku riesce a salvare Mafuyu alla fine del gioco, Mafuyu le dice che deve stare al fianco di Kirie in modo che lei non rimarr\u00e0 di nuovo sola e quindi Mafuyu scompare insieme a Kirie. Dopo che fugge dal palazzo, Miku vede gli spiriti intrappolati del palazzo che fluttuano nella notte. C'\u00e8 un finale aggiuntivo dove Miku fugge con suo fratello e lasciano Kirie nella caverna (anche se in base agli eventi di Project zero III, questo finale non \u00e8 considerato canonico). Miku spiega che dopo quel giorno ha smesso di vedere le cose che le persone normali non possono vedere.\nModalit\u00e0 di gioco.\nLa modalit\u00e0 di gioco consiste in un rilevatore di fantasmi che si illumina di arancione in caso di attacco da un fantasma vendicativo o che si illumina di blu in caso di fantasmi \"indizi\". Per combattere i fantasmi vendicativi bisogna estrarre la fotocamera e inquadrare il fantasma. In base a quanto tempo si riesce a inseguire e inquadrare la fotocamera si caricano dei simboli: pi\u00f9 ce ne sono pi\u00f9 un attacco \u00e8 potente. La fotocamera si pu\u00f2 potenziare con diverse pellicole (ad esempio 14-37-74-90) o con i punti guadagnati infliggendo danni ai fantasmi. Si possono potenziare velocit\u00e0 di scatto, raggio d'azione, valore massimo, altrimenti con i punti si acquistano poteri come \"impatto\". Al completamento del gioco si ottengono musiche, costumi segreti e una modalit\u00e0 nella quale bisogna sconfiggere un fantasma con un numero limitato di pellicole disponibili. Il gioco inoltre possiede una modalit\u00e0 \"incubo\", il cui completamento d\u00e0 accesso ad un finale alternativo.\nPersonaggi.\nQuando fall\u00ec il rituale, Kirie si scisse in due parti.\n\u00c8 la parte buona di Kirie e rappresenta l'innocenza e il dovore di ancella.\nAiuter\u00e0 pi\u00f9 di una volta Miku nella sua ricerca per ritrovare il fratello e in certi altri casi la trae in salvo dal suo alterego divenuto uno spirito maligno e di vendetta per avere assistito al suo assassinio.\nGiochi simili.\nSulla scia del successo della saga \u00e8 stato realizzato \"DreadOut\", un progetto indie della indonesiana Digital Happiness, che richiama nello stile e nelle meccaniche il survival horror Tecmo."}
{"id": "1846631", "revid": "110157", "url": "https://it.wikipedia.org/wiki?curid=1846631", "title": "Salvador das Miss\u00f5es", "text": "Salvador das Miss\u00f5es \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846632", "revid": "767487", "url": "https://it.wikipedia.org/wiki?curid=1846632", "title": "S\u00e3o Paulo das Miss\u00f5es", "text": "S\u00e3o Paulo das Miss\u00f5es \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846633", "revid": "122206857", "url": "https://it.wikipedia.org/wiki?curid=1846633", "title": "Lorenzo Mari", "text": "Lorenzo Mari. Pietro Lorenzo Maria Baldassarre, fu l'ultimo dei quattro figli del fiorentino Filippo Mari e di Francesca Nesterini di Montevarchi.\nAlla scomparsa del padre, avvenuta il 27 settembre 1767, lui, le sorelle Vittoria e Maria Teresa, e il fratello Pietro rimasero soli con la madre che per\u00f2, nel 1769, si rispos\u00f2 con Giuseppe Carnesecchi, capitano dell'esercito granducale di stanza a Livorno. Ma il loro nuovo patrigno mor\u00ec poco dopo nel 1772 e nel 1774 lo segu\u00ec anche Francesca Nesterini cosicch\u00e9 i piccoli Mari dovettero essere affidati alla tutela dello zio canonico Silvio Francesco che li crebbe ed educ\u00f2 fino al 1781 quando, morendo, li lasci\u00f2 eredi della fortuna montevarchina della famiglia.\nGi\u00e0 capitano dei dragoni, il 10 giugno 1786 nella chiesa di Santa Maria in Campo, Lorenzo spos\u00f2 Alessandra Cini e insieme andarono ad abitare sulla via maestra di Montevarchi nell'elegante Palazzo Mari da dove, dopo che il Mari venne congedato d'ufficio a seguito dell'invasione napoleonica della Toscana, l'11 giugno del 1799 i due coniugi presero ad arruolare volontari per partecipare ai moti controrivoluzionari del Viva Maria gi\u00e0 scoppiati in Arezzo. Dopo essere stati raggiunti da Lord William Frederic Wyndham, plenipotenziario inglese per la rivolta aretina, Lorenzo e Alessandra, alla testa della compagine valdarnese degli insorti, raggiunsero il Casentino, dove avevano una casa, e anche l\u00ec arruolarono altri contadini per poi dirigersi verso Arezzo e unirsi al corpo d'armata principale che si preparava a marciare su Siena e poi su Firenze.\nI coniugi Mari e i loro uomini non presero per\u00f2 parte alla \"liberazione\" di Siena del 28 giugno in cui vennero commessi saccheggi, omicidi e numerosi altri crimini soprattutto contro la comunit\u00e0 ebraica. Preferirono piuttosto aspettare ad Arezzo e ricevere poi il comando dell'intera armata aretina che, agli inizi di luglio, avrebbe dovuto riconquistare Firenze. E cos\u00ec fu.\nLa tradizione orale fiorentina, raccolta un secolo dopo da Giuseppe Conti, sull'avanzata verso Firenze e sull'ingresso in citt\u00e0 dei Mari e delle loro truppe tramandava che \u00ab\"il capitano Lorenzo Mari, gi\u00e0 uffiziale dei dragoni di Ferdinando III, e capo dell'armata aretina, considerato dai Fiorentini un altro Napoleone, da San Donato in collina, dov'era coi suoi prodi accampato, fece sapere all'improvvisato governo di Firenze che egli avrebbe dato una risposta decisa soltanto quando egli fosse sicuro che le fortezze sarebbero state cedute alle sue forze, e le armi della guardia urbana, stata costituita l\u00ec per l\u00ec alla meglio, venissero depositate fuori della porta a San Niccol\u00f2.\"\n\"Nel giorno stesso, quel patriottico e dignitoso governo, composto dei senatori Cesare Gori, Andrea Ginori e Federigo de'Ricci, stipul\u00f2 con l'armata degli insorti aretini, vera banda di malfattori guidata da ufficiali austriaci e russi, una vergognosa convenzione, per la quale si dichiarava che il Senato fiorentino desiderava vivamente di avere in Firenze l'armata aretina; di cedere ad essa le fortezze, le porte, le caserme, le munizioni, i cannoni, le armi ed altri oggetti militari; che a quei banditi fossero resi gli onori militari ben dovuti ad un'armata regolare che si espone per portarsi al soccorso di Firenze!; di trovar giusto e conveniente che l'armata aretina non conoscesse altro capo che il suo comandante, finch\u00e9 non ne giungesse uno insieme allarmata tedesca, maggiore di grado al comandante aretino.\"\n[...] \"Poi che fu ammansita la tracotanza del fiero guerriero Lorenzo Mari, il patriottico e sapientissimo governo toscano, non sdegn\u00f2 di trattare il 7 luglio anche col prete Donato Landi, qualificato commissario di guerra della armata aretina, per preparare gli alloggi e le vettovaglie necessarie a tale valorosa armata, costituita da una ciurmaglia di 5000 ribelli, per la maggior parte appunto aretini. Essi infatti entrarono in Firenze nel pomeriggio del giorno stesso dalla porta a San N\u00edccol\u00f2 in numero di 2500 fra fanti e cavalli guidati dalla celebre Sandrina Mari, che a cavallo come un uomo, vestita met\u00e0 da donna e met\u00e0 da soldato, entusiasmava quel prode esercito. Il vero nome di lei era Cassandra Cini, figlia d'un macellaro di Montevarchi; ma ad Arezzo la chiamavano Sandrina. Fu poi sposata al capitano Lorenzo Mari, il quale, dopo essere stato licenziato con gli altri ufficiali toscani dai francesi, si era messo alla testa dei rivoltosi aretini, illudendosi d'essere un condottiero d'eroi.\"\n[...] \"Il marito di quella specie di Giovanna d'Arco in caricatura, era in uniforme di capitano con l'elmo da dragone, avea una tunica piena d'alamari, ricami e galloni; le spalline dorate, ed il petto fregiato di medaglie d'ogni specie, croci e tosoni, come i giuocatori di prestigio o i ciarlatani d'un tempo. Pareva un di coloro che con gli specchietti vanno a caccia dell'allodole.\"\u00bb\nQuando il 17 luglio le bande aretine furono fatte evacuare dalla citt\u00e0 e indirizzate verso la costa, i Mari, che avevano alloggiato alla locanda dell'Aquila Nera a Porta Rossa, abbandonarono l'impresa e fecero ritorno a Montevarchi dove Lorenzo Mari, dagli inizi dell'800, fu appuntato comandante della piazza militare cittadina.\nMa il 19 ottobre 1800, con la definitiva rioccupazione di Arezzo e dell'aretino da parte dei francesi, il Mari fu nuovamente congedato, multato di 1000 scudi per il ruolo avuto nella sommossa antifrancese, e messo sotto controllo diretto di un picchetto militare.\nVessati dalle contribuzioni per il mantenimento delle truppe francesi e finanziariamente travolti dalla crisi economica post-bellica, Lorenzo e Alessandra, nel 1808, furono costretti a vendere ai Del Nobolo il palazzo in via maestra e a trasferirsi in una loro pi\u00f9 modesta propriet\u00e0 in via Cennano 103 sempre a Montevarchi e, poco pi\u00f9 tardi, dovettero mettere in vendita anche la tenuta di Moncioni.\nLa rivincita dei Mari arriv\u00f2 per\u00f2 nel 1814 con la caduta di Napoleone quando Ferdinando III, per gratitudine in merito ai fatti del '99, assegn\u00f2 loro un vitalizio e una lussuosa casa a Firenze. Il granduca inoltre, nel 1818, nomin\u00f2 Lorenzo tenente colonnello e cavaliere dell'Ordine di San Giuseppe e nel 1820 lo elev\u00f2 al grado di colonnello della cavalleria granducale e gli fece avere la gran croce del Reale ordine di San Ferdinando e del merito."}
{"id": "1846635", "revid": "767487", "url": "https://it.wikipedia.org/wiki?curid=1846635", "title": "S\u00e3o Pedro do Buti\u00e1", "text": "S\u00e3o Pedro do Buti\u00e1 \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846638", "revid": "767487", "url": "https://it.wikipedia.org/wiki?curid=1846638", "title": "Sete de Setembro", "text": "Sete de Setembro \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cerro Largo."}
{"id": "1846639", "revid": "1543377", "url": "https://it.wikipedia.org/wiki?curid=1846639", "title": "Diablo III", "text": "Diablo III \u00e8 un videogioco di ruolo d'azione sviluppato e pubblicato da Blizzard Entertainment. \u00c8 stato annunciato il 28 giugno 2008 nel Blizzard's World Wide Invitational a Parigi e lanciato nella mezzanotte del 15 maggio 2012 per Microsoft Windows. Rappresenta il primo titolo della serie con un motore grafico interamente in 3D.\n\u00c8 disponibile anche per Xbox 360, PlayStation 3 dal 3 settembre 2013, e per Xbox One e PlayStation 4 dal 19 agosto 2014 (gi\u00e0 con l'espansione \"Reaper of Souls\"). Questa versione \u00e8 stata pubblicata anche per Xbox 360 e PlayStation 3. Nel 2018 \u00e8 uscita l'edizione \"Eternal Collection\", che include tutti i contenuti aggiuntivi, su Xbox One, PlayStation e su Nintendo Switch. Quest'ultima versione include dei contenuti speciali, basati sulla serie di \"The Legend of Zelda\".\nIl 21 agosto 2013 \u00e8 stata annunciata la prima espansione, \"\", uscita su PC il 25 marzo 2014. Il 27 giugno 2017 esce un secondo contenuto a pagamento chiamato \"Ascesa del Negromante\", che include l'omonima classe aggiuntiva.\nIl 1\u00ba novembre 2019, alla BlizzCon, \u00e8 stato annunciato il seguito del gioco: \"Diablo IV\". \nTrama.\nLa storia di \"Diablo III\", ambientata nello stesso \"Universo\" dei precedenti, comincia nella cittadina di Nuova Tristram, vent'anni dopo l'uccisione del Signore della Distruzione, Baal, il potente demone, fratello di Mephisto e di Diablo. Egli aveva corrotto la Pietra del Mondo, l'antica roccia magica che da millenni rappresentava e garantiva l'ordine sul mondo di Sanctuarium. L'arcangelo Tyrael fu cos\u00ec costretto a frantumarla in mille pezzi, tramite il lancio della sua spada incantata, El'Druin, cambiando definitivamente le sorti del mondo, ma al tempo stesso salvando l'Umanit\u00e0 dall'inesorabile fine che gli si prospettava. Gli eroi che hanno affrontato gli eserciti dell'inferno, e che sono stati abbastanza fortunati da riuscire a sopravvivere, alla fine delle loro imprese sono impazziti: le loro fragili menti umane mai avrebbero potuto comprendere ci\u00f2 di cui erano stati testimoni, tanto meno potevano accettarlo. La maggior parte della popolazione del mondo di Sanctuarium \u00e8 tuttora all'oscuro delle loro gesta, e i pochi che avevano visto, una volta salvatisi, hanno tentato di dimenticare i terrificanti ricordi di quei momenti, mentendo anche a loro stessi pur di preservare la propria sanit\u00e0 mentale. Privilegio che per\u00f2 gli stessi eroi non hanno saputo concedersi, in nome della verit\u00e0: essi ora vivono ai margini del mondo, sull'orlo della follia. Nuovi eroi dunque si apprestano ad affrontare le orde dei restanti Signori del Male e stavolta il loro compito sar\u00e0 pi\u00f9 gravoso che mai.\nAtto I (Nuova Tristram):\nDeckard Cain e sua nipote adottiva Leah si trovano nella cattedrale di Nuova Tristram, quando una stella cade dal cielo. Leah riesce ad evitare l'impatto, ma il suo vecchio zio sparisce tra le profondit\u00e0 del cratere. L'eroe, incuriosito dalla stella caduta, si reca a Nuova Tristram, scoprendo che l'impatto ha risvegliato orde di non morti. Qui trova Leah che gli chiede aiuto per cercare tracce di suo zio. Dopo una breve ricerca l'eroe trova Deckard nei sotterranei della cattedrale, inseguito dal Re Scheletro. Dopo aver ucciso il Re Scheletro si scopre che la stella caduta \u00e8 in realt\u00e0 un uomo, che per\u00f2 non ricorda nulla del suo passato n\u00e9 del motivo per cui \u00e8 caduto dal cielo: l'unica cosa di cui \u00e8 certo \u00e8 che possedeva una spada. Sotto consiglio di Deckard, l'eroe parte alla ricerca dei tre frammenti della spada, affrontando la Congrega della strega Maghda. Una volta recuperato l'ultimo frammento, Maghda rapisce lo straniero e ferisce a morte Deckard, che per\u00f2 riesce a ricomporre la spada nei suoi ultimi istanti di vita. L'eroe si reca quindi nei sotterranei del maniero di Leoric, dove \u00e8 stato imprigionato lo straniero, e gli consegna la spada, facendogli tornare la memoria. L'identit\u00e0 dello straniero viene quindi rivelata: si tratta dell'Arcangelo Tyrael, divenuto mortale per schierarsi dalla parte degli umani dopo l'ennesimo litigio con l'Arcangelo Imperius.\nAtto II (Caldeum):\nDopo la sepoltura di Deckard l'eroe parte assieme a Leah e Tyrael alla volta di Caldeum, citt\u00e0 dell'est corrotta dal Signore della Menzogna Belial. Qui uccide Maghda e trova Adria, la madre di Leah, che tutti credevano morta da una ventina di anni. Adria rivela che l'unico modo per sconfiggere Belial \u00e8 intrappolarlo nella Pietra Nera delle Anime dello stregone Zoltun Kulle. Nonostante il parere contrario di Tyrael, l'eroe recupera i pezzi del corpo di Zoltun Kulle e lascia che Leah lo riporti in vita. Una volta resuscitato, lo stregone scopre con sorpresa che all'interno della Pietra ci sono le anime dei cinque Signori dell'Inferno morti e si rivolta contro l'eroe. Dopo aver ucciso Zoltun Kulle l'eroe recupera la pietra e la usa per catturare l'anima di Belial, che si nascondeva sotto le spoglie dell'imperatore della citt\u00e0.\nAtto III (Arreat):\nIn una visione Leah scopre che Azmodan, Signore del Peccato, nonch\u00e9 l'ultimo dei sette Maligni ancora in vita, ha invaso la zona attorno al cratere di Arreat. L'eroe affronta il suo esercito, distrugge le sue macchine da guerra e uccide infine lo stesso Azmodan, intrappolando la sua anima nella Pietra. A questo punto Adria si rivela essere consorte di Aidan e porta a termine il suo diabolico piano, trasferendo le anime dei sette Maligni dalla Pietra al corpo di Leah. Il corpo della giovane ragazza \u00e8 quindi il nuovo ricettacolo di Diablo, che diviene cos\u00ec il Primo Maligno e acquisisce i poteri dei sette demoni. Adria fugge, mentre Diablo apre un portale per il Paradiso Celeste.\nAtto IV (Paradiso Celeste):\nNel Paradiso Celeste Diablo affronta Imperius, ferendolo gravemente, e si dirige verso l'Arcata di Cristallo, fonte di energia degli Angeli. Imperius incolpa Tyrael e l'eroe per il ritorno di Diablo, e li avverte che se li vedr\u00e0 ancora in giro per il Paradiso li uccider\u00e0. L'eroe, ignorando il messaggio, prosegue alla ricerca di Diablo e salva gli arcangeli Auriel e Itherael. Dopo aver ucciso vari demoni, raggiunge finalmente Diablo, appena in tempo per vedere Imperius e gli altri Angeli cadere a terra esausti: Diablo ha iniziato a corrompere l'Arcata. L'eroe infine riesce ad avere la meglio sul Primo Maligno dopo una lunga battaglia. Nel filmato finale Diablo, ucciso, cade dal Paradiso e si disintegra in una nuvola di polvere. Tuttavia la Pietra Nera delle Anime cade dal cielo intatta, lasciando il giocatore all'oscuro del luogo in cui finir\u00e0. Tyrael nel frattempo dichiara di voler tornare a prendere il suo posto tra i suoi fratelli Arcangeli, ma questa volta sotto spoglie mortali. Visto che nel giorno della sconfitta dei Primi Maligni \"giustizia \u00e8 stata fatta\", egli decide di proclamarsi Arcangelo della Saggezza.\nAtto V (Cuor della Marca e Pandemonium):\nTyrael trova la Pietra Nera delle Anime e, insieme a dei nuovi Horadrim da lui formati, la nasconde alla vista di angeli e demoni nelle profondit\u00e0 di un vecchio tempio Nefilim. Proprio mentre tutto volge al meglio si fa avanti Malthael, l'ex Arcangelo della Saggezza, ora divenuto l'Angelo della Morte, che uccide tutti gli Horadrim, tranne uno, che viene mandato da Tyrael a chiamare il Nefilim; Malthael ferisce Tyrael e prende la Pietra. Intanto, a Cuor della Marca, cominciano ad apparire i Mietitori, gli angeli fedeli a Malthael, che uccidono ogni persona presente in citt\u00e0. L'eroe, attirato da questi avvenimenti, viene raggiunto dall'Horadrim e insieme rincontrano Tyrael in citt\u00e0, con s\u00e9 un frammento della Pietra, e che rivela cosa \u00e8 successo. Per fermare i Mietitori, Tyrael chiede all'eroe di distruggere i due Crogioli d'Anime, globi che assorbono le anime grazie alle Ancelle della Morte. Durante questa missione l'eroe si confronta con dei ribelli, che volevano approfittare della situazione per fare un colpo di stato, e salva la mistica Myriam Jahzia, la quale rivela che colui a capo dell'esercito dei mietitori \u00e8 Urzael, il braccio destro di Malthael. L'eroe lo rintraccia e lo sconfigge, facendo ritirare i Mietitori. Adesso non resta che trovare Malthael. Tyrael deduce dal mutamento della Pietra Nera delle Anime che Malthael ne sta alterando i poteri per rubare le anime e diventare pi\u00f9 forte. La mistica Myriam sa che c'\u00e8 una persona che sa dove si nasconde, e purtroppo \u00e8 una loro vecchia conoscenza: la strega Adria, colei che li aveva traditi facendo resuscitare Diablo. La trovano nelle rovine della Palude del Sangue, mentre cerca Malthael all'interno del Pandemonium. L'eroe affronta Adria e infine riesce a sconfiggerla, ma non prima che Adria pronunci le sue ultime parole: Diablo le aveva fatto vedere una visione in cui sarebbe ritornato; e che sarebbe stato proprio il Nefilim a liberarlo. Ritornato a Cuor della Marca l'eroe si fa trasportare da Tyrael nel Paradiso Celeste, l'unico luogo dal quale si pu\u00f2 arrivare nel Pandemonium. Nel Paradiso salvano di nuovo gli angeli dai Mietitori, e riescono a convincere Imperius ad aiutarli: a questi, dal canto suo, non importa del destino dell'umanit\u00e0, ma collabora con loro solo per fermare Malthael e mettere fine alla sua follia. Insieme all'Arcangelo del Valore, l'eroe e Tyrael arrivano all'antica fortezza del Pandemonium. In quel momento Tyrael capisce che Malthael intende usare la Pietra per risucchiare al suo interno tutte le essenze demoniache presenti su Sanctuarium, mettendo fine all'Eterno Conflitto. Grazie ad un ariete d'assedio riescono a penetrare nella fortezza. Ma affrontare Malthael \u00e8 comunque rischioso: infatti l'Angelo della Morte si trova su un piano di esistenza tra vita e morte, e per fermarlo anche l'eroe deve diventare come lui. In suo aiuto viene lo spirito di un suo vecchio compagno, che riesce a convincere gli altri spiriti a unirsi alla loro causa. Finalmente pronto, l'eroe arriva davanti a Malthael e riesce a metterlo in difficolt\u00e0. Messo alle strette, Malthael frantuma la stessa Pietra Nera delle Anime e ne assorbe le energie, diventando ancora pi\u00f9 potente. Ma alla fine il Nefilim riesce a sconfiggere la Morte in persona.\nEpilogo: in quel momento vengono Imperius e Tyrael che vedono il corpo di Malthael ridursi in polvere. Purtroppo, per\u00f2, quando Tyrael sa che Malthael ha assorbito la Pietra Nera delle Anime, afferma che con la sua morte lo spirito di Diablo \u00e8 di nuovo libero - avverando cos\u00ec la visione di Adria. Tuttavia, semmai dovesse tornare, il Signore del Terrore dovr\u00e0 vedersela con il Nefilim, un mortale che riesce a sconfiggere i campioni del Paradiso e dell'Inferno.\nModalit\u00e0 di gioco.\n\"Diablo III\" \u00e8 stato presentato come un gioco di ruolo d'azione simile in vari aspetti ai suoi predecessori, con forti dinamiche hack &amp; slash. Rimarr\u00e0 quasi intatto lo stile frenetico delle partite tranne per quanto concerne il gioco di squadra a cui sono state apportate alcune modifiche. Diablo III sfrutta un nuovo motore grafico realizzato da Blizzard e il motore fisico Havok che creer\u00e0 una maggiore interattivit\u00e0 con l'ambiente permettendo di distruggere, spostare o lanciare alcuni oggetti per aumentare i danni da infliggere ai nemici. Per poter giocare \u00e8 necessario collegarsi al servizio Battle.net via Internet, non \u00e8 possibile effettuare partite offline.\nPer ora nel gioco non \u00e8 ancora stato implementato il Player versus Player o meglio detto PvP, che verr\u00e0 implementato alla fine del 2012 come annunciato da Jay Wilson ad una conferenza stampa per promuovere il gioco.\nInoltre per ora nessuna informazione ufficiale al riguardo del sistema clan/gilde nel mondo Diablo III, Jay Wilson ha detto che non si pensa di inserirle per ora, ma ci\u00f2 non toglie che non venga implementato successivamente.\n\u00c8 possibile giocare in co-op con altri giocatori online fino ad un massimo di quattro player per gruppo.\n\"Diablo III\" \u00e8 diviso in quattro atti, tutti affrontabili in quattro diverse difficolt\u00e0, in ordine crescente: Normale, Incubo, Abisso (una nuova difficolt\u00e0 introdotta) e Inferno.\nClassi.\nEcco la descrizione di tutte e 6 le classi utilizzabili all'interno del gioco. A differenza dei suoi due predecessori, in \"Diablo III\" sar\u00e0 possibile scegliere il sesso del proprio personaggio.\nI livelli.\nCiascun personaggio cresce di livello durante il gioco come in altri Action RPG fino a raggiungere il 60\u00ba livello (esteso a 70 con l'espansione Reaper of Souls).\nA questo livello dispone di tutti gli incantesimi e le abilit\u00e0 previste per la classe e pu\u00f2 utilizzare le armi pi\u00f9 potenti del gioco.\nDalla versione 2.0.2 il giocatore, raggiunto il livello 70, pu\u00f2 guadagnare i cosiddetti livelli di eccellenza (1 punto aggiuntivo da poter applicare per ogni livello acquisito), fino a 10.000, con migliori statistiche e maggiori possibilit\u00e0 di ritrovare oro o oggetti.\nDesign.\nApparentemente lo stile grafico adottato da Blizzard per il nuovo capitolo della saga sembra essere piuttosto differente da quello usato in passato: i modelli 3D dei personaggi, l'ambiente, gli effetti di luce e gli avversari risultano molto pi\u00f9 vari e colorati rispetto allo stile prevalentemente tetro e oscuro di \"Diablo\" e \"Diablo II\", risultando in particolare influenzati dallo stile di \"World of Warcraft\".\nBrian Morrisroe, art director e principale responsabile del peculiare design di \"Diablo III\", ha lasciato Blizzard per aprire una propria \"startup\" al di fuori del business dei videogame. Il fatto, ad ogni modo, non sarebbe collegato alle reazioni negative test\u00e9 indicate.\nCase d'aste.\nIn Diablo III sono presenti due tipologie di case d'aste per vendere gli oggetti del gioco: una funziona con le monete d'oro (come in World of Warcraft), mentre l'altra utilizza soldi veri. Ogni giocatore pu\u00f2 dunque comprare e vendere armi ed equipaggiamento legalmente utilizzando denaro vero. Da notare che la Blizzard non vende alcun oggetto: tutti quelli che si trovano alla casa d'aste sono venduti dai giocatori stessi. La Blizzard impone sulle transazioni una piccola tassa.\nEntrambe le case d'aste sono state chiuse in via definitiva il 18 marzo 2014 (a pochi giorni dal lancio della prima espansione \"Reaper of Souls\") poich\u00e9, secondo gli sviluppatori, avrebbe snaturato il concetto e le dinamiche base del gioco stesso.\nAccoglienza.\nCritica.\nDiablo III ha ricevuto recensioni positive da parte della critica, raggiungendo un punteggio di 87.64% e 88/100 sui siti aggregatori di recensioni Gamerankings e Metacritic.\n\"GamesRadar\" ha apprezzato l'atto iniziale del gioco, e i suoi collegamenti con il passato della serie, affermando: \"ci \u00e8 piaciuto quello che abbiamo visto\".\nIGN ha accolto positivamente il nuovo sistema di abilit\u00e0, dichiarando: \"Al contrario di Diablo II, durante il quale spesso mi sono pentito di come ho assegnato i punti alle abilit\u00e0, Diablo III incoraggia la sperimentazione e a scoprire esattamente ci\u00f2 che funziona per il tuo stile di gioco. Adotta un modo di gran lunga superiore per la gestione delle abilit\u00e0 dei personaggi\", e ha elogiato il gameplay in generale, affermando che \" i nuovi sistemi adottati rendono realmente molto pi\u00f9 godibile l'esperienza di gioco\". IGN ha ulteriormente lodato il nuovo gameplay del gioco, in particolare il sistema legato alle rune e al bottino, e la generazione casuale dei livelli, che rende il gioco imprevedibile e divertente. Ha inoltre elogiato l'atmosfera del gioco, e la colonna sonora.\nIl sito \"Rock, Paper, Shotgun\", il cui staff non era rimasto pienamente convinto dalla versione di prova, ha invece lodato il gioco vero e proprio, affermando che \u00e8 molto pi\u00f9 diretto rispetto ai suoi predecessori, e adotta un'interfaccia pi\u00f9 intuitiva. Tuttavia, ha affermato che l'esperienza di gioco \u00e8 rovinato a causa di lag nella modalit\u00e0 single-player, causati dalla mancanza di una modalit\u00e0 offline per giocatore singolo. Dopo l'uscita del gioco, ha ribadito la propria riprovazione per l'online obbligatorio, esprimendo quindi un giudizio non pienamente positivo nei confronti del titolo.\nGli utenti hanno espresso critiche riguardo alla possibilit\u00e0 di giocare solo se si \u00e8 online, e quindi sulla conseguente mancanza di una modalit\u00e0 single-player offline.\nErik Kain, un collaboratore del magazine Forbes, ha dichiarato che l'obbligo di rimanere in linea non \u00e8 necessario per la modalit\u00e0 single-player, e che Blizzard abusa la sua posizione di \"colosso\", creando un precedente preoccupante per l'industria del gioco. In risposta alle domande circa la mancanza di una modalit\u00e0 single-player offline, il produttore del gioco, Alex Mayberry, ha dichiarato: \"Con StarCraft II era cos\u00ec, con World of Warcraft pure. \u00c8 un po' 'il modo in cui oggi vanno le cose. Il mondo dei videogiochi \u00e8 cambiato, e non \u00e8 pi\u00f9 lo stesso che era ai tempi di Diablo II\".\nUn'altra critica frequentemente mossa riguarda la grafica considerata troppo luminosa e colorata, a differenza dell'atmosfera pi\u00f9 tetra e inquietante dei precedenti capitoli. Questo port\u00f2 migliaia di utenti ad una petizione chiedendo alla Blizzard di cambiarne il design. L'allora produttore Keith Lee rispose alle accuse dicendo che il colore \"aiuta ad evidenziare il contrasto\" e che il giocatore \"esplora ambienti all'aperto, sotterranei e diverse aree differenti\".\nLa rivista italiana di videogiochi per PC Giochi per il mio computer ha accolto molto positivamente il gioco, lodandone la grafica, il gameplay, e la trama. Il sito Multiplayer.it ha apprezzato la vasta quantit\u00e0 di contenuti offerta dal gioco, la componente audio-visiva, le classi di personaggi, e il gameplay in generale, criticando per\u00f2 la trama.\nLe versioni console del titolo hanno ottenuto un ottimo successo di critica: la versione PlayStation 4 detiene una media di 91,25% su \"GameRankings\" e 90 su \"Metacritic\", mentre la versione per PlayStation 3 ha una media di 86,13% e 86; le versioni per Xbox 360 e Xbox One hanno rispettivamente una media di 87,12% e 87, e di 89.22% e 86.\nIl filmato incentrato sulla Pietra Nera dell'Anima, ha ricevuto il premio 'Outstanding Visual Effects in an Animated Commercial or Video Game Trailer' dalla Visual Effects Society.\nVendite.\nPrima della sua uscita, \"Diablo III\" ha conquistato diversi record di prevendita, diventando il gioco per PC pi\u00f9 pre-ordinato su Amazon.com. Oltre 3,5 milioni di copie furono vendute nelle prime 24 ore dopo l'uscita, e oltre 6,3 milioni nella prima settimana, compresi gli 1,2 milioni di persone che lo hanno ottenuto attraverso l'abbonamento annuale a World of Warcraft. Il primo giorno, il gioco aveva gi\u00e0 accumulato 4,7 milioni di giocatori in tutto il mondo.\n\"Diablo III\" rimane il gioco per PC venduto pi\u00f9 velocemente fino ad oggi, e anche uno dei videogiochi per PC pi\u00f9 venduti della storia. A partire dalla fine del 2012, aveva venduto pi\u00f9 di 12 milioni di copie, e a marzo 2013, Blizzard annunci\u00f2 che Diablo III aveva circa 1 milione di giocatori al giorno. A partire da Maggio 2013, Diablo III \u00e8 stato giocato da 14,5 milioni di giocatori, secondo le statistiche pubblicate Blizzard. A partire dal febbraio 2014, il gioco aveva venduto 15 milioni di copie su tutte le piattaforme. Al 30 giugno 2014, Diablo III e la relativa espansione, hanno accumulato oltre 20 milioni di copie vendute in tutto il mondo."}
{"id": "1846649", "revid": "773636", "url": "https://it.wikipedia.org/wiki?curid=1846649", "title": "Chiesa di San Miniato a Maggiano", "text": "La chiesa di San Miniato a Maggiano si trova nel comune di Certaldo, in provincia di Firenze, diocesi della medesima citt\u00e0.\nStoria.\nIl piccolo abitato di Maggiano, del quale la chiesa fa parte, si trova lungo la strada che dalla chiesa di San Donato a Lucardo porta alla Villa di Sticciano, sito nel territorio dell'antico piviere di San Lazzaro. Maggiano viene citato per la prima volta il 2 gennaio 1059.\nNei giorni immediatamente successivi alla caduta della citt\u00e0 di Semifonte, il 7 aprile 1202, dieci uomini di \"Magiano\" giurano di rispettare la pace tra Firenze e Semifonte: forse si tratta di uomini provenienti dalla parrocchia di San Martino.\nNel corso del Trecento la parrocchia pass\u00f2 dalla Badia di Marturi a Poggibonsi, alla quale era legata da una donazione fatta nel 998 dal Marchese Ugo di Toscana, al territorio comunale di Certaldo e nel 1358 fu costretta a contribuire alla costruzione delle mura di Certaldo.\nNel 1774 \u00e8 annoverata tra le 21 parrocchie della comunit\u00e0 di Certaldo.\nNel 1835 risulta annessa alla parrocchia di San Gaudenzio a Ruballa, probabilmente avvenuta gi\u00e0 alla met\u00e0 del Cinquecento.\nNel 1933 viste le pessime condizioni dell'edificio, non pi\u00f9 tra l'altro officiato, fu richiesto un intervento di restauro che fu poi eseguito.\nL'edificio \u00e8 attualmente utilizzato come capanno agricolo."}
{"id": "1846652", "revid": "131453", "url": "https://it.wikipedia.org/wiki?curid=1846652", "title": "Diablo 3", "text": ""}
{"id": "1846660", "revid": "40552", "url": "https://it.wikipedia.org/wiki?curid=1846660", "title": "Circuito di Magny-Cours", "text": ""}
{"id": "1846662", "revid": "71433", "url": "https://it.wikipedia.org/wiki?curid=1846662", "title": "In the Mix", "text": ""}
{"id": "1846666", "revid": "729019", "url": "https://it.wikipedia.org/wiki?curid=1846666", "title": "M134 Minigun", "text": "L'M134 o Minigun \u00e8 una mitragliatrice a canne rotanti con un'elevata cadenza di tiro, dai 2.000 ai 6.000 colpi al minuto (che la rendono una delle mitragliatrici di supporto pi\u00f9 rapide in assoluto), destinata ad essere utilizzata a bordo degli elicotteri da combattimento.\nSviluppo.\n\u00c8 stata sviluppata dal concetto della Gatling, ed il termine \"mini\" la distingue dall'M61 Vulcan. L'elevata capacit\u00e0 del caricatore e l'alto ritmo di fuoco la rendono adatta al contrasto di veicoli e simili.\nImpiego.\n\u00c8 possibile trovarla a bordo di diversi elicotteri, tra cui: A\u00e9rospatiale SA 341 Gazelle, MD Helicopters MD 500, Bell UH-1 Iroquois, Bell AH-1 Cobra, Sikorsky S-70, HH101A e, per missioni SMI (Slow Movers Interceptor) anche sui Sikorsky S-61 (HH-3F).\nStoricamente non fu montata solo su aeromobili, ma anche su alcuni veicoli da combattimento, come ad esempio sul V-100/300 Commando e su alcuni pattugliatori ed unit\u00e0 navali leggere."}
{"id": "1846668", "revid": "767487", "url": "https://it.wikipedia.org/wiki?curid=1846668", "title": "Martin Kot\u016flek", "text": "Carriera.\nClub.\nInizi\u00f2 a giocare a calcio con SK T\u011b\u0161etice e TJ N\u00e1m\u011b\u0161\u0165 na Han\u00e9. Nel 1986 pass\u00f2 al Sigma Olomouc, squadra con cui gioc\u00f2 ininterrottamente fino al 2000, eccezion fatta per l'annata 1989-1990 passata al Dukla Bansk\u00e1 Bystrica durante la quale il calciatore faceva il servizio militare.\nNel 2000 fu ceduto al FC Stavo Artikel Brno e nel 2004 pass\u00f2 all'Opava. Nel 2005 pass\u00f2 in 2.liga all'1. HFK Olomouc con cui termin\u00f2 la carriera nel 2008.\nCon 412 presenze \u00e8 uno dei calciatori ad avere giocato di pi\u00f9 nella massima divisione ceca.\nNazionale.\nCon la gioc\u00f2 una partita, mentre con la collezion\u00f2 sette presenze e partecip\u00f2 all'.\nAllenatore.\nNella stagione 2008-2009 allener\u00e0 il Sigma Olomouc."}
{"id": "1846671", "revid": "63945", "url": "https://it.wikipedia.org/wiki?curid=1846671", "title": "Omaha Kings", "text": ""}
{"id": "1846675", "revid": "773636", "url": "https://it.wikipedia.org/wiki?curid=1846675", "title": "Chiesa di San Donato (Lucardo)", "text": "La chiesa di San Donato a Lucardo si trova in prossimit\u00e0 del borgo medievale di Lucardo, frazione del comune di Montespertoli, ma ricade nel territorio del comune di Certaldo, in provincia di Firenze, diocesi della medesima citt\u00e0.\nStoria.\nLa chiesa risultata citata nel 987 quando un tale Farulfo donava beni alla vicina abbazia di San Michele Arcangelo a Passignano. Questo farebbe pensare ad una grande importanza della chiesa in questa fase della sua storia.\nNel 988 il conte Adimaro, capostipite degli Adimari, conferm\u00f2 il possesso della chiesa alla badia di San Salvatore a Settimo. Sempre nelle carte conservate nella badia si trova un documento del 1014 nel quale si ricorda che la chiesa era posta sotto la protezione dell'imperatore Enrico II. In un documento del 1027 la chiesa vien citata come canonica ma dopo di esso tale titolo non vien pi\u00f9 usato. Infatti nei successivi documenti redatti fino alla met\u00e0 del XIII secolo la chiesa viene denominata come \"ecclesia\".\nNel XV secolo ebbero luogo pesanti interventi, a causa dei quali fu demolita l'abside romanica.\nNel 1880 la pianta della chiesa fu trasformata a croce latina tramite l'aggiunta di un transetto. Sottoposta a restauri negli anni trenta del Novecento \u00e8 stata riportata all'aspetto romanico.\nArchitettura e patrimonio artistico.\nOriginariamente la chiesa aveva una pianta ad aula rettangolare con abside.\nEsterno.\nLa facciata \u00e8 realizzata con conci di arenaria gialla e grigia disposti a corsi regolari. Originale \u00e8 probabilmente la lunetta e l'architrave del portale mentre l'oculo sovrastante \u00e8 frutto di restauro. Lo stesso paramento della facciata si ritrova nelle fiancate laterali. Quella settentrionale presenta un coronamento decorato da una serie di arcatelle cieche pensili poggianti su mensole, alcune delle quali scolpite con motivi zoomorfi. Ad eccezione di quest'ultimo particolare, il paramento e le arcatelle pensili si ritrovano simili anche nella chiesa di San Filippo a Ponzano.\nInterno.\nL'interno ha un paramento simile a quello della facciata. In una pietra della parete settentrionale \u00e8 scolpita la figura di un cervo a bassorilievo."}
{"id": "1846677", "revid": "130842", "url": "https://it.wikipedia.org/wiki?curid=1846677", "title": "Fiat 343", "text": "Il Fiat 343 \u00e8 un autobus prodotto dal 1966 al 1978.\nProgetto.\nIl Fiat 343 nasce a met\u00e0 degli anni '60 per sostituire il precedente Fiat 306 del quale riprendeva l'impostazione. A differenza del predecessore, il nuovo 343 introduceva il concetto di autobus con motore posizionato posteriormente, a sbalzo sul retrotreno; tale soluzione con il tempo di affermer\u00e0 sulla maggior parte degli autobus in produzione.\nFino al 1972 il Fiat 343 venne prodotto come telaio nudo destinato a carrozzerie esterne; in particolare \u00e8 stato allestito in versione \"Gran Turismo\" da molti carrozzieri, quali Orlandi e Officine Padane, ma anche Garbarini, Carrozzeria Barbi, De Simon, Bianchi, Dallavia. Tra le versioni pi\u00f9 note vi sono il Padane \"Esse\", il Barbi \"Mirage\" e l'Orlandi \"Meteor\", vincitore del premio \"compasso d'oro\" nel 1970.\nSolo nel 1972 venne messa in produzione la versione con carrozzeria prodotta direttamente da Fiat nello stabilimento di Cameri (NO), la cui linea assomigliava a quella del coevo Fiat 308.\nTecnica.\nUna delle maggiori novit\u00e0 rispetto al Fiat 306 era la collocazione posteriore del motore, invece che centrale: questo garantiva la presenza di un vano bagagli di buona capienza al centro del mezzo, accessibile da ambo i lati della carrozzeria. La versione \"normale\" da 11 metri del 343 era disponibile con il motore 8200.12 a 6 cilindri in linea, con cilindrata di 9819 cm\u00b3 ed erogante 194 cv di potenza.\nPer la sola versione 343L da 12 metri era disponibile il motore 8200.13 a 6 cilindri in linea, con cilindrata di 10308 cm\u00b3 ed erogante 208 cv di potenza; per entrambi il cambio era manuale a 5 marce.\nVersioni.\nEcco un riepilogo delle versioni prodotte:\nDiffusione.\nIl 343 ha avuto una grandissima diffusione in Italia sia nella versione interurbana che i quella granturismo. Oggigiorno praticamente tutti i Fiat 343, per raggiunti limiti di anzianit\u00e0, sono stati tolti dal servizio; tuttavia se ne sono salvati alcuni acquistati da privati. Altri sono stati convertiti ad uso scuola guida oppure inviati all'estero, specie nei paesi africani."}
{"id": "1846681", "revid": "287204", "url": "https://it.wikipedia.org/wiki?curid=1846681", "title": "Nazionale di hockey su ghiaccio maschile della Slovenia", "text": "La nazionale di hockey su ghiaccio della Slovenia (Slovenska hokejska reprezentanca) \u00e8 classificata al 15\u00ba posto nella classifica mondiale maschile.\nNazionale maschile.\nLa nazionale maschile, soprannominata \"Linci\" (\"Risi\", in lingua slovena), ha fatto il suo esordio il 20 marzo 1992, in una gara disputata a Klagenfurt contro l'Austria e persa per 1-0. Nel 1993 ha partecipato per la prima volta al mondiale, nel gruppo C. Nel 1997 \u00e8 stata promossa nel gruppo B e nel 2001 per la prima volta nell'\"\u00e9lite\" dell'hockey mondiale. Dopo due stagioni \u00e8 retrocessa nuovamente in I divisione, per essere nuovamente promossa dopo una sola stagione. Altre due edizioni (2005-2006) in gruppo A prima di retrocedere nuovamente, solo per una stagione. Nel 2008 \u00e8 nuovamente retrocessa.\nSi \u00e8 qualificata per le olimpiadi per la prima volta nel 2014."}
{"id": "1846683", "revid": "767487", "url": "https://it.wikipedia.org/wiki?curid=1846683", "title": "Vita inquieta", "text": "Vita inquieta (\"The Girl Who Had Everything\") \u00e8 un film del 1953 diretto da Richard Thorpe.\nTrama.\nJean \u00e8 una ragazza viziata: figlia di un avvocato affermato, ha tutto ci\u00f2 che si pu\u00f2 desiderare. Quando suo padre difende con successo Victor Raimondi, il capo di un'organizzazione di scommesse clandestine, Jean fa la sua conoscenza e si lascia convincere a rivederlo ancora. Vance, fidanzato di Jean, non \u00e8 d'accordo e tenta di dissuaderla ma, per tutta risposta, lei tronca il fidanzamento e si affeziona a Raimondi continuando a frequentarlo. Anche suo padre la sorprende nella villa che il gangster aveva affittato e la invita a tornare a casa, ma Jean si rifiuta, anzi dichiara di essere fidanzata con lui e di aver deciso di sposarlo. Raimondi cerca di staccarsi di compagni della sua organizzazione e parte con Jean per New York. Il Senato americano sferra intanto una nuova offensiva contro le scommesse clandestine, e il padre di Jean decide di appoggiare la manovra: per questo motivo Raimondi comincia a minacciarlo e a maltrattarlo. Jean assiste alla scena e, disgustata, decide di interrompere ogni rapporto con il gangster. Raimondi allora cerca di unirsi nuovamente all'organizzazione, ma i suoi compagni, dopo averlo respinto, si vendicano su di lui mentre Jean torna da suo padre riconoscendo i suoi errori e chiedendogli perdono.\nRealizzazione.\nTratto dal romanzo \"A Free Soul\" di Adela Rogers St. Johns, pubblicato nel 1927 e successivamente trasformato in un lavoro teatrale da Willard Mack, \"Vita inquieta\" \u00e8 il rifacimento del film \"Io amo\", diretto nel 1931 dal regista Clarence Brown e interpretato da Norma Shearer e Leslie Howard. In questa versione Lionel Barrymore, che interpretava il ruolo dell'avvocato padre di Jean, vinse l'Oscar al miglior attore.\n\"Vita inquieta\" fu girato in tre settimane (dal 16 luglio al 6 agosto 1952) da Richard Thorpe, uno dei pi\u00f9 prolifici registi della MGM. A lui si deve la maggior parte delle pellicole della serie Tarzan e anche un episodio de \"L'uomo ombra\", \"L'uomo ombra torna a casa\" (\"The Thin Man Goes Home\", 1944) in cui ebbe opportunit\u00e0 di dirigere William Powell, che con \"Vita inquieta\" chiude il contratto con la Metro e interpreta uno dei suoi ultimi ruoli prima del suo definitivo ritiro dalle scene.\n\"Vita inquieta\" usc\u00ec nelle sale cinematografiche americane a marzo dell'anno successivo e, malgrado le critiche negative motivate da una sceneggiatura debole e di maniera,\nottenne un discreto successo di pubblico grazie al richiamo di un nome prestigioso dello star system quale Elizabeth Taylor e il fascino presso il pubblico femminile dell'emergente (Fernando Lamas), che in seguito fu spesso utilizzato in ruoli da \"latin lover\"."}
{"id": "1846689", "revid": "72396", "url": "https://it.wikipedia.org/wiki?curid=1846689", "title": "Eri Kasamoto", "text": ""}
{"id": "1846694", "revid": "486946", "url": "https://it.wikipedia.org/wiki?curid=1846694", "title": "Montecatini Valdinievole", "text": ""}
{"id": "1846705", "revid": "92723", "url": "https://it.wikipedia.org/wiki?curid=1846705", "title": "Hells Angels", "text": "Gli Hell's Angels (formalmente Hells Angels Motorcycle Club - HAMC, letteralmente \"club motociclistico angeli dell'inferno\") \u00e8 un club di motociclisti nato negli Stati Uniti d'America diffuso in tutto il mondo, i cui membri, tradizionalmente, utilizzano motociclette Harley-Davidson. \u00c8 considerata un'organizzazione criminale dal Dipartimento di Giustizia degli Stati Uniti d'America.\nContro questa decisione e contro il divieto di ingresso negli USA per i membri stranieri del club, gli Hells Angels hanno presentato nel 2012 un ricorso in tribunale.\nStoria.\nGli inizi: 1948-1959.\nTutto nasce da un gruppo di aviatori di Bombardiere Pesante B17 reduci della seconda guerra mondiale, che per una ragione o per l'altra non riuscivano ad accettare il ritorno alla societ\u00e0 e vivere una vita \"normale\". Al momento del rientro negli Stati Uniti d'America formarono vari gruppi motociclistici passando la maggior parte del tempo viaggiando, bevendo, creando risse e vivendo ai limiti del legale. Vi erano molti club \"fuorilegge\", tutti contraddistinti da nomi irriverenti e rabbiosi, come i \"Pissed-Off Bastards Of Bloomington\" (POBOB), gli Outlaws MC (tuttora esistenti), i \"Market Street Commandos MC\", i \"Gypsy Jokers MC\" (anch'essi tuttora esistenti), i \"Satan's Slaves MC\", e i \"Booze Fighters MC\" (anch'essi tuttora in attivit\u00e0).\nIl 17 marzo 1948, a San Bernardino (in California), i POBOB cambiarono nome in Hells Angels. Il nome deriva da un film del 1930 con Ben Lyon e Jean Harlow; diretta e prodotta da Howard Hughes, la pellicola \"Gli angeli dell'inferno\" narrava la storia di un gruppo di aviatori della prima guerra mondiale. Durante il secondo conflitto mondiale, tra l'altro, era divenuta pratica comune tra gli stormi dei bombardieri dell'esercito statunitense rinominare i propri aerei (\"Memphis Belle\", ecc.) e i propri equipaggi (\"Panda Bears\", \"Flying Tigers\", ecc.) con nomi di fantasia, che sottolineassero il carattere coraggioso e impavido dei militari.\nUn gruppo comandato dal Capitano Irl Baldwin adott\u00f2 il nome \"Hell's Angels\". Si narra che Baldwin stesse girovagando con i suoi uomini, cercando di trovare un nome \"intelligente\", e alla fine fece una proposta che riscontr\u00f2 il favore di tutti gli aviatori del suo equipaggio, ovverosia nominare il proprio stormo di bombardieri usando il titolo del film di Howard Hughes. Un aviatore disse che suonava bene, dato che sembrava \u00abil nome pi\u00f9 vicino all'inferno (in inglese \"hell\") che nessuno avesse mai avuto\u00bb. Tale stormo di bombardieri si guadagn\u00f2 ben presto la fama di un gruppo feroce, impavido, sanguinario, avvezzo al pericolo e alla violenza, oltre che all'abuso di alcolici e alla consuetudine di indossare uniformi non conformi a quelle dell'esercito statunitense.\nTutti elementi, a detta degli attuali Hells Angels, completamente frutto di fumose ed inattendibili leggende di guerra, in realt\u00e0 per niente confermate dai dati concreti delle ricerche storiche effettuate sinora (rimane, tra l'altro, senza una conferma precisa l'ipotesi che alcuni membri dei vecchi Pissed-Off Bastards Of Bloomington avessero realmente fatto parte dello stormo di bombardieri B-17 nominato, per l'appunto, Hell's Angels dal Capitano Baldwin). Tornando al club, i ranghi aumentarono soprattutto dalla fine degli anni cinquanta, con sedi a San Francisco nel 1954 e Oakland nel 1957.\nIl presidente e fondatore del \"charter\" (\"sede\", nel gergo degli Hells Angels, al contrario di tutti gli altri club motociclistico che sogliono definire le loro sedi col termine \"chapter\") di Oakland era Ralph \"Sonny\" Barger. Fu la sua ambizione e anticipata visione delle cose che aiut\u00f2 a trasformare gli Hells Angels nel pi\u00f9 potente e conosciuto club motociclistico del mondo, producendo tutto quell'insieme di cultura \"biker underground\" (definita in certi casi anche come \"Kustom Kulture\") che si diffuse a 360 gradi tra tutti gli altri club motociclistici \"irregolari\" statunitensi prima e mondiali poi, alcuni gi\u00e0 esistenti da decenni e quindi precedenti agli stessi Hells Angels (come quello degli Outlaws MC, fondato nei pressi di Chicago nel 1935).\nAssolutamente da citare l'invenzione, da parte degli Angeli dell'Inferno, della cosiddetta \"moto customizzata\" o pi\u00f9 semplicemente chopper (dal verbo inglese \"to chop\", \"tagliare\"). Un modello di motociclo che partiva dal telaio delle famose Harley-Davidson degli anni Cinquanta e Sessanta (del tipo in dotazione alla polizia statunitense, e che veniva denominato \"full dresser\" nel gergo dei motociclisti, ovverosia un motore ancora completo di accessori e meccaniche \"superflue\"), il quale veniva liberato (da qui l'uso del termine \"chopper\") da tutte le varie meccaniche accessorie come i parabrezza, i parafanghi anteriori, le borse da viaggio, ecc. e quindi arricchito da un manubrio esageratamente alto, che avvantaggiava il riposo delle braccia del pilota nelle lunghe corse rispetto ai manubri pi\u00f9 bassi, e dalla celebre \"bitch bar\", lo schienale alto in dotazione alla postazione del passeggero (prerogativa quasi assoluta delle donne dei membri del club).\nI chopper si contraddistinguevano anche per le spettacolari aerografie eseguite sulle marmitte posteriori allungate verso l'alto e i serbatoi dei motori, i quali, nella maggioranza dei casi, venivano decorati con il simbolo del club in questione (nel caso degli Hells Angels, il famigerato teschio con l'elmetto alato visto di profilo). Un modello di motociclo, quindi, certamente entrato nella storia e tributato in pellicole cinematografiche leggendarie come il film \"Easy Rider\", interpretato da Peter Fonda, Dennis Hopper e Jack Nicholson, i quali guidano, in questa famosa produzione underground hollywoodiana, proprio alcuni tra i primi e pi\u00f9 classici prototipi di chopper.\nNel 1959 Ralph \"Sonny\" Barger, in particolar modo, organizz\u00f2 assieme ai presidenti degli altri charter del club un meeting da condurre assieme a tutte le altre forze rappresentative di tutti i maggiori club motociclistici \"irregolari\" della California, e propose una sorta di alleanza dalla quale avrebbero beneficiato tutti. Gettando un occhio al futuro Barger, nei fatti, propose un'operazione di \"regolarizzazione\" della situazione allora vigente, a scapito del continuare a sopravvivere come gruppi motociclistici disorganizzati, e al fine di creare una vera e propria organizzazione nazionale facente capo a tutti i club motociclistici considerati \"fuorilegge\" dall'opinione pubblica del tempo.\nFu ugualmente di Barger l'idea di suggellare tale alleanza appena sancita tramite il famigerato distintivo a forma di rombo con la dicitura \"1%\" al suo interno. E fu cos\u00ec che egli divenne anche il primo \"biker\" ad aver tatuato sul braccio tale simbolo ormai celebre in questo ambiente. L'idea originaria di costituire una gigantesca e compatta corporazione motociclistica \"irregolare\" in alternativa all'American Motorcyclist Association non and\u00f2 poi in porto per una serie di ragioni, ma il simbolo dell'\"1%\" fu completamente adottato da tutti i \"club fuorilegge\" dell'epoca che non si volevano assolutamente riconoscere nella visione perbenista e di vita della moto a livello hobbistico-familiare, reclusa nelle regole della societ\u00e0 statunitense del tempo, che l'A.M.A. proponeva come sua immagine e attraverso i suoi eventi.\nIl termine \"1%\" (Onepercenters) fu, per l'appunto, involontariamente coniato da alcuni esponenti dell'A.M.A., ovverosia l'associazione motociclistica istituzionale e regolare per tutti gli statunitensi appassionati delle due ruote (i cui associati venivano dispregiativamente appellati dagli appartenenti ai vari \"club fuorilegge\" come i \"motociclisti della domenica\"). In seguito ad un paio di manifestazioni indette dall'A.M.A., durante le quali accaddero disordini e risse, per lo pi\u00f9 causati da appartenenti ai suddetti \"club fuorilegge\" che intervennero in questi raduni senza alcuna autorizzazione o invito ufficiale (come nel caso del famigerato raduno californiano di Hollister, avvenuto nel 1947, il quale ha costituito l'ispirazione principale per la famosa pellicola de \"Il selvaggio\" con Marlon Brando), la stessa A.M.A., cercando di difendersi dagli attacchi della stampa statunitense del tempo, la quale tendeva ad individuare in tutto l'insieme indistinto dei motociclisti la causa di tali disordini, produsse una dichiarazione ufficiale nella quale, generalisticamente, si affermava che il 99% dei proprietari di moto era costituito da \"gente per bene\", mentre solo l'1% era formato da individui tendenti a comportamenti criminosi e ad atti di vandalismo e disturbo della quiete pubblica.\nQuello che l'A.M.A. non aveva previsto fu che i vari motociclisti che formavano i molti \"club fuorilegge\" considerarono questa affermazione come una sorta di vero e proprio riconoscimento d'onore. Difatti, oggi si pu\u00f2 vedere il simbolo dell'\"1%\" indossato in tutto il mondo dalla maggior parte dei membri dei club motociclistici \"non regolari\" (e quindi al di fuori delle varie associazioni sportive o di mototurismo ufficiali di ogni paese, come la suddetta A.M.A. statunitense o la Federazione Motociclistica Italiana).\nGli anni Sessanta.\nDurante gli anni sessanta l'HAMC (\"Hells Angels Motorcycle Club\") si fece conoscere al grande pubblico in molteplici occasioni, suscitando la curiosit\u00e0 ma pi\u00f9 di frequente l'indignazione dell'opinione pubblica del tempo (definita dai \"bikers\" appartenenti ai vari \"clubs fuorilegge\" con epiteti come \"i civili\" o \"i regolari\"): per il modo di andare in giro vestiti, i vistosi ed esagerati tatuaggi, le lunghe barbe e capelli (assunti ad usanza ben prima degli hippies), le idee politiche fortemente pro-Guerra del Vietnam, ed infine l'apparente inclinazione ai movimenti dell'estrema destra (mai confermata, anzi per lo pi\u00f9 smentita da loro stessi, nonostante alcuni tra i leader pi\u00f9 influenti dell'American Nazi Party, tra i quali il presidente George Lincoln Rockwell, tentarono pi\u00f9 volte di convincere gli Angeli a trasformarsi in una sorta di corpo motociclistico paramilitare in servizio alla destra militante ed extraparlamentare americana).\nMa, al di l\u00e0 delle singole convinzioni di ogni membro del gruppo, per stessa ammissione degli Angeli i simboli mutuati dalla cultura nazista, come le varie aquile, le svastiche, le croci celtiche e quant'altro, erano un modo per scioccare i benpensanti e tener lontano eventuali scocciatori, pi\u00f9 che una reale convinzione politica. Nel 1965, durante una manifestazione di pacifisti contrari alla guerra del Vietnam, gli Hells Angels caricarono il corteo in segno di solidariet\u00e0 verso i militari americani che, al di l\u00e0 di ogni commento sulle ragioni del conflitto, combattevano e morivano comunque a migliaia di chilometri da casa (eclatante l'episodio successivo a tale evento, nel quale Ralph \"Sonny\" Barger scrisse una lettera alla Casa Bianca offrendosi volontario, assieme ad altri Angeli, per andare a combattere in Vietnam \"in rinforzo\" all'esercito regolare).\nSempre nel 1965, a seguito del sopraccitato rapporto del procuratore generale della California, il giornalista Hunter Stockton Thompson scrisse un libro sull'Hells Angels Motorcycle Club, intitolato \"Noi siamo l'1%!\" (per la versione italiana edito dalla Shake edizioni, collana \"Underground\") . Il libro \u00e8 recentemente stato ristampato da Baldini &amp; Castoldi &amp; Dalai Editore con il titolo originale \"Hell's Angels\". Da citare anche il componimento intitolato \"Agli Angels\", frutto della mente del poeta Allen Ginsberg, il quale dedic\u00f2 tale poesia agli Angeli subito dopo un famoso meeting che lui e Ken Kesey ebbero con loro, presso l'abitazione di \"Sonny\" Barger\", al fine di stipulare una tregua tra essi e il movimento pacifista anti-guerra del Vietnam; durante l'incontro Ginsberg e Kesey, pur minacciati, offrirono LSD ai motociclisti e passarono con loro la notte, riuscendo a portare a buon fine la trattativa.\nLa seconda met\u00e0 degli anni sessanta segn\u00f2 un ulteriore interesse sugli Hells Angels, che divennero protagonisti di vari B-movies a tema motociclistico, anche con pellicole esclusivamente dedicate a loro, come \"Angeli dell'inferno sulle ruote\" (film precedente ad Easy Rider in cui, per la prima volta, si pu\u00f2 vedere un giovane Jack Nicholson nel ruolo di protagonista, ed in cui la partecipazione effettiva dei veri Hells Angels si limita a qualche comparsata in gruppo o a qualche ruolo di stuntman nelle riprese in moto pi\u00f9 difficili) ed \"Hells Angels '69\" (in cui lo stesso \"Sonny\" Barger recita una parte consistente assieme a soci della sezione HAMC di Oakland, come Terry The Tramp, Charlie Magoo, Skip Workman, Fu Griffin ed altri).\nUn altro famoso episodio che li vide chiudere nel peggiore dei modi la decade in corso fu la loro partecipazione in qualit\u00e0 di servizio di sicurezza all\"'Altamont Free Concert\" organizzato dai Rolling Stones tenutosi all'Altamont Raceway Park, in California, nel dicembre del 1969: diverse ed ovviamente contrastanti sono le versioni sulle responsabilit\u00e0 dell'accaduto, ma Ralph \"Sonny\" Barger, presente a questo episodio, sostiene che dopo una lunga attesa sul palco degli Stones, l'agitazione del pubblico era ormai troppo pericolosa e difficilmente gestibile dagli Hells Angels. A conclusione di un evento partito male, un tale di nome Meredith Hunter si fece largo fra il pubblico e, armato di pistola, esplose un colpo, per venir poi immediatamente respinto dal palco e mortalmente ferito a coltellate da Alan Passaro, un Hell's Angel intervenuto, che verr\u00e0 poi assolto dal tribunale nel 1972 per legittima difesa.\nGli anni Settanta e la crisi.\nUn tentativo di ricostruzione dell'intera vicenda, nel quale si pu\u00f2 anche trovare la versione dei fatti di Sonny Barger, \u00e8 stato compiuto con il documentario prodotto dal management dei Rolling Stones, \"Gimme Shelter.\" Alan Passaro fu in seguito scagionato dall'accusa di omicidio volontario nel giugno del 1971, quando gli fu riconosciuta la legittima difesa (Passaro sar\u00e0 poi rinvenuto morto nel lago Anderson il 29 marzo 1985 con 10.000 dollari nelle tasche, pare ucciso per debiti di gioco). Gli anni ottanta furono molto intensi per gli Hells Angels in America: nel giugno del 1979, infatti, parte l'operazione RICO (\"Racketeer Influenced and Corrupt Organizations Act\").\nDiverse abitazioni private dei membri delle sedi di Oakland e San Francisco vengono prese d'assalto dagli agenti federali, ed un gruppo consistente di Angeli viene immediatamente arrestato e condotto in carcere, dove rimarr\u00e0 per l'intera durata del processo, ovvero fino al luglio del 1980, senza alcuna possibilit\u00e0 di uscire su cauzione (fissata a cifre troppo elevate). Dopo una durissima battaglia legale, alla fine del primo grado di giudizio le accuse di affiliazione caddero, non essendo suffragate da prove inconfutabili. Tale episodio costitu\u00ec una serissima minaccia di chiusura definitiva per l'intero HAMC, almeno per quanto riguardava i \"charters\" statunitensi, dato che anche solo la semplice associazione al club avrebbe automaticamente comportato per chiunque l'accusa penale di affiliazione ad un'associazione criminale considerata alla stessa stregua della mafia.\nDiffusione nel mondo.\nAnche in Europa gli Hells Angels hanno incontrato diverse difficolt\u00e0, a cominciare da quella che viene ricordata come \"La grande guerra biker del nord\", un periodo incluso tra il 1994 e il 1997 durante il quale gli Hells Angels hanno avuto un lungo rapporto di guerra con un altro club rivale, i Bandidos MC, nati da una scissione proprio degli Hells Angels, originari del Texas e stabilitisi anch'essi in Europa.\nUn sanguinoso periodo contraddistinto da regolamenti di conti, attentati esplosivi alle varie sedi di entrambi i club coinvolti, risse in luoghi pubblici, sparatorie con ferimenti o uccisioni, e che ha visto coinvolti i paesi dell'area scandinava (Svezia, Norvegia, Danimarca, Finlandia), contribuendo cos\u00ec a rafforzare nelle forze dell'ordine del centro-nord Europa la convinzione che gli Hells Angels potessero essere classificati come una vera e propria organizzazione criminale internazionale. La guerra ebbe fine solamente nella seconda parte del 1997, con una pace suggellata dalla stretta di mano tra i rappresentanti a livello europeo di entrambe le fazioni in lotta davanti alle telecamere della TV di stato danese. Oltre che in Europa, un altro sanguinoso conflitto scoppi\u00f2 in Canada nella provincia del Qu\u00e9bec tra i Rock Machine e gli Hells Angels, la guerra dei motociclisti del Qu\u00e9bec.\nIn Italia gli Hells Angels sono stimati in circa 150 membri effettivi e contano 15 charters attivi in tutta Italia (prevalentemente al nord). Nel corso degli anni sono stati oggetto di svariate azioni repressive da parte delle forze di polizia, in particolare a causa di episodi legati alla rivalit\u00e0 con il club dei Bandidos MC. Ad oggi l\"'Hells Angels Motorcycle Corporation\" conta pi\u00f9 di 250 \"chapters\" sparsi in tutto il mondo, uniti sotto gli stessi \"colori\" (ovverosia il termine col quale vengono indicati i loghi di riconoscimento/simboli di ogni MC: i colori degli Hells Angels, al giorno d'oggi, costituiscono un vero e proprio marchio registrato e protetto da copyright)."}
{"id": "1846709", "revid": "404449", "url": "https://it.wikipedia.org/wiki?curid=1846709", "title": "Giulio Marini", "text": "\u00c8 stato anche senatore dal 2006 al 2008 e poi deputato dal 2008 al 2013.\nBiografia.\nDiplomato come perito capo-tecnico elettrotecnico presso l'ITIS Leonardo da Vinci di Viterbo, impiegato dirigente del gruppo della Rinascente, nel 1987 lavora presso la Camera di Commercio di Viterbo. Nel 1994 si iscrive a Forza Italia e due anni dopo divenne consigliere comunale in citt\u00e0; sempre a Viterbo fu vicesindaco fino al 1997 e nello stesso tempo assessore allo sviluppo economico ed all'ambiente.\nDal 1997 al 1999 e poi dal 2000 al 2005 \u00e8 presidente della provincia di Viterbo, potendo contare in entrambe le esperienze sull'accordo con i partiti del centrodestra (esclusa, nella prima occasione, la Lega Nord).\nCavaliere della Repubblica Italiana, viene eletto senatore alle consultazioni politiche del 2006 nella lista di Forza Italia. L'omonimia con il candidato alla presidenza di Palazzo Madama Franco Marini ha causato un po' di confusione durante il primo scrutinio dell'elezione della seconda carica dello Stato.\nNel 2008 viene eletto sindaco di Viterbo al ballottaggio delle elezioni comunali con il 61,95% dei voti, battendo il candidato del Partito Democratico Ugo Sposetti.\nNel rispetto della Corte Costituzionale, che ha sancito l'incompatibilit\u00e0 tra le cariche di parlamentare e di sindaco dei Comuni con oltre 20.000 abitanti, il 18 gennaio 2012 rassegna le dimissioni dalla Camera, optando per la carica di Sindaco di Viterbo.\nIl 5 settembre 2012 rassegna le dimissioni da Sindaco di Viterbo a seguito della crisi politica nella maggioranza in consiglio comunale. Il 24 settembre ritira le dimissioni dopo aver risolto la crisi di maggioranza.\nSi ricandida alle elezioni amministrative del 2013, dove per\u00f2 viene sconfitto al ballottaggio dal candidato di centro-sinistra Leonardo Michelini."}
{"id": "1846713", "revid": "729019", "url": "https://it.wikipedia.org/wiki?curid=1846713", "title": "TEE Settebello", "text": "Settebello \u00e8 una relazione ferroviaria Trans Europ Express operativa tra il 1974 e il 1984 tra Milano e Roma effettuata con l'elettrotreno ETR 300 \"Settebello\".\nIl servizio, istituito gi\u00e0 nel 1952 come rapido, venne elevato al rango di TEE nel 1974, date le notevoli doti di comfort del materiale rotabile; era l'unico TEE in servizio interno al territorio italiano effettuato con elettrotreno. Dopo l'apertura (parziale) della direttissima nel 1977, il Settebello copriva l'intero percorso alla velocit\u00e0 media di 113\u00a0km/h.\nNel 1984 la coppia di ETR 300 venne sostituita da treni a composizione ordinaria e la relazione venne rinominata \"Colosseum\", restando con questo nome fino al 1997."}
{"id": "1846718", "revid": "547992", "url": "https://it.wikipedia.org/wiki?curid=1846718", "title": "Silvia Annichiarico", "text": "Biografia.\nDopo aver conseguito la maturit\u00e0 linguistica, ha iniziato la sua carriera artistica nel gruppo I 4 + 4 di Nora Orlandi ed ha in seguito collaborato come vocalist con altri artisti, come Mina, Lucio Battisti e Giorgio Gaber. \u00c8 approdata in tv nella trasmissione di Renzo Arbore \"L'altra domenica\" dal 1976 al 1979 per interpretarvi il ruolo dell'inviata. Il suo momento di maggior popolarit\u00e0 \u00e8 stato nel 1985 grazie alla sua partecipazione al programma di Renzo Arbore \"Quelli della notte\" in cui si esibiva come solista nell'acuto \"mi fai dir sempre s\u00ec\" della sigla. Con Arbore ha lavorato anche nel cinema, nel 1980, facendosi da lui dirigere nel film \"Il pap'occhio\". In seguito \u00e8 apparsa in altri film.\nNel 2001 e nel 2003 ha interpretato la dottoressa Ersilia Visconti nella soap opera \"Incantesimo\", con Paolo Malco. Nella sua carriera radiofonica, dopo aver condotto per un anno e mezzo su RTL 102.5, con Angelo Di Benedetto, \"Tre-sei\" (in onda nel fine settimana tra le 3 e le 6), da settembre 2007 \u00e8 passata a condurre \"Protagonisti\" (dal luned\u00ec al gioved\u00ec dalle 19 alle 21) e da gennaio 2008 \u00e8 nel cast del programma del mattino \"La famiglia\" su RTL 102.5. Conduce inoltre il programma \"Ma la notte no\", con Nino Mazzarino, nel fine settimana notturno.\nHa collaborato con Luciano Tajoli, Enzo Jannacci, Ornella Vanoni, Nikka Costa, Al Bano e Romina Power."}
{"id": "1846721", "revid": "92689", "url": "https://it.wikipedia.org/wiki?curid=1846721", "title": "Johnny Galecki", "text": "Biografia.\nNasce a Bree, in Belgio, il 30 aprile del 1975, figlio di Richard Galecki, un militare statunitense di origini polacche, e di Mary Lou Noon, una consulente immobiliare statunitense di origini irlandesi e siciliane (Palermo). Il padre \u00e8 stato membro della United States Air Force in una base in Belgio. La famiglia Galecki fa ritorno negli Stati Uniti a Oak Park, in Illinois, quando Johnny ha tre anni.\nDopo una serie di lavori televisivi, debutta sul grande schermo nel 1988 nel film \"Le ragazze di Jimmy\", con River Phoenix, e in seguito recita nella commedia \"Un Natale esplosivo\".\nDurante la sua esperienza di recitazione nella sitcom \"Billy\", Galecki inizia a fare apparizioni come ospite nella sitcom di successo della \"ABC\" \"Pappa e ciccia\" nel ruolo del fratello minore di Mark Healy (Glenn Quinn), il quale ha una relazione con Darlene Conner (Sara Gilbert). Presentato alla sua prima apparizione come Kevin Healy, il suo nome viene presto cambiato in David. Dopo alcune altre apparizioni, Galecki diventa presenza fissa nel cast di \"Pappa e ciccia\" a partire dall'autunno del 1992, dopo la cancellazione di \"Billy\". Interpreta il ruolo di David Healy fino al termine di \"Pappa e ciccia\" nel 1997, con il suo personaggio che alla fine sposa Darlene e ha due figli con lei. Personaggio che continua ad interpretare anche nella serie The Conners, spin-off di Pappa e Ciccia. Anche il personaggio interpretato da Galecki in \"The Big Bang Theory\" avr\u00e0 una relazione di breve durata con il personaggio interpretato da Gilbert nella stessa sitcom.\nNel 1995 \u00e8 protagonista del video della Dave Matthews Band \"Satellite\".\nGalecki continua la sua serie di ruoli cinematografici lavorando nel film comico \"Mr. Bean - L'ultima catastrofe\", nell'horror \"So cosa hai fatto\" e nell'indipendente \"The Opposite of Sex - L'esatto contrario del sesso\", interpretando in quest'ultimo film un adolescente gay che mente su molestie da lui subite. Nel 2000 partecipa al film \"Bounce\", con Ben Affleck e Gwyneth Paltrow, mentre l'anno successivo ottiene una piccola parte in \"Vanilla Sky\". Infine nel 2005 ebbe un'apparizione nel telefilm \"My Name Is Earl\".\nNella stagione 2006-2007, Galecki lavora a Broadway nella commedia \"The Little Dog Laughed\", dove interpreta un gigol\u00f2, la sua parte prevedeva anche alcune scene di nudo frontale. Ha partecipato ad alcuni episodi di \"Hope &amp; Faith\".\nGalecki interpreta Leonard Hofstadter nella sitcom della CBS \"The Big Bang Theory\", che debutta il 24 settembre 2007. Inizialmente gli viene chiesto di interpretare il ruolo di Sheldon Cooper, ma afferma di essere pi\u00f9 adatto al ruolo di Leonard Hofstadter, quindi il ruolo di Sheldon viene assegnato a Jim Parsons. Durante la sua precedente interpretazione di David Healy in \"Pappa e ciccia\", Sara Gilbert ha interpretato la sua fidanzata di lunga data e successivamente sua moglie, Darlene Conner; appare ora nel personaggio di Leslie Winkle, una sua collega in \"The Big Bang Theory\", con cui ha una breve relazione. Anche Laurie Metcalf, che ha interpretato Jackie Harris, la sorella di Roseanne in \"Pappa e ciccia\", appare in \"The Big Bang Theory\", stavolta nel ruolo di Mary Cooper, madre del compagno di stanza di Leonard, ovvero Sheldon.\nNel 2008 lavora nella fanta-commedia \"Hancock\", con Will Smith, mentre nel 2011 interpreta Borel nel film \"In Time\". Nel 2014, dall'ottava stagione di \"The Big Bang Theory\", insieme ai protagonisti della sitcom Jim Parsons e Kaley Cuoco, percepir\u00e0 un assegno di oltre un milione di dollari a episodio. Questi tre artisti diventano cos\u00ec gli attori di serie televisive pi\u00f9 pagati di sempre.\nVita privata.\nMentre lavoravano insieme sul set \"The Big Bang Theory\", Galecki e la co-star Kaley Cuoco si fidanzarono per circa due anni fino al dicembre 2009 e contemporaneamente, anche nella serie, i loro personaggi erano fidanzati. La Cuoco ha affermato al \"CBS Watch\" che sono rimasti in buoni rapporti anche dopo la fine della loro relazione. \nGalecki ha avuto una relazione sentimentale con l'attrice Kelli Garner nel 2012; i due si sono separati nel 2014, ma sono rimasti amici.\nGalecki possiede 360 acri di terra a Santa Margarita (California); la propriet\u00e0 include vigneti e una capanna di tronchi. Alla fine del giugno 2017 la sua propriet\u00e0 viene parzialmente distrutta dai violenti incendi che imperversavano in quella parte della California.\nDa settembre 2018 frequenta Alaina Meyer, da cui in dicembre 2019 ha avuto un bambino. Nel novembre 2020 hanno annunciato la loro separazione."}
{"id": "1846728", "revid": "729019", "url": "https://it.wikipedia.org/wiki?curid=1846728", "title": "TEE Vesuvio", "text": "Vesuvio \u00e8 una relazione ferroviaria Trans Europ Express (TEE) operativa dal 1973 al 1987 tra Milano e Napoli; questo TEE, era costituito da vetture tipo gran comfort. Negli ultimi anni di esercizio, con il completamento della direttissima, era impostato con velocit\u00e0 di esercizio fino a 200\u00a0km/h; \u00e8 stato sostituito da un omonimo InterCity con vetture di 1\u00aa e 2\u00aa classe.\nPercorso e fermate.\nSi riporta di seguito l'orario del 1975:"}
{"id": "1846730", "revid": "17088623", "url": "https://it.wikipedia.org/wiki?curid=1846730", "title": "CSTR", "text": ""}
{"id": "1846731", "revid": "729019", "url": "https://it.wikipedia.org/wiki?curid=1846731", "title": "Microregione di Cruz Alta", "text": "Cruz Alta \u00e8 una microregione del Rio Grande do Sul in Brasile, appartenente alla mesoregione di Noroeste Rio-Grandense.\n\u00c8 una suddivisione creata puramente per fini statistici, pertanto non \u00e8 un'entit\u00e0 politica o amministrativa.\nComuni.\n\u00c8 suddivisa in 14 comuni:"}
{"id": "1846732", "revid": "547034", "url": "https://it.wikipedia.org/wiki?curid=1846732", "title": "Ansar al-Islam", "text": "Ansar al-Islam (, \"Ausiliari dell'Islam\") \u00e8 un gruppo islamico sunnita curdo, che promuove un'interpretazione radicale dell'Islam e del Jih\u0101d.\nAll'inizio dell'invasione dell'Iraq nel 2003, il gruppo islamico controllava circa una dozzina di villaggi e numerose vette nel nord dell'Iraq, al confine con l'Iran. Sottoposto a bombardamenti durante il conflitto, si \u00e8 sfaldato in diverse fazioni, la principale delle quali \u00e8 \"Ansar al-Sunna\", che ha compiuto decine di attacchi suicidi, tra cui il pi\u00f9 clamoroso fu quello all'interno della mensa di una base militare americana a Mosul, il 21 dicembre 2004, che caus\u00f2 la morte di 14 militari americani.\nHa condotto violente campagne terroristiche contro i partiti e le istituzioni curde, con attacchi suicidi contro le sedi dell'Unione Patriottica del Kurdistan (UPK) e contro sedi governative. Nel corso del 2008 ha ripreso la denominazione di \"Ansar al-Islam\"."}
{"id": "1846734", "revid": "2166030", "url": "https://it.wikipedia.org/wiki?curid=1846734", "title": "Motore Sofim 8140", "text": "I motori SOFIM 8140 sono una famiglia di motori diesel per autotrazione prodotti a partire dal 1978 al 2006 dalla Casa motoristica italiana SOFIM (Iveco FPT).\nCaratteristiche e versioni.\nI motori della famiglia \"S\" sono stati progettati e realizzati principalmente per equipaggiare veicoli commerciali. Si tratta di unit\u00e0 prodotte dalla nota Casa motoristica di Borgo Incoronata (FG), una sussidiaria del Gruppo Fiat, che si occupa appunto di motori diesel per veicoli commerciali (anche se di questi motori non mancano alcuni esempi di applicazioni su autovetture.\nI motori SOFIM, comunque, sono stati utilizzati anche da altri marchi (ovviamente previo accordo con la SOFIM stessa), per esempio su alcuni veicoli della Renault, presso la quale tali motori erano noti come motori S o Type S, dove la lettera S \u00e8 appunto l'iniziale della sigla \"SOFIM\". In realt\u00e0, la sigla originale di tali motori \u00e8 tutt'altra, ed \u00e8 8140, seguita da altre due cifre che ne contraddistinguono la variante.\nSOFIM 8140.x1 o SOFIM Serie 1 (2.4 litri).\nQuesto motore \u00e8 uno dei pi\u00f9 noti tra quelli prodotti dalla SOFIM. Tale versione \u00e8 caratterizzata da misure di alesaggio e corsa pari a 93x90 mm, per una cilindrata totale di 2445 cm\u00b3. I livelli prestazionali di tale motore sono stati pi\u00f9 di uno.\nSOFIM 8140.61 (8144.61).\nCon queste sigle viene indicato il 2.4 aspirato, disponibile. Tale motore \u00e8 stato proposto in due livelli di potenza.\nIl primo livello (noto alla Renault con le sigle S8U-730 ed S8U-731) erogava 66 CV a 3800 giri/min, ed era alimentato ad iniezione meccanica indiretta Bosch. \u00c8 stato montato su:\nNel 1990 vi fu un aggiornamento alla gamma dei veicoli commerciali Renault, ed in particolare al Trafic. Per l'occasione, tale motore sub\u00ec un lieve incremento di potenza, passando a 69 CV a 3900 giri/min. Le sigle di questo motore presso la Renault cambiarono e divennero S8U-720 ed S8U-722.\nIl secondo livello di potenza, invece, erogava 72 CV a 4200 giri/min, con coppia massima di 147 Nm a 2400 giri/min, ed \u00e8 stato montato su:\nSOFIM 8140.21 (8144.21).\nQuesta variante era la versione sovralimentata ad iniezione diretta. Grazie all'ausilio di un turbocompressore (sprovvisto di intercooler), la potenza massima raggiungeva 68KW CEE, pari a 92,5 CV a 3800 giri/min, con un picco di coppia pari a 215 Nm a 2200 giri/min. Questo motore aveva presso la Renault la sigla S8U-750 ed \u00e8 stato montato su:\nSOFIM 8140.81.\nQuesta variante era la versione sovralimentata della precedente 8140.61 (66kw), mantenendo l'iniezione indiretta\nSOFIM 8140.91.\nCome 8140.81 ma con l'aggiunta dell'intercooler (74kw)\nSOFIM 8140.x7 o SOFIM Serie 7 (2.5 litri).\nI motori SOFIM della Serie 7 erano evoluzioni delle corrispondenti motorizzazioni della Serie 1. Di questi ultimi \u00e8 stata allungata la corsa, portata a 92 mm, ed \u00e8 stato montato un nuovo sistema di alimentazione ad iniezione diretta. La cilindrata complessiva era di 2499 cc. Introdotti nel 1989, questi motori sono stati anch'essi utilizzati da svariati altri marchi oltre a quelli del Gruppo Fiat. Presso la Renault questi motori hanno preso la sigla generica di S9U. Di seguito vengono illustrate le varianti dei motori SOFIM della Serie 7.\nSOFIM 8140.07.\nCon questa sigla viene indicata la variante aspirata ad iniezione diretta del SOFIM Serie 7. Essa va a sostituire la precedente unit\u00e0 aspirata con precamera. La potenza massima erogata da tale propulsore era di 75 CV a 4200 giri/min. Questo motore \u00e8 stato montato su:\nUna versione leggermente potenziata erogava 80 CV a 4000 giri/min ed \u00e8 stata montata sui \"Renault Master Mk2 2.5 D\" prodotti dal 1998 al 2001.\nSOFIM 8140.27.\nQuesta \u00e8 la versione sovralimentata (senza intercooler) della motorizzazione illustrata poco sopra. Anche tale variante \u00e8 stata introdotta nel 1989 in sostituzione della precedente unit\u00e0 \"8140.21\", del quale mantiene gran parte delle caratteristiche. \nLa potenza massima raggiungeva 70KW CEE, pari a 95,2 CV a 3800 giri/min, con una coppia massima di 216 N\u00b7m a 2200 giri/min.\nQuesto motore ha trovato applicazione su:\n\u00c8 esistita anche una variante pi\u00f9 potente di tale motore, che erogava 76KW CEE, pari a 103,3 CV a 3800 giri/min, con una coppia massima di 225 N\u00b7m a 2000 giri/min.\nTale motorizzazione \u00e8 stata montata su:\nSOFIM 8140.47.\nQuesta sigla cela una nuova variante del 2.5 litri Sofim a gasolio: si tratta infatti dell'unit\u00e0 \"8140.27\", con in pi\u00f9 l'adozione dello scambiatore di calore. Grazie all'intercooler, \u00e8 stato cos\u00ec possibile migliorare l'erogazione ed il riempimento in aspirazione migliorando coppia e consumi. In questo modo la potenza massima ha potuto raggiungere 115 CV (85Kw) a 4000 giri/min, con un valori di coppia massima pari a 245 N\u00b7m a 2000 giri/min. Questo motore \u00e8 stato montato su:\nSOFIM 8144.67.\nvariante ad aspirazione naturale e iniezione indiretta (55kw)\nSOFIM 8144.97.\nvariante provvista di iniezione indiretta sovralimentata ed intercooler (85kw)\nSOFIM 8140.x3 o SOFIM Serie 3 (2.8 litri).\nIl motore SOFIM della Serie 3 \u00e8 stato introdotto nella seconda met\u00e0 degli anni novanta, e pi\u00f9 precisamente nel 1996, quando nacque la seconda serie del \"Renault Master\". Questo motore \u00e8 nato da una profonda rivisitazione del 2.5 litri Serie 7. A partire da esso sono stati aumentati sia l'alesaggio che la corsa, portati a 94.4x100 mm. La cilindrata totale pass\u00f2 cos\u00ec a 2799 cc.\nQuesto motore \u00e8 stato proposto in pi\u00f9 varianti cos\u00ec caratterizzate.\nSOFIM 8140.63.\nQuesta \u00e8 la sigla della variante aspirata ad iniezione indiretta del 2.8 SOFIM a gasolio. In questa variante, la potenza massima raggiunge 85 CV. Tale variante \u00e8 stata montata su:\nSOFIM 8140.23.\nQuesta sigla identifica il motore SOFIM 2.8 turbodiesel senza intercooler. L'alimentazione era ad iniezione diretta. Tale motore era caratterizzato da un rapporto di compressione pari a 18.5:1 e la potenza massima era di 103 CV a 3600 giri/min, mentre la coppia massima era di 240 N\u00b7m a 1900 giri/min. Questo motore \u00e8 stato montato sui\nSOFIM 8140.43.\nQuesta variante si distingue dal tipo 8140.23 essenzialmente per la presenza dell'intercooler, grazie al quale \u00e8 possibile ottenere una maggiore potenza e coppia dal propulsore, incrementando la pressione di sovralimentazione. In questo modo la potenza massima sale a 90Kw (122CV) a 3600 giri/min, con una coppia massima di 270 N\u00b7m a 1800 giri/min. Questo motore ha trovato applicazione su:\nSOFIM 8140.43R.\nS\u00ec tratta di una versione depotenziata del 2800cc common rail, turbo, con potenza ridotta a 86cv, questo motore \u00e8 stato montato su:\nSOFIM 8140.43C.\nPer un breve periodo sui Daily serie Mk3 (2000-2006) era disponibile il motore 8140.43C Sofim 2800 turbo da 106cv con pompa rotativa (senza common rail) denominata 8140.43C successivamente questo motore sar\u00e0 sostituito dalla versione 8140.43B con analoga potenza di 106 CV ma dotato di iniezione common rail\nSOFIM 8140.43B.\nVersione depotenziata dell'8140.43S prodotta per sostituire il modello 8140.23 a seguito dell'adozione del common rail su tutta la gamma. La potenza \u00e8 stata ridotta a 106cv a 3600 giri/min e la coppia a 260 N\u00b7m a 1800 giri/min\nSOFIM 8140.43S.\nQuesto motore \u00e8 basato sul precedente, come si pu\u00f2 evincere anche dalla sigla molto simile. La differenza principale ed assai innovativa sta nell'alimentazione ad iniezione diretta common rail, grazie alla quale la potenza massima sale a 126cv a 3600 giri/min. Anche la coppia subisce miglioramenti e si porta a 285 N\u00b7m a 1800 giri/min.\nQuesto motore \u00e8 stato montato su:\nSOFIM 8140.43N.\nQuesto motore \u00e8 simile all'8140.43S ma adotta un turbocompressore a geometria variabile. In questo modo la potenza massima sale a 146cv a 3600 giri/min. Anche la coppia subisce miglioramenti e si porta a 320 N\u00b7m a 1500 giri/min.\nDi seguito \u00e8 stata riportata la codifica normalmente usata da FIAT/SOFIM per identificare i propulsori pre-gamma Euro (sono riportati solo i dati riguardanti questa famiglia di motori). (XYZW.AB)\nI cifra(X): gruppo fisico motore\nII e III cifra(YZ): progetto, spesso (come in questo caso) indicava anche il numero cilindri\nIV cifra(W): 0=Autostradale, 1=industriale/marino, 4=autovetture e derivati,\nV cifra (A): ciclo termodinamico cos\u00ec identificato 0=diesel verticale iniezione diretta, 2=diesel verticale sovralimentato iniezione diretta, 4=diesel vert. sovralim. interrefrigerato iniez. diretta, 6=diesel verticale iniezione indiretta, 8=diesel verticale sovralimentato iniezione indiretta, 9=diesel vert. sovralim. interrefrigerato iniez. indiretta\nVI cifra (B): serie di motori dello stesso progetto\nLe cifre seguenti indicano tutte le possibili varianti di un singolo modello (0-9999)"}
{"id": "1846739", "revid": "110157", "url": "https://it.wikipedia.org/wiki?curid=1846739", "title": "Alto Alegre (Rio Grande do Sul)", "text": "Alto Alegre \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846741", "revid": "767487", "url": "https://it.wikipedia.org/wiki?curid=1846741", "title": "Heroes &amp; Zeros", "text": "Gli Heroes &amp; Zeros sono un gruppo musicale norvegese. I componenti del gruppo sono Hans J\u00f8rgen Undelstvedt, Lars L\u00f8berg Tofte, e Arne Kjelsrud Mathisen. Sono cresciuti a Lillesand, piccola citt\u00e0 della costa sud della Norvegia. Dopo aver sviluppato il loro sound assieme, sono andati ad Oslo, dove tuttora vivono quando non sono in tour.\nIl 28 giugno 2008 si sono esibiti nell'ambito del Ragnarock Nordic festival a Milano; questa \u00e8 stata la loro prima esibizione in Italia."}
{"id": "1846746", "revid": "729019", "url": "https://it.wikipedia.org/wiki?curid=1846746", "title": "TEE Adriatico", "text": "Adriatico \u00e8 una relazione Trans Europ Express operativa dal giugno 1973 al 1987 tra Milano e Bari e indicati come TEE 92 da Sud a Nord e 93 viceversa.\nIl nome della relazione era gi\u00e0 utilizzato in precedenza da un treno rapido effettuato sullo stesso percorso con l'elettrotreno ETR 220.\nIl servizio era effettuato con sole carrozze di prima classe Gran Conforto (cosiddetta \"livrea \"Bandiera\") e il convoglio era affidato a una E.444. Dal 1982/1983 fino a poco prima dell'introduzione dell'orario estivo 1987 fu composto dalle carrozze tipo \"Z\" con livrea internazionale giallo/rosso del TEE Lemano, che era stato soppresso nel maggio 1982, e che erano le vetture di standard pi\u00f9 alto esistente in Europa in quel momento.\nCon la cessazione del servizio TEE, dal maggio 1987 il nome \u00e8 stato mantenuto per una omonima relazione InterCity, che inizialmente copriva lo stesso percorso da Milano a Bari (prolungato per\u00f2 fino a Lecce) ma composto, come tutti gli Intercity, anche da carrozze di 2\u00aa classe, che inizialmente erano le Eurofima del 1975 (uniche vetture di tipo \"Z\" di 2\u00aa classe esistenti in quel momento), poi le Z GC di 2\u00aa classe, costruite appositamente tra il 1987 e il 2000 in quasi un migliaio di esemplari per i nuovi IC. \nPer la prima classe, gi\u00e0 alcune settimane prima del cambio di orario 1987 erano tornate ad essere le Z Gran Confort (quindi livrea \"interna\", cosiddetta \"Bandiera\") come fino al 1982/83.\nDopo circa venti anni il nome \"Adriatico\" fu attribuito ad un treno che copre la relazione Venezia Santa Lucia-Bari Centrale, quindi percorre interamente il litorale adriatico (analogamente alla strada statale 16 Adriatica Padova-Otranto).\nDal 2012 nessun treno ha pi\u00f9 attribuito alcun nome, compreso l'Adriatico.\nPercorso e fermate.\nSi riporta di seguito l'orario del 1975:"}
{"id": "1846749", "revid": "174925", "url": "https://it.wikipedia.org/wiki?curid=1846749", "title": "Sistema reticolo-endoteliale", "text": ""}
{"id": "1846750", "revid": "37401", "url": "https://it.wikipedia.org/wiki?curid=1846750", "title": "Ritrattista", "text": ""}
{"id": "1846754", "revid": "38120", "url": "https://it.wikipedia.org/wiki?curid=1846754", "title": "Evil ways", "text": ""}
{"id": "1846756", "revid": "767487", "url": "https://it.wikipedia.org/wiki?curid=1846756", "title": "Boa Vista do Cadeado", "text": "Boa Vista do Cadeado \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846757", "revid": "729019", "url": "https://it.wikipedia.org/wiki?curid=1846757", "title": "TEE Aurora", "text": "Aurora era il nome di una relazione ferroviaria Trans Europ Express operativa dal 1974 al 1975 tra Roma e Reggio Calabria.\nIl treno, istituito nel maggio del 1974 sulla relazione tirrenica, presentava una scarsissima affluenza nel tratto Napoli-Reggio Calabria e questo ne decret\u00f2 la precoce soppressione il 1\u00ba giugno 1975, solo dopo 371 giorni di attivit\u00e0.\nAurora, il TEE italiano con la vita pi\u00f9 breve, \u00e8 stato sostituito da un omonimo rapido con vetture Eurofima di 1\u00aa e 2\u00aa classe e vettura ristorante nella vistosa livrea arancione. L'itinerario venne inoltre prolungato su Catania e Siracusa mantenendo una sezione per Reggio Calabria."}
{"id": "1846758", "revid": "729019", "url": "https://it.wikipedia.org/wiki?curid=1846758", "title": "Linea di rilevamento", "text": "La linea di rilevamento (in inglese echelon, da cui il nome della rete di intercettazione angloamericana ben nota), in una formazione navale o aerea, si ottiene da una linea di fila con una virata di 45 gradi attraverso una virata contemporanea. Di conseguenza, i mezzi dopo la virata si presentano sfalsati in diagonale, con ognuno di essi spostato di lato e all'indietro rispetto al precedente e al fronte di marcia."}
{"id": "1846759", "revid": "729019", "url": "https://it.wikipedia.org/wiki?curid=1846759", "title": "Supermarine S.6B", "text": "Il Supermarine S.6B era un idrocorsa realizzato da Reginald Joseph Mitchell per vincere la Coppa Schneider del 1931. Fu l'ultimo degli idrovolanti da corsa costruiti dalla Supermarine Aviation Works dopo il Supermarine S.4, il Supermarine S.5 ed il diretto predecessore Supermarine S.6.\nGrazie alla vittoria di questo velivolo nell'edizione del 1931, la squadra del Regno Unito si aggiudic\u00f2 definitivamente la Coppa Schneider, competizione riservata agli idrovolanti e istituita nel 1911.\nStoria del progetto.\nNonostante le vittorie precedenti, con la conseguente possibilit\u00e0 di aggiudicarsi in via definitiva la Coppa Schneider, l'Air Ministry, in anni caratterizzati dalla crisi del 1929, decise di non finanziare la realizzazione di nuovi aerei destinati a partecipare all'edizione prevista per il 1931 nelle acque del Solent, tra Calshot e l'Isola di Wight.\nL'organizzazione della squadra britannica fu salvata dall'intervento filantropico di Lady Lucy Houston che don\u00f2 i fondi necessari (secondo le fonti sterline) per consentire la realizzazione di nuovi aerei e motori con i quali affrontare la competizione senza dover ricorrere al materiale gi\u00e0 utilizzato nell'edizione precedente.\nTempi e disponibilit\u00e0 economiche ristrette non consentirono per\u00f2 al gruppo di lavoro guidato da Reginald Mitchell di realizzare un aereo completamente nuovo per l'occasione; si decise quindi di affinare il progetto dell'S.6 e di adattarlo all'impiego della nuova versione del motore Rolls-Royce R capace di erogare la potenza di a giri al minuto.\nL'aspetto esteriore della nuova versione ricalcava sostanzialmente quello del velivolo originario mentre il lavoro di sviluppo si concentr\u00f2 sui particolari, riguardando in particolare la forma dei galleggianti (per garantire un miglior comportamento del velivolo nelle fasi di decollo ed ammaraggio) e la disposizione dell'impianto di raffreddamento del motore (per migliorarne l'efficienza e consentire al motore di operare a temperature accettabili anche nelle difficili condizioni richieste durante una competizione sportiva).\nPer la partecipazione alla gara furono modificati i due esemplari di S.6 gi\u00e0 esistenti, ridenominati S.6A, e realizzati due aerei completamente nuovi identificati come Supermarine S.6B.\nTecnica.\nCellula.\nIl Supermarine S.6B era un monoplano ad ala bassa dalla struttura interamente metallica; rispetto alla versione iniziale che aveva partecipato all'edizione del 1929 della Coppa Schneider era pi\u00f9 lungo di ma per il resto la struttura (con fusoliera interamente realizzata in duralluminio) e le ali mantenevano inalterate le precedenti caratteristiche.\nLe ali e l'impennaggio conservarono anche le funzioni secondarie che gi\u00e0 avevano caratterizzato l'S.6, integrate (le prime) nell'impianto di raffreddamento e (il secondo) nell'impianto di lubrificazione del motore.\nI due galleggianti \"a scarponi\" furono oggetto di attento affinamento sia aerodinamico che idrodinamico ed anche la loro superficie fu utilizzata nell'impianto di raffreddamento per aumentare la dissipazione del calore generato. Furono anche utilizzati entrambi come serbatoi di carburante: il serbatoio disposto nel galleggiante di destra veniva riempito con una maggiore quantit\u00e0 di liquido, al fine di bilanciare l'effetto torcente generato dal motore.\nMotore.\nIl motore V12 Rolls-Royce \"R\" che equipaggiava l'S.6B aveva la stessa cilindrata della versione precedente, ma il regime di rotazione era incrementato a giri al minuto rispetto ai di due anni prima. Le modifiche apportate consentirono di aumentare la potenza erogata a rispetto ai della precedente variante.\nL'elica era bipala e metallica, azionata tramite una demoltiplica al fine di migliorarne l'efficienza; il suo senso di rotazione era antiorario.\nImpiego operativo.\nLa competizione del 1931 fu caratterizzata dalla presenza della sola squadra inglese: sia la compagine francese che quella italiana non riuscirono (per ragioni diverse) ad approntare le rispettive spedizioni e la manifestazione si risolse in una passeggiata per lo Hight Speed Flight della Royal Air Force.\nLa gara valida per la Coppa Schneider era programmata per sabato 12 settembre ma il tempo inclemente ne consigli\u00f2 lo spostamento al giorno successivo. Pur in assenza di avversari il \"Flight Lieutenant\" John Nelson Boothman affront\u00f2 con piglio deciso la prova che fu portata a termine alla media di , valore che incoron\u00f2 il Supermarine S.6B come il pi\u00f9 veloce aereo al mondo.\nDue settimane pi\u00f9 tardi, il 29 settembre, il \"Flight Lieutenant\" George Hedley Stainforth (sempre alla guida dell'S.6B con matricola \"S1595\", ma equipaggiato con un esemplare speciale del motore Rolls-Royce R) realizz\u00f2 un nuovo primato assoluto volando alla media di , con una punta massima di velocit\u00e0 di , primo pilota a superare il \"muro\" delle 400\u00a0mph.\nL'esperienza maturata con l'S.6B si rivel\u00f2 in seguito particolarmente preziosa nel processo di sviluppo sia di velivoli da combattimento monoplani, come il caccia Supermarine Spitfire, sia di motori ad elevate prestazioni come il Rolls-Royce Merlin.\nVelivoli attualmente esistenti.\nL'S.6B che vinse la Coppa Schneider \u00e8 oggi esposto presso il Museo della scienza di Londra."}
{"id": "1846760", "revid": "110157", "url": "https://it.wikipedia.org/wiki?curid=1846760", "title": "Boa Vista do Incra", "text": "Boa Vista do Incra \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846763", "revid": "767487", "url": "https://it.wikipedia.org/wiki?curid=1846763", "title": "Campos Borges", "text": "Campos Borges \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846765", "revid": "339392", "url": "https://it.wikipedia.org/wiki?curid=1846765", "title": "Super Ub", "text": ""}
{"id": "1846767", "revid": "125224799", "url": "https://it.wikipedia.org/wiki?curid=1846767", "title": "Liverpool F\u00fatbol Club", "text": "Il Liverpool F\u00fatbol Club \u00e8 una societ\u00e0 calcistica di Montevideo, in Uruguay.\nStoria.\n\u00c8 stato fondato nel 1915.\nIl 26 gennaio 2011 ha fatto il suo esordio assoluto in Coppa Libertadores, pareggiando 2-2 contro i brasiliani del Gr\u00eamio. Nell'occasione ha giocato allo stadio Centenario invece che nel tradizionale stadio Belvedere."}
{"id": "1846768", "revid": "1442080", "url": "https://it.wikipedia.org/wiki?curid=1846768", "title": "Edgardo Bauza", "text": "Carriera.\nCalciatore.\nDa calciatore ha giocato come difensore centrale prevalentemente nella squadra del Rosario Central e ha realizzato vari gol nel corso della sua carriera, specialmente con le \"Canallas\" rosarine (ben 80 in pi\u00f9 di 300 presenze). Ha partecipato inoltre al con l', giungendo secondo, pur senza collezionare alcuna presenza nel torneo.\nAllenatore.\nBauza cominci\u00f2 la propria carriera da allenatore prendendo la guida della squadra della quale aveva vestito la maglia agli esordi e alla fine della carriera da calciatore, il Rosario Central. Rimase in carica per 3 anni, dal 1998 al 2001. Fino al 2004 allen\u00f2 in Argentina ( e ), poi ebbe una breve esperienza con i peruviani dello Sporting Cristal e, nel 2006, assunse la guida degli ecuadoriani dell'LDU Quito, con cui vinse il campionato nazionale e la Coppa Libertadores 2008.\nSi dimise dal club di Quito dopo la sconfitta nella finale del coppa del mondo per club 2008 contro il . Nel 2009 fu ingaggiato dall', club saudita, ma a dicembre torn\u00f2 ad allenare la LDU Quito\nNel 2013 assunse la guida tecnica del , che il 13 agosto 2014 port\u00f2, per la prima volta nella sua storia, alla conquista della Coppa Libertadores, grazie alla vittoria nella doppia sfida finale contro i paraguaiani del . Per Bauza si tratt\u00f2 della seconda affermazione nella competizione (eguagliato il record di Luiz Felipe Scolari, Carlos Bianchi e Paulo Autuori, che trionfarono con due diversi club), dopo il successo ottenuto nel 2008 con la LDU Quito. Vinse la Recopa Sudamericana 2010 e il campionato nazionale del 2010.\nIl 17 dicembre 2015 viene nominato allenatore del San Paolo. Nel Campionato Paulista arriva all'ottavo posto e viene eliminato ai quarti di finale dei playoff per il titolo dall\u2019Audax per 4 a 1. Nella Coppa Libertadores supera i preliminari battendo il C\u00e9sar Vallejo e arriva fino in semifinale dove viene eliminato dall\u2019Atl\u00e9tico Nacional. Il 5 agosto 2016 all\u2019indomani della sconfitta casalinga contro l\u2019Atl\u00e9tico Mineiro per 2 a 1 viene esonerato, dopo aver collezionato 6 vittorie, 5 pareggi e 7 sconfitte e con la squadra all\u2019undicesimo posto in campionato.\nIl 2 agosto 2016 viene nominato commissario tecnico della nazionale argentina in sostituzione del dimissionario Gerardo Martino. Esordisce nella vittoria per 1 a 0 contro l\u2019Uruguay valevole per la qualificazione al campionato del mondo di Russia. L'11 aprile 2017 fu esonerato dall'incarico a seguito di risultati deludenti, con la squadra al quinto posto nel girone di qualificazione al Mondiale. Il suo bilancio da CT della nazionale argentina \u00e8 di 3 vittorie, 2 pareggi e 3 sconfitte..\nL'11 maggio 2017 \u00e8 nominato commissario tecnico della nazionale emiratina, Esordisce nell'amichevole contro il Laos vinta per 4 a 0. Il 15 settembre a sorpresa, lascia gli Emirati e diventa il nuovo commissario tecnico dell'Arabia Saudita (gi\u00e0 qualificata alla Coppa del mondo) in sostituzione di Bert van Marwijk. Esordisce nell'amichevole vinta per 5-2 contro la Giamaica, ma gi\u00e0 il 22 novembre successivo, dopo aver perso due amichevoli contro Portogallo e Bulgaria, \u00e8 esonerato.\nNel maggio 2018 diviene allenatore del , con cui vince la Coppa Argentina e ottiene la qualificazione alla Coppa Libertadores. Nel febbraio 2019 \u00e8 tuttavia esonerato a causa del pessimo rendimento in campionato, con la squadra al diciottesimo posto."}
{"id": "1846769", "revid": "174925", "url": "https://it.wikipedia.org/wiki?curid=1846769", "title": "Cellule di Kupffer", "text": ""}
{"id": "1846771", "revid": "2199849", "url": "https://it.wikipedia.org/wiki?curid=1846771", "title": "Cruz Alta", "text": "Cruz Alta \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846773", "revid": "37401", "url": "https://it.wikipedia.org/wiki?curid=1846773", "title": "Madonna (Maria)", "text": ""}
{"id": "1846774", "revid": "110157", "url": "https://it.wikipedia.org/wiki?curid=1846774", "title": "Espumoso", "text": "Espumoso \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846775", "revid": "110157", "url": "https://it.wikipedia.org/wiki?curid=1846775", "title": "Fortaleza dos Valos", "text": "Fortaleza dos Valos \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846776", "revid": "767487", "url": "https://it.wikipedia.org/wiki?curid=1846776", "title": "GNV FLA", "text": "GNV FLA \u00e8 un album del gruppo ska punk statunitense Less Than Jake. \u00c8 stato pubblicato il 24 giugno 2008 dalla loro etichetta discografica Sleep It Off Records. Il titolo dell'album \u00e8 un'abbreviazione del nome della citt\u00e0 natale del gruppo, Gainesville (Florida).\nIn una nota per la stampa il gruppo afferma:\nLa terza traccia, \"Does the Lion City Still Roar?\", \u00e8 il primo singolo estratto. Il gruppo ha pubblicato la canzone su internet il 25 maggio e come singolo il 17 giugno con la b-side \"All Time Low\"."}
{"id": "1846777", "revid": "110157", "url": "https://it.wikipedia.org/wiki?curid=1846777", "title": "Ibirub\u00e1", "text": "Ibirub\u00e1 \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846781", "revid": "198277", "url": "https://it.wikipedia.org/wiki?curid=1846781", "title": "Il maestro del terrore", "text": "Il maestro del terrore \u00e8 un film per la televisione del 1988 diretto da Lamberto Bava, figlio d'arte di Mario Bava.\nTrama.\nIl protagonista del film \u00e8 un regista di film horror che usa lo pseudonimo di Omen (dal latino \"presagio\"). Durante le riprese del suo ultimo film fa licenziare un suo collaboratore, nonch\u00e9 ex amico. La vendetta di quest'ultimo non tarder\u00e0 ad arrivare. Cos\u00ec il regista far\u00e0 presto la conoscenza di quell'orrore che lui descrive nei suoi film e a rimetterci questa volta sar\u00e0 anche la sua famiglia."}
{"id": "1846782", "revid": "1711941", "url": "https://it.wikipedia.org/wiki?curid=1846782", "title": "Henri Alleg", "text": "Direttore del quotidiano \"Alger R\u00e9publicain\", era membro del partito comunista francese. Dopo che la casa editrice francese Editions de Minuit pubblic\u00f2 il suo libro di memorie \"La Question\" nel 1958, Alleg ottenne il riconoscimento internazionale grazie alla sua presa di posizione contro la tortura nel contesto della Guerra d'Algeria. (1954-1962)\nBiografia.\nNato a Londra nel 1921 da madre francese e padre algerino, si trasferisce in Algeria nel 1939, dove appena diciottenne entra in contatto con il Partito Comunista. Dal 1950 al 1955 lavora come editore al quotidiano \"Alger R\u00e9publicain\", vicino al Partito e sostenitore delle istanze anticolonialiste e nazionaliste. Nel 1951, Alleg diviene direttore, schierandosi a favore di una stampa libera e democratica e dimostrandosi avverso alla Francia. Il giornale viene dichiarato illegale nel settembre del 1955 dalle autorit\u00e0 francesi a causa della sua linea politica comunista e per le prospettive anticoloniali. Nel novembre del 1956, dopo l'arresto di alcuni colleghi, Alleg entra in clandestinit\u00e0, continuando a scrivere articoli di stampo indipendentista per il quotidiano comunista francese l'Humanit\u00e9. Pochi di questi articoli vengono pubblicati, a causa della censura governativa sugli scritti favorevoli all'indipendenza algerina.\nL'arresto.\nIl 12 giugno 1957, mentre si trova a casa dell'amico Maurice Audin, Alleg viene arrestato dalla 10 divisione paracadutisti francese con l'accusa di aver messo in discussione l'autorit\u00e0 nazionale. Audin, professore di matematica e membro del Partito comunista algerino, era stato arrestato il giorno prima e sarebbe morto in prigionia qualche giorno dopo a causa delle durissime torture.\nAlleg viene tenuto prigioniero per un mese a El-Biar, dove viene torturato e subisce un interrogatorio dopo un'iniezione di Penthotal. Viene poi trasferito al campo di Lodi dove resta un mese, poi a Barberousse, la prigione civile di Algeri. L\u00e0 scrive \"La question\", nascondendo le pagine scritte e inviandole ai suoi avvocati.\nDurante la prigionia \u00e8 sottoposto a vari tipi di tortura fisica e mentale nel tentativo di fargli confessare i nomi di coloro che lo avevano protetto nei mesi precedenti. I \"trattamenti\" comprendevano elettroshock, bruciature, inalazione forzata di acqua per simulare l'annegamento (una pratica oggi nota come waterboarding), torture con funi e corde. Viene anche sottoposto a iniezioni di sodio penthotal barbiturato, che veniva considerato una sorta di siero della verit\u00e0. Nonostante l'intensit\u00e0 delle torture dei \"paras\", Alleg non rivela i nomi di chi lo aveva aiutato in clandestinit\u00e0. Durante la prigionia, i soldati francesi fanno visita a sua moglie e la interrogano a lungo sulle attivit\u00e0 del marito. La donna non \u00e8 trattata con violenza, ma \u00e8 trattenuta in stato di arresto nei cinque giorni dell'interrogatorio.\nDopo che i torturatori francesi si rendono conto che Alleg avrebbe preferito morire piuttosto che tradire chi lo nascondeva, lo trasferiscono al campo di Lodi ad Algeri, presso l'ospedale militare Barberousse e la prigione. L'uomo scrive una lettera alla moglie che conferma la sua presenza al campo Lodi. Qui Alleg scrive e contrabbanda fuori un resoconto del suo calvario, intitolato \"La domanda\". Le sue dichiarazioni sui maltrattamenti sono stampate su \"L'Humanit\u00e9\" alla fine di luglio; tuttavia, il pubblico rimane all'oscuro perch\u00e9 la polizia francese sequestra tutto. Poco dopo, nel mese di agosto 1957 Henri invia un resoconto simile delle sue torture dal carcere civile di Algeri agli avvocati e autorit\u00e0 giudiziarie in Algeria. A questo punto ad Algeri, circolano voci sulla stampa algerina circa la sua scomparsa o addirittura la sua morte. Grazie alla sua denuncia Alleg si pu\u00f2 presentare davanti a un giudice istruttore, due mesi dopo il suo arresto. \n\"La Question\".\nLe memorie di Alleg sul tempo trascorso in custodia francese vengono pubblicate da \u00c9ditions de Minuit con il titolo di \"La Question\" (La Domanda), un gioco di parole che si riferisce sia alla questione della legittimit\u00e0 della tortura sia al fatto che \"la domanda\" era il termine tecnico utilizzato dal sistema giudiziario francese per indicare la tortura. Al momento la pubblicazione iniziale, il 12 febbraio 1958, il libro non va incontro a nessun tentativo di censura e non evoca nessuna smentita da parte del governo francese. Tuttavia, il Ministero dell'Interno fa censurare i giornali francesi che tentano di commentare o pubblicare estratti del libro di memorie.\nPer esempio, nel marzo 1958, nonostante il libro fosse liberamente in vendita da diverse settimane, il governo francese confisca le copie del \"Observateur\" per aver pubblicato sezioni del libro di Alleg. Parte di questa situazione \u00e8 dovuta al fatto che i processi di censura francesi permettevano alla prefettura governo locale di poter leggere i giornali, ma non libri prima della loro pubblicazione.\nNonostante il sequestro di articoli pertinenti al libro, esso diventa un bestseller oggetto di vivace dibattito nella nazione francese. Durante questo periodo, il governo francese sequestra un articolo pubblicato su L'Express, in cui Jean-Paul Sartre delinea le implicazioni del libro di Alleg per la nazione francese. Anche se censurato, questo saggio continua ad essere distribuito clandestinamente e in seguito diviene la prefazione alla traduzione inglese del libro.\nMan mano che le voci di torture proliferano e la discussione pubblica assume risvolti sempre pi\u00f9 critici, il governo francese vieta \"La Question\", nella speranza di mitigare l'atmosfera politica sempre pi\u00f9 tesa della Francia. Agendo su un mandato del tribunale militare che intraprende un'azione legale in relazione al \"tentativo di demoralizzazione dell'esercito con l'intenzione di danneggiare la difesa della nazione,\" le autorit\u00e0 francesi sequestrano le 7.000 copie rimanenti presso la casa editrice \u00c9ditions de Minuit il 27 di marzo 1958; tuttavia, non possono intervenire sulle 60.000 copie che sono gi\u00e0 state vendute. \"La Question\" continua a vendere, clandestinamente o in altro modo, oltre 162.000 copie nella sola Francia entro la fine del 1958.\nDopo il sequestro iniziale, altri editori francesi di sinistra continuano la produzione del libro, anche per tutta la guerra d'Algeria, nonostante il divieto ufficiale. Il giorno del sequestro del libro il governo francese dichiara che l'indagine sulla presunta tortura di Alleg \u00e8 quasi completa, affermando che nonostante i medici avessero notato cicatrici sui polsi e inguine di M. Alleg, gli ufficiali accusati da Alleg avevano negato le accuse volte contro di loro, perci\u00f2 il governo francese non si riteneva responsabile.\nFuga e ritorno in Francia.\nAlleg scappa dalla prigione e va in Cecoslovacchia. Con gli accordi di Evian nel 1962, Alleg torna in Francia e poi in Algeria. Ha aiutato a ricostruire la Alger R\u00e9publicain e ha continuato a pubblicare numerosi libri e apparire in diversi documentari. Dichiarato \"persona non gradita\" in Algeria dopo il colpo di Stato del 1965 di Houari Boumedienne, Alleg si trasferisce di nuovo in Francia, dove vivr\u00e0 nella regione di Parigi fino alla sua morte avvenuta nel 2013, tre giorni prima del suo novantaduesimo compleanno.\nDocumentario.\n1983, Una vita per l'Algeria di Raffaello Uboldi e Walter Licastro"}
{"id": "1846783", "revid": "767487", "url": "https://it.wikipedia.org/wiki?curid=1846783", "title": "Jacuizinho", "text": "Jacuizinho \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846784", "revid": "14214", "url": "https://it.wikipedia.org/wiki?curid=1846784", "title": "Reattore CSTR", "text": ""}
{"id": "1846785", "revid": "110157", "url": "https://it.wikipedia.org/wiki?curid=1846785", "title": "J\u00f3ia", "text": "J\u00f3ia \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846786", "revid": "110157", "url": "https://it.wikipedia.org/wiki?curid=1846786", "title": "Quinze de Novembro", "text": "Quinze de Novembro \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846788", "revid": "713168", "url": "https://it.wikipedia.org/wiki?curid=1846788", "title": "Saldanha Marinho (Rio Grande do Sul)", "text": "Saldanha Marinho \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846789", "revid": "1305772", "url": "https://it.wikipedia.org/wiki?curid=1846789", "title": "Vibia Matidia", "text": "Biografia.\nSua sorella Vibia Sabina spos\u00f2 l'imperatore Adriano. A differenza delle sue parenti non ottenne il titolo di augusta e non venne divinizzata dopo la morte. Fu detta anche Matidia minore per distinguerla dalla madre.\nSi tenne lontana dalla vita politica e non si spos\u00f2. Ebbe vaste propriet\u00e0 nella zona di Minturno (dove le furono dedicate delle statue onorarie) e di Sessa Aurunca, dove fece costruire una biblioteca e l'acquedotto e finanzi\u00f2 la ricostruzione del teatro, nel quale si fece raffigurare al centro della scena in veste di Aura, circondata dagli altri membri della famiglia imperiale."}
{"id": "1846790", "revid": "110157", "url": "https://it.wikipedia.org/wiki?curid=1846790", "title": "Salto do Jacu\u00ed", "text": "Salto do Jacu\u00ed \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846792", "revid": "767487", "url": "https://it.wikipedia.org/wiki?curid=1846792", "title": "Santa B\u00e1rbara do Sul", "text": "Santa B\u00e1rbara do Sul \u00e8 un comune del Brasile nello Stato del Rio Grande do Sul, parte della mesoregione del Noroeste Rio-Grandense e della microregione di Cruz Alta."}
{"id": "1846793", "revid": "287204", "url": "https://it.wikipedia.org/wiki?curid=1846793", "title": "Rana coreana", "text": "La rana coreana (\"Rana coreana\", Okada, 1928) \u00e8 un anfibio della famiglia Ranidae."}
{"id": "1846794", "revid": "138365", "url": "https://it.wikipedia.org/wiki?curid=1846794", "title": "Francesca &quot;Kitten&quot; Natividad", "text": ""}
{"id": "1846797", "revid": "339392", "url": "https://it.wikipedia.org/wiki?curid=1846797", "title": "Fiume Strimone", "text": ""}
{"id": "1846802", "revid": "2196166", "url": "https://it.wikipedia.org/wiki?curid=1846802", "title": "Chiesa di Sant'Antonio da Padova alla Trappola", "text": "La chiesa di Sant'Antonio da Padova alla Trappola, nota anche come chiesa di San Giovanni Battista alla Trappola, era un edificio religioso situato presso la fortificazione costiera della torre della Trappola, nel territorio comunale di Grosseto. La ricorrenza delle due denominazioni era dovuta alla presenza di una cappella interna dedicata a sant'Antonio da Padova che era prevalente quanto la denominazione ufficiale che richiamava la memoria di san Giovanni Battista.\nLa chiesa fu costruita quasi sicuramente in epoca tardorinascimentale accanto alla torre di avvistamento. In base da alcune raffigurazioni, l'edificio religioso si presentava ad aula unica, con tetto a capanna e facciata preceduta da un portico a tre ordini con arcate tonde. Il portale d'ingresso si apriva nella parte centrale della facciata propriamente detta che, nella parte centrale superiore al di sopra del tetto del portico, si caratterizzava per la presenza di un rosone circolare. Dalla parte laterale sinistra del tetto della chiesa si elevava un campanile a vela.\nL'edificio religioso rimase attivo almeno fino al tardo Settecento; successivamente fu rimpiazzato dalla chiesa di San Carlo Borromeo presso la Fattoria di Principina, venendo prima sconsacrato ed in seguito demolito."}
{"id": "1846806", "revid": "404449", "url": "https://it.wikipedia.org/wiki?curid=1846806", "title": "Chiesa di San Giovanni Battista alla Trappola", "text": ""}
{"id": "1846817", "revid": "167080", "url": "https://it.wikipedia.org/wiki?curid=1846817", "title": "Koinon Galaton", "text": ""}
{"id": "1846828", "revid": "125453686", "url": "https://it.wikipedia.org/wiki?curid=1846828", "title": "Gran Premio di Gran Bretagna 1980", "text": "Il Gran Premio di Gran Bretagna 1980 \u00e8 stata l'ottava prova della stagione 1980 del Campionato mondiale di Formula 1. Si \u00e8 corsa domenica 13 luglio 1980 sul Circuito di Brands Hatch. La gara \u00e8 stata vinta dall'australiano Alan Jones, su Williams-Ford Cosworth; per il vincitore si tratt\u00f2 dell'ottavo successo nel mondiale. Ha preceduto sul traguardo il brasiliano Nelson Piquet su Brabham-Ford Cosworth e l'argentino Carlos Reutemann, anch'egli su Williams-Ford Cosworth.\nVigilia.\nContrasto FISA-FOCA.\nLa ricomposizione del contrasto tra la Formula One Constructors Association (FOCA), l'associazione che riuniva i costruttori di F1, con la Federazione Internazionale Sport Automobilistico (FISA), che era sfociato nell'annullamento del Gran Premio di Spagna, venne sancita nel corso del weekend del Gran Premio di Francia.\nDopo una riunione, tenuta all'indomani della gara, la FOCA riconosceva la FISA come l'unico ente intitolato per legiferare nell'ambito dell'automobilismo sportivo. Dal suo canto la FISA accett\u00f2 di prendere in esame un pacchetto di modifiche regolamentari presentato dalla FOCA. Quest'ultima chiedeva l'annullamento del divieto, imposto per la stagione 1981, dell'uso delle \"minigonne\", cos\u00ec come chiedeva la possibilit\u00e0 di utilizzare ancora vetture a sei ruote o a trazione integrale. La FOCA inoltre chiedeva che nessuna novit\u00e0 regolamentare potesse essere introdotta fino al 1\u00ba gennaio 1985, senza l'accordo unanime di tutti i costruttori. Il regolamento per il 1985 avrebbe dovuto inoltre essere emanato dalla FISA prima del 30 ottobre 1982. Veniva anche prospettata l'ipotesi dell'introduzione di sistemi per la riduzione dei consumi di carburante, cos\u00ec come quella di una modifica degli pneumatici, al fine di ridurre la velocit\u00e0 delle monoposto. La FOCA chiedeva, infine, cinque posti all'interno della Commissione F1, e un posto ciascuno per Ferrari, Renault e Alfa Romeo.\nSviluppi futuri.\nLa Ligier conferm\u00f2, anche per il 1981, la sua coppia di piloti Didier Pironi e Jacques Laffite.\nAspetti tecnici.\nNella solita alternanza tra tracciati, la sede del gran premio pass\u00f2 dal Circuito di Silverstone a quello di Brands Hatch. Quest'ultimo ospitava per la nona volta una gara valida per il mondiale di F1.\nLa Fittipaldi present\u00f2 il nuovo modello F8, che venne affidato al solo Emerson Fittipaldi. Anche la Ligier adott\u00f2 dei cerchioni da 15 pollici, come gi\u00e0 fatto dalla Williams nel precedente Gran Premio di Francia.\nAspetti sportivi.\nLa Shadow, dopo i risultati deludenti degli ultimi gran premi, decise di abbandonare definitivamente il mondiale di F1. La casa anglo-americana aveva preso il via in 104 gran premi iridati, dall'esordio avvenuto nel Gran Premio del Sudafrica 1973. Aveva vinto con Alan Jones il Gran Premio d'Austria 1977, aveva ottenuto tre \"pole position\", due giri veloci e sette podi.\nIl messicano H\u00e9ctor Rebaque torn\u00f2 in Formula 1 sostituendo Ricardo Zunino alla Brabham. Zunino non era riuscito a saldare il milione e mezzo di dollari che Bernie Ecclestone aveva chiesto per garantirgli un volante fino al termine della stagione. Il patron della Brabham s'impegn\u00f2 comunque a cercare un volante per l'argentino in qualche altra scuderia. Anche lo statunitense Rick Mears venne nuovamente avvicinato all'ingaggio per la Brabham, che per\u00f2 non si realizz\u00f2.\nSi iscrissero alla gara anche due scuderie private. La RAM, che aveva gi\u00e0 preso parte al Gran Premio di Spagna con Emilio de Villota, port\u00f2 Rupert Keegan, pilota locale che aveva gi\u00e0 disputato 18 gran premi tra il e il con Hesketh e Surtees. Keegan utilizz\u00f2 il numero 50, che non veniva utilizzato dal Gran Premio del Giappone 1977, con Kunimitsu Takahashi.\nLa \"Brands Hatch Racing\" iscrisse invece la sudafricana Desir\u00e9 Wilson. La Wilson, che aveva gi\u00e0 partecipato con una vettura di Formula Aurora alla Race of Champions 1979, era la prima donna a tornare nel mondiale di F1 dai tempi di Divina Galica, che aveva partecipato, senza qualificarsi, ai primi due gran premi della stagione 1978. Sia Keegan che la Wilson ebbero a disposizione una Williams FW07. La Wilson si schier\u00f2 col 43, numero che non era utilizzato dal Gran Premio d'Austria 1974, da Leo Kinnunen.\nL'Alfa Romeo, invece, non conferm\u00f2 l'impiego di Vittorio Brambilla su una terza vettura.\nQualifiche.\nResoconto.\nNella prima giornata di prove il pi\u00f9 rapido fu Didier Pironi su Ligier, che chiuse in 1'11\"004, davanti ad Alan Jones e Jacques Laffite. Vi fu anche un piccolo incidente tra Laffite e la Wilson, senza conseguenze per i piloti. Bruno Giacomelli ruppe il motore della sua Alfa Romeo, e chiuse diciassettesimo. Le Ferrari furono ancora meno competitive con Gilles Villeneuve che chiuse tredicesimo e Jody Scheckter ventunesimo. La nuova Fittipaldi F8 effettu\u00f2 un solo giro, con un tempo di oltre sei minuti.\nIl giorno seguente Pironi lim\u00f2 il suo tempo a 1'11 netto, (contro l'1'16\"80 ottenuto da Ronnie Peterson due anni prima), conquistando cos\u00ec la seconda \"pole\" della carriera in F1. La prima fila venne monopolizzata dalla Ligier, grazie a Jacques Laffite, che scavalc\u00f2 Jones. Pironi ebbe anche una collisione con Derek Daly che gli provoc\u00f2 una piccola lesione al polso, che non mise per\u00f2 in dubbio la sua partenza al gran premio. Vi furono una serie di altri incidenti: Ren\u00e9 Arnoux usc\u00ec di pista alla curva \"Hill\", danneggiando la sua vettura. Elio De Angelis sub\u00ec lo scoppio di uno pneumatico mentre Nelson Piquet perse il controllo della sua vettura e comp\u00ec una serie di testa coda ad alta velocit\u00e0.\nLe Ferrari non riuscirono a migliorare, tanto che Jody Scheckter si qualific\u00f2 penultimo, con un vantaggio di soli due decimi su Jan Lammers, primo dei non qualificati. Non si qualific\u00f2 nemmeno Desir\u00e9 Wilson, mentre ci riusc\u00ec Rupert Keegan.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nDidier Pironi part\u00ec bene e comand\u00f2 la gara davanti al compagno di scuderia Jacques Laffite, poi Alan Jones, Nelson Piquet, che pass\u00f2 Carlos Reutemann alla \"Surtees\", seguito a sua volta dalle due Alfa Romeo di Patrick Depailler e Bruno Giacomelli.\nLa classifica rimase immutata, nelle primissime posizioni, per diversi giri. Il duo della Ligier si trov\u00f2 a guidare con un margine di circa otto secondi su Jones. Al giro 17 Giacomelli fu costretto a una sosta ai box per cambiare gli pneumatici. Pass\u00f2 cos\u00ec quindicesimo. Un giro dopo fu il battistrada Didier Pironi a rallentare vistosamente per una foratura alla gomma anteriore sinistra, dovuta alla rottura del cerchione. Giunto ai box, molto lentamente, ne riusc\u00ec ultimo. And\u00f2 cos\u00ec a condurre Laffite seguito da Jones, Piquet, Reutemann, Depailler, Derek Daly e Mario Andretti. Nello stesso giro ci fu il ritiro, per la rottura di una sospensione, per Eddie Cheever, che era nella retrovie. Uscendo di pista per\u00f2 la sua vettura termin\u00f2 nella via di fuga, ove era rimasto parcheggiato un caccia-bombardiere Harrier, che aveva preso parte a delle dimostrazioni prima della gara. Il pilota riusc\u00ec a evitare l'impatto per pochi metri.\nPatrick Depailler perse, in pochi giri, diverse posizioni, per un malfunzionamento del motore. Il francese dell'Alfa si ritir\u00f2 al giro 30. Al giro seguente, l'altra Ligier, quella di Laffite, sub\u00ec anch'essa una rottura del cerchione che provoc\u00f2 l'esplosione dello pneumatico posteriore sinistro con conseguente uscita di pista e ritiro per Laffite.\nPass\u00f2 in testa Alan Jones, che precedeva di quattro secondi Piquet, seguito poi da Reutemann, Daly, Andretti e Jarier. Nel frattempo Pironi fu protagonista di un recuper\u00f2 che lo porto, al giro 43, in settima posizione. Andretti scontava dei problemi tecnici sulla sua Lotus: venne cos\u00ec passato prima da Jarier, poi dallo stesso Pironi. Al 55\u00ba giro l'unico pilota della Ligier rimasto in gara pass\u00f2 anche il connazionale Jarier, ponendosi in quinta posizione. Al giro 59 Andretti si ritir\u00f2 definitivamente.\nAl sessantacinquesimo giro, sulla vettura di Pironi, si verific\u00f2 nuovamente una foratura dovuta alla rottura del cerchione: in questo caso il francese fu costretto al ritiro.\nNegli ultimi giri la pioggia minacci\u00f2 la gara, ma senza arrivare. Vinse ancora Alan Jones che precedette Nelson Piquet, Carlos Reutemann, Derek Daly, Jean-Pierre Jarier e Alain Prost.\nRisultati.\nI risultati del gran premio furono i seguenti:"}
{"id": "1846830", "revid": "123124243", "url": "https://it.wikipedia.org/wiki?curid=1846830", "title": "Passo del Bracco", "text": "Il passo del Bracco \u00e8 un valico posto a 615\u00a0m s.l.m. sulla Strada Statale Aurelia (SS1) situato in provincia della Spezia.\nStoria.\nPercorso gi\u00e0 in epoca romana, il passo \u00e8 importante perch\u00e9 collega le Cinque Terre e l'entroterra spezzino con il genovese Tigullio.\nNel 643 il re longobardo Rotari conquista la Liguria ed il Levante ligure, devasta Porto Venere ed espugna le fortezze bizantine attestate a difesa del passo del Bracco.\nNel luglio 1809 attraverso il passo transita il convoglio che conduce a Savona il Papa Pio VII, prigioniero di Napoleone.\nIl percorso era da sempre stato disagevole e un vero collegamento stradale fu aperto solo nel 1823, per iniziativa di re Carlo Felice, ponendo cos\u00ec fine al secolare isolamento della provincia spezzina verso Genova. Viene cos\u00ec terminato questo tratto della carrozzabile Aurelia.\nCirca quarant'anni pi\u00f9 tardi Domenico Staglieno, generale del Genio, fu incaricato della realizzazione dell'ampio reticolo di strade tra il passo del Bracco e Bonassola, Deiva Marina e Levanto.\nNell'immediato ultimo dopoguerra il transito del passo fu reso insicuro da bande di malviventi.\nLa costruzione dell'autostrada A12 ha molto ridotto il traffico sul passo del Bracco.\nCuriosit\u00e0.\nNel mese di luglio 1809 per la mulattiera del passo transit\u00f2 l'anziano Papa Pio VII condotto verso l'esilio di Savona.\nDiretto a Firenze nel 1827 per la correzione de \"I promessi sposi\", Manzoni transit\u00f2 con tutta la famiglia (la madre Giulia, la moglie Enrichetta, sei figli e cinque persone di servizio). Per la madre del Manzoni, che aveva la fobia dei precipizi, il viaggio fu una continua ansia."}
{"id": "1846847", "revid": "174925", "url": "https://it.wikipedia.org/wiki?curid=1846847", "title": "Autosomi", "text": ""}
{"id": "1846851", "revid": "121942015", "url": "https://it.wikipedia.org/wiki?curid=1846851", "title": "Schleiden", "text": "Schleiden \u00e8 una citt\u00e0 di 13.675 abitanti della Renania Settentrionale-Vestfalia, in Germania.\nAppartiene al circondario (\"Kreis\") di Euskirchen (targa EU)."}
{"id": "1846855", "revid": "767487", "url": "https://it.wikipedia.org/wiki?curid=1846855", "title": "La gang", "text": "La gang (\"The Racket\") \u00e8 un film del 1951 diretto da John Cromwell.\nTrama.\nNegli anni, la determinazione con cui il capitano Thomas McQuigg ha condotto la lotta contro gli interessi di una potente organizzazione politico-affaristica, guidata da un invisibile \"vecchio\", che controlla anche consistenti settori della giustizia e della polizia locale di una citt\u00e0 del Midwest, gli \u00e8 costata cara in termini di isolamento e di avanzamenti di carriera.\nIn particolare ha assunto i caratteri di una questione personale l'odio per il gangster Nick Scanlon, cui il racket affida il \"lavoro sporco\". D'altro canto, la brutalit\u00e0 con cui quest'ultimo persegue le sue finalit\u00e0 ha cominciato a creare degli imbarazzi anche ai suoi mandanti.\nAl termine di una guerra senza quartiere, che lascia sul terreno una lunga scia di vittime, sar\u00e0 la stessa organizzazione a sbarazzarsi di Scanlon, ma il detective riuscir\u00e0 a scalfire la rete di complicit\u00e0 ed omert\u00e0 che proteggeva l'associazione criminale."}
{"id": "1846860", "revid": "1776051", "url": "https://it.wikipedia.org/wiki?curid=1846860", "title": "Discografia degli OOMPH!", "text": "Questa pagina contiene l'intera discografia degli OOMPH!, gruppo musicale industrial metal tedesco, dagli esordi fino ad ora."}
{"id": "1846862", "revid": "466539", "url": "https://it.wikipedia.org/wiki?curid=1846862", "title": "Mitchell Lichtenstein", "text": "Biografia.\nFiglio di uno degli esponenti della Pop art, l'artista Roy Lichtenstein, ha lavorato come attore nei film \"Streamers\" di Robert Altman, \"Crackers\" di Louis Malle, \"Il banchetto di nozze\" di Ang Lee e \"Flawless - Senza difetti\" di Joel Schumacher. Dopo aver diretto il cortometraggio \"Resurrection\", nel 2007 scrive, dirige e produce la commedia horror \"Denti\", film incentrato sulla particolarit\u00e0 di una liceale, che possiede una vagina dentata, presentato con successo al Sundance Film Festival. Per il 2009 dirige il drammatico \"Happy Tears\" con Demi Moore e Parker Posey."}
{"id": "1846863", "revid": "339392", "url": "https://it.wikipedia.org/wiki?curid=1846863", "title": "Coppe dei Campioni della CSI", "text": ""}
{"id": "1846866", "revid": "1851848", "url": "https://it.wikipedia.org/wiki?curid=1846866", "title": "Gianluigi Valleriani", "text": "Carriera.\nGiocatore.\nCresciuto nel dove esordisce da professionista in Serie C2, riveste il ruolo di secondo portiere nel Bologna dal 1990 al 1992 (1 stagione in A e 1 in B). Debutta nella massima serie del campionato italiano il 3 marzo 1991, nella gara persa per 3-2 sul campo del , collezionando altre 4 presenze e subendo 15 gol in quella stagione. La sua carriera continua in C2 con la maglia del Cerveteri e nel CND che vince con il , ma della quale non riesce a fruire per tornare tra i professionisti, causa la mancata iscrizione della societ\u00e0 alla Serie C2 (Il Grosseto nell'occasione non \u00e8 fallito, ma \u00e8 stato semplicemente escluso dalla Serie C2 ed iscritto all'Eccellenza).\nTra i dilettanti continua con il Mosciano prima di ritornare in Serie C2 con il : qui rimane due stagioni e mezza prima di passare nel marzo 1999 in Serie C1 con la maglia del dove con 1 presenza abbandona i campi professionistici.\nContinua a giocare tuttora dopo esperienze con il Real Cassino, con la Castrense e dal 2003 con il Manciano dove milita fino al 2009. Dopo una stagione allo Scansano, nell'estate 2010 si accasa al Casottomarina, squadra di prima categoria della provincia di Grosseto.\nAllenatore.\nNel 2007 ottiene il patentino e si dedica cos\u00ec alla formazione Under-18 del Manciano stesso, continuando a difendere i pali della formazione maggiore. Dal 2011 al 2015 \u00e8 stato allenatore dell'A.C. Roselle, squadra della citt\u00e0 di Grosseto che milita in Terza categoria.\nOra allena gli juniores dell'A.S.D. Fonteblanda."}
{"id": "1846867", "revid": "1543377", "url": "https://it.wikipedia.org/wiki?curid=1846867", "title": "Cervus canadensis roosevelti", "text": "Il wapiti di Roosevelt ( \"Cervus canadensis roosevelti\") \u00e8 un cervide diffuso nelle foreste canadesi e statunitensi della regione detta \"Pacific Northwest\",ovvero le regioni costiere occidentali delle due nazioni; esso fu introdotto nelle isole Afognak e Rasperry dell'Alaska nel 1928.\nEsso \u00e8 il pi\u00f9 grande delle quattro sottospecie di wapiti.\nIl desiderio di proteggere questo cervide fu uno dei motivi che concorsero alla creazione del Mount Olympus National Monument (successivamente Olympic National Park) nel 1909..\nDescrizione.\nL'altezza degli adulti va dagli 75\u2013150\u00a0cm. al garrese e sono lunghi generalmente dai 180 ai 300\u00a0cm.\nI maschi pesano normalmente tra i 300 e i 500\u00a0kg, mentre il peso dell'altro sesso \u00e8 di 260\u2013285\u00a0kg. Alcuni esemplari eccezionalmente grandi nelle isole di Afognak e Raspberry sono arrivati a pesare 600\u00a0kg..\nDall'inizio della primavera all'inizio dell'autunno i wapiti di Roosevelt si nutrono di erba e Ciperacee. Durante l'inverno, quando questo cibo viene a mancare, basano la loro dieta su arbusti come il sambuco e varie specie di bacche.\nI wapiti sono la preda preferita di lupi e puma.\nDurata della vita.\nI wapiti di Roosevelt in natura non vivono pi\u00f9 di 12-15 anni, sebbene si siano registrati casi di animali in cattivit\u00e0 che sono vissuti per oltre 25 anni."}
{"id": "1846874", "revid": "287204", "url": "https://it.wikipedia.org/wiki?curid=1846874", "title": "Weitenhagen", "text": ""}
{"id": "1846875", "revid": "228587", "url": "https://it.wikipedia.org/wiki?curid=1846875", "title": "Quisqueya", "text": ""}
{"id": "1846880", "revid": "729019", "url": "https://it.wikipedia.org/wiki?curid=1846880", "title": "Namur (arma)", "text": "Il namur \u00e8 un'arma con sguaino della lama a scatto e lateralmente, cio\u00e8 come alcuni tipi di coltellacci a serramanico.\nIl nome viene dato a queste armi dall'omonima citt\u00e0 del Belgio nella quale vennero prodotte, marchiate e utilizzate durante l'invasione francese del Belgio (1792 - 1794).\nLa particolarit\u00e0 dell'arma \u00e8 che, a prima vista di ridotte dimensioni, una volta sguainata \u00e8 da considerarsi, in molti casi, alla stregua di una spada."}
{"id": "1846881", "revid": "287204", "url": "https://it.wikipedia.org/wiki?curid=1846881", "title": "Lulea", "text": ""}
{"id": "1846887", "revid": "1305772", "url": "https://it.wikipedia.org/wiki?curid=1846887", "title": "Body on Me", "text": "Body on Me \u00e8 una canzone appartenente al quinto album in studio del rapper californiano Nelly, pubblicata come secondo singolo dall'album \"Brass Knuckles\". La canzone \u00e8 in collaborazione con il rapper senegalese Akon e la cantante statunitense Ashanti. La canzone \u00e8 stata registrata anche per il quarto album in studio di Ashanti, \"The Declaration\" ed \u00e8 prodotta da Akon.\nInformazioni.\nLa canzone era inizialmente il secondo singolo estratto dall'album di Ahanti, ma poi invece fu scelta come secondo singolo dall'album di Nelly. La canzone, appartenente a entrambi gli album, \u00e8 stata pubblicata e concessa alla Rhythmic-Crossover &amp; Urban radio il 9 giugno 2008 e come download digitale il 10.\nCi sono due differenti versioni di \"Body on Me\": nella versione di Nelly il primo verso \u00e8 di Ashanti e Nelly canta due versi, mentre nella versione di Ashanti invece \u00e8 l'opposto: lei ha due versi e Nelly uno. Akon in entrambe le versioni canta il ritornello.\nLa canzone raggiunge la posizione n. 78 negli USA e la n. 58 in Canada, per poi perdere posizioni la settimana seguente a causa della focalizzazione sul singolo successivo di Nelly, \"Stepped on My J'z\".\nVideo.\nIl video \u00e8 stato girato a Las Vegas, nel \"Red Rock Resort Spa and Casino\", e premiato venerd\u00ec 18 luglio a FNMTV.\nIl video inizia con Ashanti e qualche ragazza che passano davanti a delle Ferrari, in cui dentro una \u00e8 seduto Nelly, per dirigersi all'entrata del Casino. Si vedono successivamente Nelly e dei ragazzi che si avviano nell'entrata del Casino, passando tramite la \"VIP Entrance\". Nella scena successiva si vede Akon, che canta il ritornello in una specie di ristorante. Il video \u00e8 diviso in due parti: "}
{"id": "1846891", "revid": "1305772", "url": "https://it.wikipedia.org/wiki?curid=1846891", "title": "Termolisi", "text": ""}
{"id": "1846894", "revid": "250563", "url": "https://it.wikipedia.org/wiki?curid=1846894", "title": "Gran Premio di Germania 1980", "text": "Il Gran Premio di Germania 1980 \u00e8 stata la nona prova della stagione 1980 del Campionato mondiale di Formula 1. Si \u00e8 corsa domenica 10 agosto 1980 sul Circuito di Hockenheim. La gara \u00e8 stata vinta dal francese Jacques Laffite su Ligier-Ford Cosworth; per il vincitore si tratt\u00f2 del quarto successo nel mondiale. Ha preceduto sul traguardo l'australiano Alan Jones e l'argentino Carlos Reutemann, entrambi su Williams-Ford Cosworth.\nVigilia.\nLa controversia tra FOCA e FISA.\nLa decisione dei due fornitori di gomme (Goodyear e Michelin) di non addivenire alla richiesta di modificare, per ragioni di sicurezza, il diametro degli pneumatici, spinse la FISA a dichiarare non pi\u00f9 valido l'accordo trovato durante il weekend del Gran Premio di Francia, che aveva messo fine a un lungo periodo di incertezza, dovuto al contrasto tra la FISA stessa e la FOCA (l'associazione dei costruttori) in merito alle modifiche da apportare al regolamento tecnico.\nLa FISA, il 30 luglio, comunic\u00f2 a tutte le scuderie che sarebbero tornate in vigore tutte le norme gi\u00e0 annunciate (e contrastate dalla FOCA), tra cui l'abolizione delle \"minigonne\", a partire dalla stagione . La FOCA, di cui non facevano pi\u00f9 parte Scuderia Ferrari, Renault, Osella e Alfa Romeo, ribatt\u00e9 affermando che la FISA avrebbe dovuto rispettare l'accordo gi\u00e0 trovato, anche senza l'appoggio tecnico dei fabbricanti di gomme.\nL'associazione dei piloti, la GPDA, tenne una riunione al sabato sera prima del gran premio, al fine di elaborare e proporre una serie di modifiche regolamentari sul problema della sicurezza delle monoposto. I piloti proposero l'abolizione delle minigonne, il miglioramento delle protezioni per i piloti nella parte anteriore delle vetture, l'abolizione dell'effetto suolo con l'apposizione di un fondo piatto e la riduzione del diametro degli pneumatici. Il delegato italiano, presso la commissione F1 della FISA, Enrico Benzing, dette le dimissioni per protestare contro le continue discussioni e compromessi tra FISA e FOCA in merito al miglioramento della sicurezza delle monoposto.\nSviluppi futuri.\nIl 15 luglio Jody Scheckter, campione del mondo uscente, e pilota della Scuderia Ferrari, annunci\u00f2 di voler abbandonare la Formula 1 al termine della stagione. Il sudafricano spieg\u00f2 che non aveva pi\u00f9 motivazioni e che considerava ormai le vetture di Formula 1 troppo pericolose. Afferm\u00f2 inoltre che non aveva interesse a rimanere a capo della GPDA, l'associazione che riuniva i piloti. Quali suoi possibili sostituti vennero indicati i francesi Didier Pironi, pilota della Ligier, e Alain Prost, della McLaren, e qualche giovane pilota italiano come Bruno Giacomelli oppure Michele Alboreto o Mauro Baldi, che per\u00f2 non avevano fatto ancora esperienze in F1.\nL'australiano Alan Jones venne confermato dalla Williams anche per la stagione 1981.\nAspetti tecnici.\nLa Michelin forn\u00ec a Renault e Ferrari un nuovo tipo di pneumatici. La Fittipaldi forn\u00ec il modello F8 anche a Keke Rosberg. La RAM inizi\u00f2 a impiegare una Williams FW07B.\nAspetti sportivi.\nA fine luglio il Circuito Dino Ferrari di Imola, che avrebbe ospitato il Gran Premio d'Italia fu sede di alcuni test. Prima tocc\u00f2 alle scuderie che montavano gomme Goodyear. Il pi\u00f9 rapido risult\u00f2 Didier Pironi (in 1'36\"79), davanti ad Alan Jones e Bruno Giacomelli. La settimana successiva fu il turno delle scuderie che montavano pneumatici della Michelin. Il pi\u00f9 rapido fu Arnoux in 1'38\"39.\nIl 1\u00ba agosto, nel corso di prove sul circuito di Hockenheim, mor\u00ec il pilota francese Patrick Depailler. Il pilota dell'Alfa Romeo perse il controllo della sua vettura presso la \"Ost-Kurve\" ad altissima velocit\u00e0: estratto dai rottami della sua monoposto in gravissime condizioni, decedette nel corso del trasporto in elicottero verso la Clinica Universitaria di Heidelberg. Secondo il comunicato medico Depailler era deceduto per una frattura cranica e per numerose emorragie interne. Sulla pista non vennero trovati segni di frenata. All'esterno della curva, tra la pista e il guardrail, non erano ancora state posate le reti di protezione che avrebbero potuto attutire la velocit\u00e0 della monoposto. Le reti, ancora disposte nei rotoli, erano appoggiate contro il guardrail, pronte per essere fissate per la gara.\nL'Alfa decise di non sostituire il francese perci\u00f2 schier\u00f2 una sola vettura (la casa milanese afferm\u00f2 di non avere una seconda monoposto pronta e perci\u00f2 neg\u00f2 di aver contattato Arturo Merzario e Patrick Tambay), anche se Bruno Giacomelli e Vittorio Brambilla vennero lasciati di liberi di decidere se partecipare al gran premio o meno. Depailler, che avrebbe compiuto 36 anni il 9 agosto, il giorno prima del gran premio di Germania, aveva corso 95 gran premi iridati, vincendo in due occasioni, ottenendo una \"pole position\", quattro giri veloci e 141 punti.\nLa scuderia di casa, l'ATS, schier\u00f2 una seconda vettura per l'austriaco Harald Ertl che tornava nel \"circus\" dopo due stagioni, dai tempi del Gran Premio d'Italia 1978. Non si ripresent\u00f2 invece la \"Brands Hatch Racing\".\nIl Gran Premio, previsto per il 3 agosto, venne posticipato al 10 agosto per evitare la concomitanza con le Olimpiadi di Mosca.\nQualifiche.\nResoconto.\nAl sabato le prove ufficiali vennero penalizzate dalla pioggia. Il tempo migliore fu di Ren\u00e9 Arnoux (in 2'00\"15) su Renault, davanti al compagno di scuderia Jean-Pierre Jabouille. Le Ferrari, con la pioggia, ritrovarono competitivit\u00e0 col sesto tempo di Gilles Villeneuve e l'ottavo di Jody Scheckter. Fin\u00ec molto indietro Giacomelli, a oltre diciannove secondi dal tempo di Arnoux, ma sull'Alfa Romeo erano stati montati cerchioni da sedici pollici su pneumatici da 18, cosa che non consentiva una buona aderenza. Al mattino, con pista asciutta, il pi\u00f9 rapido era stato Nelson Piquet, che aveva chiuso in 1'47\"84, nuovo record del tracciato, a oltre 226\u00a0km/h di media.\nAl sabato Alan Jones ottenne la \"pole position\", in 1'45\"85, alla media di oltre 230\u00a0km/h, seconda media pi\u00f9 alta nella storia del mondiale di F1, dopo quella ottenuta, sempre da Jones, nel Gran Premio di Gran Bretagna 1979. Jones precedette Jean-Pierre Jabouille, Ren\u00e9 Arnoux e Carlos Reutemann. Ben nove piloti riuscirono a battere il precedente record della pista. A cinque minuti dalla fine della sessione Jones abbandon\u00f2 la sua Williams a circa 500 metri dalla linea d'arrivo, per la rottura del radiatore dell'olio. Bernie Ecclestone, patron della Brabham, chiese per\u00f2 una verifica alla direzione di corsa, supponendo che tale arresto fosse in realt\u00e0 dovuto alla volont\u00e0 di nascondere qualche irregolarit\u00e0.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nPoco dopo il via Jean-Pierre Jabouille pass\u00f2 Alan Jones, sfruttando la potenza del motore turbo della sua Renault, sui lunghi rettilinei del tracciato tedesco. Al termine del primo giro, dietro ai due, vi erano Jacques Laffite, Didier Pironi, Ren\u00e9 Arnoux, Keke Rosberg, Carlos Reutemann e le due Lotus di Mario Andretti ed Elio De Angelis. Part\u00ec male Nelson Piquet, che si trov\u00f2 solo diciannovesimo al primo giro.\nAl terzo giro Rosberg cedette il sesto posto a Reutemann, mentre Laffite pass\u00f2 Pironi; pi\u00f9 dietro Gilles Villeneuve (partito sedicesimo e gi\u00e0 undicesimo al termine della prima tornata) era gi\u00e0 salito in ottava posizione, dopo aver passato Emerson Fittipaldi e le due Lotus. Al sesto giro Rosberg, dopo essere precipitato in ultima posizione, si ritir\u00f2 per la rottura di un cuscinetto. La gara di Villeneuve venne influenzata dai soliti problemi agli pneumatici, che gli fecero perdere un paio di piazze, a vantaggio di Elio De Angelis e di Nelson Piquet che, in pochissimi giri, era passato dal diciannovesimo all'ottavo posto. Al giro 14 il brasiliano pass\u00f2 anche De Angelis e si install\u00f2 al settimo posto. La zona punti era composta da Jabouille, che comandava davanti a Jones, Arnoux, Laffite, Pironi e Reutemann.\nAl giro 18 Pironi si ritir\u00f2 per un guasto alla trasmissione. Nove giri dopo vi fu il doppio ritiro delle Renault: entrambe le monoposto furono costrette al ritiro per un guasto al motore. And\u00f2 cos\u00ec a condurre Alan Jones, davanti a Jacques Laffite, Carlos Reutemann, Nelson Piquet, Elio De Angelis e John Watson. L'unico pilota dell'Alfa Romeo in gara, Bruno Giacomelli, pass\u00f2 prima Mario Andretti al giro 28, e poi anche Watson al giro 34, entrando cos\u00ec in zona punti. Watson perse altre posizioni, fino al ritiro al trentanovesimo giro per la rottura del motore.\nAl giro 41 la gomma anteriore destra di Jones si afflosci\u00f2, costringendolo anche a fermarsi ai box, in cui perse diciotto secondi per il cambio gomme. Ripart\u00ec terzo, dietro a Laffite e Reutemann. In uscita per\u00f2 non si avvide delle bandiere rosse esposte dai commissari per impedirgli di riprendere la pista, a causa del sopraggiungere di altri piloti. Due giri dopo Elio De Angelis, quando era quinto, fu costretto all'abbandono per la rottura di un cuscinetto. Entr\u00f2 cos\u00ec in zona punti Gilles Villeneuve, che aveva passato Andretti il giro precedente.\nVinse Jacques Laffite, per la quarta volta nel mondiale, secondo fu Carlos Reutemann, terzo Alan Jones. Al termine della gara Jones non si present\u00f2 sul podio in protesta contro il presidente della FISA Jean-Marie Balestre per i fatti relativi al Gran Premio di Spagna. Jacques Laffite, giunto primo, non festeggi\u00f2, in rispetto del decesso di Patrick Depailler, avvenuto il 1\u00ba agosto, sulla stessa pista.\nRisultati.\nI risultati del gran premio furono i seguenti:\nDecisioni della FISA.\nAl termine della gara la vettura di Nelson Piquet venne trovata con un peso di un chilo al di sotto del livello minimo consentito. Il pilota non venne squalificato in quanto dimostr\u00f2 un anomalo consumo di gomme e olio. Anche Alan Jones, giunto terzo, non sub\u00ec nessuna penalizzazione per essere rientrato in pista, dopo una sosta ai box, con bandiere rosse esposte."}
{"id": "1846896", "revid": "2184720", "url": "https://it.wikipedia.org/wiki?curid=1846896", "title": "Ti amo/Dimentica, dimentica", "text": "Ti amo/Dimentica dimentica \u00e8 un 45 giri del cantautore italiano Umberto Tozzi del 1977 estratto dall'album \"\u00c8 nell'aria...ti amo.\"\nIl disco.\nLe due canzoni sono firmate, sia per il testo che per la musica, da Umberto Tozzi e Giancarlo Bigazzi; la copertina raffigura Tozzi a mezzo busto con le braccia incrociate.\nIl disco ottenne all'epoca un grande successo di vendita, in Italia (prima posizione) e all'estero, grazie soprattutto alla canzone sul lato A, \"Ti amo\" che arriva in prima posizione in Francia, Svizzera (per sei settimane) ed in Svezia (per due settimane).\nIn Norvegia ed Austria arriva in terza posizione ed in Germania e nelle Fiandre (in Belgio) in quarta posizione.\nNel 2002 la versione in duetto con la cantante francese Lena Ka \"Rien que des mots\" (Ti amo) arriva in seconda posizione in Vallonia (in Belgio), in terza in Francia ed in decima in Svizzera.\nTi amo.\nCon questa canzone Tozzi partecip\u00f2 al Festivalbar 1977, vincendolo. Il brano ha una struttura armonica molto semplice e che consiste in una semplice serie di quattro accordi detta \"giro di Do\" (do maggiore, la minore, re minore, sol maggiore) ripetuta per tutta la canzone.\nIl significato della canzone appare difficile da comprendere poich\u00e9 nel testo appaiono due donne.\n\u00c8 il 1\u00b0 maggio, la festa dei lavoratori, e il cantautore nelle vesti di un lavoratore che presta servizio lontano da casa deve fare rientro a casa ma prima della partenza saluta la sua amante alla quale confessa che il suo sentimento \u00e8 forte ma tormentato. Tornando a casa si accorge quanto la moglie gli sia mancata e, pentito, chiede alla moglie di farlo sentire ancora suo marito.\nLa canzone, incisa anche dai Ricchi e Poveri nel loro album di cover \"Allegro italiano\" del 1992, fu tradotta in francese da Pascal Sevran e Claude Carmone ed interpretata da Dalida e poi, nel 1984, fu tradotta in inglese da Diane Warren ed incisa da Laura Branigan, la cantante statunitense che port\u00f2 al n\u00b0 1 della charts USA \"Gloria\", nel suo album \"Self Control\". In Germania, invece, ne fece una cover Guildo Horn; un'altra cover in tedesco \u00e8 stata incisa dal sudafricano Howard Carpendale. Nel 2016 H\u00e9l\u00e8ne S\u00e9gara inserisce una cover, dal titolo \"De Venise \u00e0 la Seine\", testo di Patrick Loiseau, nel suo album \"Amaretti\"\nNel 2017, in occasione del 40\u00ba anniversario della canzone, la ripropone in duetto con la cantante Anastacia.\nNel 2020 la canzone \u00e8 stata inserita in un episodio della quarta stagione della celebre serie tv spagnola \"La casa di carta\". Nello stesso anno partecipa al concorso radiofonico \"I Love My Radio\", a cui hanno preso parte in totale 45 canzoni.\nNel 2021 il brano \u00e8 stato inserito in lingua spagnola nel primo episodio della terza e ultima stagione di , cantata dallo stesso Tozzi.\nDimentica, dimentica.\nCanzone lenta, basata su un accompagnamento di pianoforte sia nella strofa che nel ritornello, al termine del quale si ha l'ingresso dell'orchestra d'archi.\nIl testo \u00e8 intimistico e riflessivo.\nMusicisti.\nOrchestra d'archi arrangiata e diretta da Gianfranco Monaldi"}
{"id": "1846899", "revid": "287204", "url": "https://it.wikipedia.org/wiki?curid=1846899", "title": "Frederik Watz", "text": "Anche suo padre, Kjell Watz, ha corso come pilota motociclistico professionista.\nCarriera.\nLa sua carriera nel motociclismo \u00e8 iniziata nel 1998 disputando la prima stagione del campionato nazionale svedese di velocit\u00e0 e giungendo al 4\u00ba posto nella classe 250 con una Yamaha. Nel 2001 e nel 2003 vince il campionato svedese 250, mentre giunge 7\u00ba in quello europeo del 2002 e 2\u00ba in quello del 2004.\nPer quanto riguarda le competizioni del motomondiale ha l'occasione per debuttare in occasione del Gran Premio motociclistico del Portogallo 2003 dove giunge 21\u00ba.\nAnche nelle stagioni seguenti ha la possibilit\u00e0 di effettuare altri 6 gran premi, tutti nella classe 250 su Yamaha ad eccezione della stagione 2008 dova la sua unica presenza \u00e8 stata in sella ad una Aprilia; in nessuna occasione riesce per\u00f2 a conquistare punti validi per la classifica iridata.\nNel 2008 ha corso nel campionato Supersport degli Stati Uniti."}
{"id": "1846900", "revid": "110157", "url": "https://it.wikipedia.org/wiki?curid=1846900", "title": "Hey Luv (Anything)", "text": "Hey Luv (Anything) \u00e8 il secondo singolo del gruppo rap statunitense Mobb Deep estratto dall'album \"Infamy\". \u00c8 stato prodotto da Havoc e vi ha partecipato il gruppo R&amp;B 112.\nInformazioni.\nLa canzone ha raggiunto la posizione n.58 nella \"Billboard Hot 100\" e la n.32 nella \"Hot R&amp;B/Hip-Hop Songs\".\nIl suo testo \u00e8 stato scritto dagli stessi Havoc, Prodigy e 112.\nVideoclip.\nLa scena iniziale del videoclip mostra Havoc e Prodigy rappare davanti a uno schermo bianco e azzurro, in compagnia dei 112. L'ambientazione si svolge successivamente in stanze da letto in cui entrambi i membri del gruppo sono in intimit\u00e0 sessuale con bellissime ragazze, con le quali passano poi la notte. La scena finale mostra i rappers che, dopo essersi svegliati, si danno appuntamento all'aperto, ridendo e scherzando.\nTracce.\nLATO A:\nLATO B:"}
{"id": "1846901", "revid": "122357410", "url": "https://it.wikipedia.org/wiki?curid=1846901", "title": "Gildo Bocci", "text": "Biografia.\nErmenegildo Bocci, detto Gildo, nasce a Roma il 1\u00ba settembre 1886.\nApprezzato attore teatrale, ha lavorato con i migliori interpreti italiani di inizio secolo da Eduardo De Filippo a Ettore Petrolini, fino a Tot\u00f2.\nInnamorato della sua citt\u00e0 ama recitare in dialetto, componendo poesie e adattando i testi al suo teatro \"traducendoli\" in romanesco e coinvolgendo sul palcoscenico anche sua figlia Maria che rinuncer\u00e0 alla carriera di attrice per amore.\nCaratterista preciso e attento ottiene la sua maggiore visibilit\u00e0 grazie al cinema dove lavora diretto dai alcuni grandi maestri: Dino Risi, Mario Soldati e Carlo Ludovico Bragaglia.\nMuore a Roma il 22 luglio 1964."}
{"id": "1846904", "revid": "648655", "url": "https://it.wikipedia.org/wiki?curid=1846904", "title": "Paloscio (coltello)", "text": "Paloscio \u00e8 un vocabolo dialettale veneto (proveniente dal turco \"palo\" (o pi\u00f9 probabilmente dalla daga a paloscio, una spada corta medioevale per la caccia grossa) che viene poi traslitterato in lingua veneta con i termini \"pal\u00f2s\" o \"pal\u00f2so\") indicante genericamente ogni coltello da caccia che abbia la lama corta e curva. L'arma, spesso riccamente decorata perch\u00e9 prodotta per un'utenza nobile, era molto raramente utilizzata in ambito militare.\nNel mantovano era anche conosciuto con il nome di \"Squarcina\", mentre nel piacentino veniva chiamato \"Paloss\"."}
{"id": "1846908", "revid": "1543377", "url": "https://it.wikipedia.org/wiki?curid=1846908", "title": "S\u00f6nam Gyatso", "text": "Nato vicino Lhasa nel 1543, fu riconosciuto come l'incarnazione di Gendun Gyatso. Studi\u00f2 nel monastero di Drepung divendone l'abate principale. La sua reputazione si diffuse velocemente, tanto che anche i monaci di Sera lo riconobbero come il loro abate principale.\nSecondo Sumpa Khenpo, il grande studioso Gelug, studi\u00f2 anche alcune dottrine tantriche Nyingmapa.\nL'origine del titolo \"Dalai Lama\".\nLa tradizione ritiene che il titolo \"Dalai Lama\" fu conferito da Altan Khan quando si incontr\u00f2 con Sonam Gyatso nel 1578 presso il lago di Kokonor. Tuttavia questo potrebbe non essere vero. Sonam Gyatso \"fu invitato in Mongolia dal famoso conquistatore Altan Khan, e al suo arrivo nel campo il Khan lo chiam\u00f2 in mongolo con il nome di Dalai Lama, poich\u00e9 la parola mongola \"Dalai\" traduceva perfettamente quella tibetana (\"gyatso\", ovvero \"oceano\"). Altan, sapendo che anche i due predecessori di Sonam avevano il termine \"gyatso\" nel loro nome, us\u00f2 il termine \"dalai\" come cognome; e questo fraintendimento ha dato origine all'uso dell'espressione Dalai Lama per tutti i successori di Sonam Gyatso\". Questa interpretazione \u00e8 accettata anche dal XIV Dalai Lama, Tenzin Gyatso: \"Non credo che i mongoli conferirono veramente un titolo. Fu soltanto una traduzione\".\nAltan Khan e la conversione della Mongolia.\nAltan Khan invit\u00f2 per la prima volta Sonam Gyatso nel 1569, ma il futuro Dalai Lama si rifiut\u00f2 di andare e mand\u00f2 un discepolo, il quale riport\u00f2 al maestro la grande possibilit\u00e0 di diffondere il Buddhismo in Mongolia. Nel 1578 Altan Khan invit\u00f2 ancora Sonam Gyatso; in quell'occasione abbracci\u00f2 il Buddhismo tibetano. Si incontrarono nell'attuale Qinghai, presso il lago di Kokonor. Altan Khan diede il via a un programma di traduzione di testi tibetani in mongolo; nel giro di circa cinquant'anni la maggior parte dei mongoli divent\u00f2 buddhista, con decine di migliaia di monaci divenuti membri dell'ordine Gelugpa.\nIl terzo Dalai Lama annunci\u00f2 pubblicamente di essere egli la reincarnazione di Phagpa e Altan Khan quella di Kublai Khan.\nL'alleanza con i mongoli si sarebbe provata pi\u00f9 tardi, durante il regno del quinto Dalai Lama, fondamentale per i Gelugpa nella loro opera di ascesa nei confronti delle altre scuole tibetane.\nAltan Khan mor\u00ec nel 1582 e due anni dopo il terzo Dalai Lama fece un'altra visita in Mongolia; durante il viaggio fond\u00f2 un monastero a Kumbum. Nel 1585 and\u00f2 ancora in Mongolia per convertire principi e trib\u00f9 mongole. Invitato dall'imperatore Ming non pot\u00e9 onorare l'inivit\u00f2 poich\u00e9 mor\u00ec durante il viaggio di ritorno in Tibet dalla Mongolia, nel 1588.\nIl pronipote di Altan Khan, Y\u00f6nten Gyatso, fu riconosciuto come quarto Dalai Lama."}
{"id": "1846912", "revid": "56620", "url": "https://it.wikipedia.org/wiki?curid=1846912", "title": "Patu (arma)", "text": "Patu \u00e8 un nome generico che indica le corte e caratteristiche mazze M\u0101ori della Nuova Zelanda.\nDescrizione.\nQueste mazze, costruite in pietra, legno, osso di balena (denominato \"Patu paraoa\") etc portano generalmente una decorazione ed un foro nell'impugnatura che serviva per farvi passare una cordicella o una striscia di pelle con cui assicurare l'arma al polso o al corpo. La parola patu nella lingua M\u0101ori significa colpire, battere o padroneggiare.\nDel Patu esistono alcune varianti; tra le pi\u00f9 famose ricordiamo Wahaika (che ha quasi la forma di un falcetto) e Kotiate (che ha quasi la forma di un violino)."}
{"id": "1846920", "revid": "117914265", "url": "https://it.wikipedia.org/wiki?curid=1846920", "title": "Channel One Cup (calcio)", "text": "La Channel One Cup era un torneo di calcio precampionato nato nel 2006 ed organizzato dalla televisione russa Channel One e la National Football Academy, una fondazione appartenente a Roman Abramovich. I partecipanti sono le squadre campioni e vicecampioni di Russia, Ucraina ed Israele, queste ultime assenti nella prima edizione.\nIl torneo si giocava a Tel Aviv in gennaio, grazie alle condizioni atmosferiche favorevoli e per omaggiare i tanti tifosi ebrei di origine russa trasferitisi in Israele dopo la dissoluzione dell'Unione Sovietica. Bench\u00e9 si tratti di un torneo amichevole la grande rivalit\u00e0 tra i club russi e quelli ucraini fa s\u00ec che le partite siano molto combattute e quindi l'interesse dei tifosi \u00e8 molto alto.\nAlla prima edizione parteciparono CSKA e in rappresentanza della Russia e le compagini ucraine della e , con quest'ultima che vinse battendo in finale i connazionali.\nNel 2007, con l'esordio delle squadre israeliane del Maccabi Haifa e dell'Hapoel Tel Aviv, il torneo cambi\u00f2 formula, con la divisione delle squadre in due gruppi da tre e con la finale disputata delle prime dei rispettivi gironi. Nello stesso anno si cominci\u00f2 a pensare a fondere questo torneo con la Coppa dei Campioni della CSI, che, a causa dello scarso interesse di russi ed ucraini, aveva perso molto interesse. Tuttavia questa ipotesi non fu mai realizzata.\nIl 2008 vide l'esordio dei campioni di Serbia della al posto dei vicecampioni d'Israele e la rinuncia dei campioni di Russia dello , al posto dei quali partecip\u00f2 il CSKA Mosca, 3\u00ba classificato nel proprio campionato, oltre allo Spartak Mosca, alla Dinamo Kiev, allo Shakhtar Donetsk e al Beitar Gerusalemme."}
{"id": "1846942", "revid": "78273", "url": "https://it.wikipedia.org/wiki?curid=1846942", "title": "Judo alle olimpiadi estive 2004", "text": ""}
{"id": "1846947", "revid": "729019", "url": "https://it.wikipedia.org/wiki?curid=1846947", "title": "Martello d'arme", "text": "Il martello d'arme, anche martello da guerra (e martello da battaglia) era un'antica arma bianca di tipo contundente.\nFu utilizzato dalla fanteria, e in misura minore dalla cavalleria, permettendole di spaccare gli elmi degli avversari appiedati durante le cariche. Nel corso del tempo ha dato origine al mazzapicchio e al martello di Lucerna.\nStoria.\nDi origine medievale, raggiunse il suo pieno sviluppo soltanto alla fine del XV secolo. Soprattutto grazie a fonti iconografiche, sappiamo che, in Europa Occidentale, il martello d'armi era ancora in uso alle forze di cavalleria pesante nella seconda met\u00e0 del XVI secolo:\nCon l'aprirsi del XVII secolo ed il definitivo affermarsi delle armi da fuoco portatili (pistola a ruota e petrinale) come armi distintive della nuova cavalleria pesante (Corazzieri e \"Reiter\") il martello d'armi spar\u00ec dai campi di battaglia occidentali. In Europa Orientale, il martello d'armi rest\u00f2 invece in uso alle forze di cavalleria fino al XVIII secolo. Cadde definitivamente in disuso, tanto quanto la scure d'arcione e la mazza d'arme, a partire dalle Guerre napoleoniche, quando divenne imperante il modello del cavaliere armato unicamente di sciabola e pistola.\nDescrizione.\nCaratteristiche.\nAl culmine della sua evoluzione (XV secolo), l'arma aveva manico lungo e rinforzato, spesso interamente in metallo come la mazza d'arme. Il polo superiore di un martello da un lato aveva la \"penna\" a becco di corvo dall'altro lato c'era la testa, che poteva essere munita di piccole estensioni appuntite al fine di incrementare la pressione che il colpo esercitava sul bersaglio. Il martello era spesso sormontato da una cuspide, talvolta chiamata brocco, usata come ago per forare le cotte di maglia o colpire le fessure dei cavalieri in completa armatura.\nEra composto da:\nCostruzione.\nRispetto alla mazza ed alla scure d'arcione, il martello d'armi origin\u00f2 diverse varianti che, ad oggi, rendono piuttosto difficile discriminarne la forma archetipica. L'arma presenta infatti enormi similitudini con il picco d'armi, solo in alcune sue varianti regionali ben distinguibile dal martello d'armi (es. il \"nazdiak\" polacco), spesso chiamato martello d'armi a becco di corvo. Elemento discriminante \u00e8 la forma della testa di martello. Arma atta a ferire per ammaccatura, il martello d'armi propriamente detto aveva spesso testa dentata e massiccia. Le forme ibride (es. \"czekan\" polacco), simili al picco d'armi, presentano invece una testa di martello ridotta ad un mero contrappeso per la lunga \"penna\" metallica che si protende sull'altro lato della testa, destinata a bucare la corazza o l'elmo dell'avversario. Altre armi, vere e proprie vie di mezzo tra il martello ed il picco, presentano testa di martello lunga e curva che pare proseguire la curvatura del becco posteriore.\nUlteriore confusione deriva dalla presenza di teste di martello in alcune tipologie di arma inastata sviluppatesi in Europa nel medesimo periodo. Il mazzapicchio in uso alle forze di fanteria costituisce, sia nella foggia che nella modalit\u00e0 d'uso, una variante pi\u00f9 lunga del martello d'armi. La bardola, variante dell'alabarda in cui la penna metallica posteriore viene sostituita da una testa di martello, rammenta invece una sorta di ibrido tra la scure d'arcione ed il martello d'armi montato su di un lungo manico."}
{"id": "1846948", "revid": "33751", "url": "https://it.wikipedia.org/wiki?curid=1846948", "title": "Coppa afro-asiatica", "text": ""}
{"id": "1846950", "revid": "121375256", "url": "https://it.wikipedia.org/wiki?curid=1846950", "title": "Laura Bosio", "text": "Biografia.\nNel 1977, con una tesi sulla storia del cinema, si \u00e8 laureata in Lettere moderne all'Universit\u00e0 Cattolica del Sacro Cuore di Milano.\nIl suo romanzo d'esordio, \"I dimenticati\", pubblicato nel 1993, ha ricevuto nel 1994 il Premio Bagutta nella sezione Opera Prima. Nel 1997 pubblica \"Annunciazione\", vincitore del Premio Moravia e finalista al Premio Bergamo. Nel 2007 con \"Le stagioni dell'acqua\", vince il Premio Letterario Basilicata, \u00e8 finalista nel Premio Rapallo Carige per la donna scrittrice e nel Premio Stresa di Narrativa.\n\u00c8 autrice del soggetto e coautrice della sceneggiatura del film \"Le acrobate\" (1997), diretto da Silvio Soldini."}
{"id": "1846952", "revid": "1543377", "url": "https://it.wikipedia.org/wiki?curid=1846952", "title": "Colonizzazione degli oggetti transnettuniani", "text": "La colonizzazione degli oggetti transnettuniani \u00e8 uno scenario avanzato dal fisico Freeman Dyson nel 1973 come alternativa alla migrazione nei pianeti per una possibile vita umana nello spazio al di fuori della Terra. Negli anni, la proposta dello scienziato anglo-americano di colonizzare gli oggetti transnettuniani (TNO) ha attirato attenzioni sia nella fantascienza che nell'ambito della scienza.\nPosizione geografica.\nAl di l\u00e0 dell'orbita di Nettuno, nella fascia di Kuiper e nella pi\u00f9 remota nube di Oort, esistono miliardi di comete ricche di ghiaccio. Esse possono contenere tutti gli ingredienti per la vita (ghiaccio d'acqua, ammoniaca e composti ricchi di carbonio), incluse significative quantit\u00e0 di deuterio ed elio-3.\nPossibili vantaggi.\nDai tempi della proposta di Dyson il numero dei TNO conosciuti \u00e8 notevolmente aumentato. Anche le grandi dimensioni di alcuni dei nuovi corpi celesti scoperti sono diventate un argomento a favore della possibile colonizzazione della fascia di Kuiper: pianeti nani come Eris e Makemake potrebbero ad esempio essere possibili candidati per futuri insediamenti umani. La grande distanza dalla zona interna del sistema solare potrebbe farne un possibile rifugio di gruppi marginali rispetto alla societ\u00e0 nel suo complesso oppure dediti a ricerche scientifiche illegali nel resto del mondo abitato. Una situazione di questo tipo viene ad esempio prefigurata da Charles Stross nel romanzo del 2008 \"Saturn's Children\", parzialmente ambientato su Eris.\nI colonizzatori di questi corpi celesti potrebbero costruire degli habitat rotanti o vivere in spazi scoperti illuminati con reattori a fusione con tempi che andrebbero da migliaia a milioni di anni prima di doversi spostare su un altro oggetto. Dyson e Carl Sagan hanno previsto che l'umanit\u00e0 potrebbe migrare nei sistemi stellari vicini, che hanno nubi simili a quella di Oort, usando questi corpi celesti come lenti vascelli interstellari, con utili risorse naturali, e che queste colonie potrebbero servire anche come stazioni per navi interstellari pi\u00f9 piccole e veloci."}
{"id": "1846956", "revid": "1573940", "url": "https://it.wikipedia.org/wiki?curid=1846956", "title": "Mecysmaucheniidae", "text": "Mecysmaucheniidae \u00e8 una famiglia di ragni appartenente all'infraordine Araneomorphae.\nNon \u00e8 ben condivisa da tutti gli aracnologi l'appartenenza alla superfamiglia Archaeoidea, alcuni la considerano facente parte dei Palpimanoidea.\nCaratteristiche.\nFamiglia di ragni con tratti essenzialmente arcaici: possiedono solo due filiere e cheliceri molto allargati che fuoriescono da una sorta di \"foramen\" costituito dai margini laterali del cefalotorace fino ad unirsi ventralmente.\nDistribuzione.\nLa maggior parte dei generi \u00e8 presente nell'America meridionale (Cile e Argentina); solo due generi sono endemici della Nuova Zelanda.\nTassonomia.\nAttualmente, a novembre 2020, si compone di sette generi e 25 specie; la suddivisione in sottofamiglie segue quella dell'entomologo Joel Hallan:"}
{"id": "1846957", "revid": "716642", "url": "https://it.wikipedia.org/wiki?curid=1846957", "title": "Accrington Stanley Football Club (1891)", "text": "L'Accrington Stanley F.C. \u00e8 stata una squadra di calcio di Accrington, nel Lancashire, nord-ovest d'Inghilterra, nata nel 1891. \nLa squadra ha militato nell Football League dal 1921 al 1962, quando divenne il secondo club ad aver abbandonato il campionato a met\u00e0 stagione. La societ\u00e0 fu liquidata nel 1966."}
{"id": "1846960", "revid": "721282", "url": "https://it.wikipedia.org/wiki?curid=1846960", "title": "Italiani (programma televisivo 2001)", "text": "Italiani (stilizzato iTALiANi), \u00e8 stato un programma televisivo di genere variet\u00e0 andato in onda su Canale 5 dal 22 settembre al 1\u00ba dicembre 2001. Fu ideato e condotto da Paolo Bonolis, che assunse per prima volta il ruolo di produttore. Nel nome \u00e8 ravvisabile il suo celeberrimo saluto all'inizio dei suoi spettacoli. Nonostante sia stato il programma pi\u00f9 costoso della televisione italiana (\u20a4 2.500.000.000 a ogni puntata, per un complessivo di \u20a4 27.500.000.000), si rivel\u00f2 un insuccesso e fu chiuso prima del previsto.\nIn origine avrebbe dovuto essere trasmesso nello stesso anno su Rai 1, ma in primavera, a causa del probabile sbarco di Bonolis nell'emittente pubblica, il programma fu annullato per motivi politici interni all'azienda, e lui rimase a Mediaset. La sigla era il brano \"Sembra ieri\" di Edoardo Bennato, che cant\u00f2 anche dal vivo quando fu ospite nella prima puntata.\nCome produttore, solo ed esclusivamente per essa, Bonolis aveva fondato in societ\u00e0 con lo storico nel settore Mario Maffucci l'unica casa di produzione tutta sua, chiamata \u201cLa Finale 7\u201d.\nIl programma.\nIl cast.\n\"Italiani\" fu presentato da Paolo Bonolis, con le partecipazioni dell'amico Luca Laurenti, di Erika Bernardi e di cinque top model internazionali: l'israeliana Moran Atias, la italo-brasiliana Gianne Albertoni Vicente, la colombiana Debbie Casta\u00f1eda Rodr\u00edguez, la statunitense Jennifer Driver e la serba Ivana Stankovi\u0107. Doveva esserci anche il comico Teo Teocoli che per\u00f2 diede forfait e partecip\u00f2 come ospite solo per le prime due puntate.\nStrutturazione.\nTrasmesso in diretta dallo Studio 4 del CPTV Elios-Titanus a Roma, \"Italiani\" era un variet\u00e0 del sabato sera all'insegna dell'imprevedibilit\u00e0, basato sulla rivisitazione in chiave televisiva dei videobox ma, per farne il suo punto cardine, gli autori si ispirarono al famoso angolo verde del parco inglese di Hyde Park a Londra chiamato Speakers' Corner, con l'aggiunta collaudata di show storici della televisione italiana; tra quelli inseriti come esempio c'erano \"Portobello\", \"La corrida\" e \"I cervelloni\" (quest'ultimo gi\u00e0 condotto in passato dallo stesso Bonolis). Il programma era concepito come un \"vox populi televisivo\", un luogo dove qualsiasi persona in studio poteva fare di tutto: esprimere una propria opinione, raccontare una storia, mostrare il proprio talento, protestare.\nEra presente un gioco ufficiale misto tra \"Giochi senza frontiere\" e il Lotto, in cui vi partecipavano 90 concorrenti rappresentanti, in ognuno di loro, gli stereotipi dell'italiano medio (seguendo le logiche della trasmissione). In quel gioco, i concorrenti erano pronti a superare varie prove di abilit\u00e0 e si dava anche la possibilit\u00e0, al pubblico da casa, di vincere un ricco montepremi di \u20a4 500.000.000 tramite gli SMS: per farlo dovevano scommettere e indovinare tra quelli in gara i numeri fortunati, abbinati tra il primo, il secondo e il terzo classificato (la trina);\nSolo nella prima puntata, vi erano dei collegamenti con tre piazze in tre citt\u00e0 italiane, dove chiunque poteva dire e fare (attraverso appunto i videobox) tutto quello che voleva senza censura. Le citt\u00e0 scelte erano Subiaco, Teano e Riccione;\nErano previste tredici puntate, poi ridotte a undici.\nIl gioco dei 90 concorrenti.\nEsso era costituito da quattro prove \"fisiche\" (le prime tre sono iniziali mentre l'ultima finale), pi\u00f9 una prova provvisoria detta \"mentale\". Nelle prime cinque puntate, sia la seconda sia la terza prova iniziale si svolgevano nell'\u201cArena\u201d (ricostruita come un antico anfiteatro), mentre invece quella mentale e fisica finale in studio. Poi, nelle ultime sei puntate, tutte le prove vennero fatte direttamente in studio.Dopo ogni prova fisica iniziale, le Top estraevano a sorte cinque numeri corrispondenti ai cinque concorrenti ripescati e scelti per la prova mentale, ma a partire dalla quinta puntata, con l'abolizione di quella prova essi venivano ripescati e continuati automaticamente in tre.\nInfine, le estrazioni dei concorrenti avvenivano durante l'indossamento di magliette bagnate nella doccia da parte delle Top (ma anche di modelli).\nProve fisiche iniziali.\n1\u00aa prova.\nProva fissa consistente ne L'imbutone, dove i 90 concorrenti cercavano di raggiungere bendati lo studio del programma, e solo 21 di loro che ci riuscivano passavano alla seconda prova. Una volta partiti da fuori, dovevano prima superare una duna di sabbia ed entrare poi nei tre ingressi che conducevano all'imbutone (un tunnel), ma uno solo era quello giusto. Dopo che erano entrati, essi lo percorrevano evitando per\u00f2 due soli ostacoli disseminati, e infine arrivavano alla meta tramite un piccolo pertugio posto alla fine.\n2\u00aa prova.\nQuesta prova variava a seconda delle puntate, dove i primi 12 tra i 24 concorrenti che la superano passavano alla terza prova.\n3\u00aa prova.\nCome la seconda anch'essa variava a seconda delle puntate, e passavano alla prova finale soltanto i cinque che la superano.\nProva fisica finale.\nGli otto concorrenti superstiti affrontavano questa prova intitolata La sbarra, nella quale loro cercavano di resistere rimanendo appesi ai loro trapezi, fino a quando non cedono e cadono in piscina. Gli ultimi tre caduti sono i vincitori della puntata, e come premio ricevevano:\nProva mentale.\nEssa era fissamente presente solo nelle prime quattro puntate, nella quale i concorrenti rispondevano a turno a un semplice quesito fatto da Bonolis, dove automaticamente i due che sbagliavano venivano eliminati e gli altri tre continuavano con il gioco. I quesiti erano suddivisi in tre parti:\nNOTA: la terza parte della prova, per l'ultima volta, era presente anche nella quinta puntata; consisteva sempre nella scelta della persona che aveva una caratteristica, ma questa volta era la femmina con la culotte.\nLista dei 90 concorrenti.\nDi seguito sono elencati i nomi di tutti i partecipanti al gioco ufficiale, provenienti da tutta Italia, che si basavano sui numeri \"napoletani\" de \"La Smorfia\". Molti di loro avevano mantenuto i nomi originali, mentre pochi venivano modificati per adattarli come stereotipi.Inizialmente, i concorrenti nelle prime cinque puntate furono misti, mentre nelle ultime sei puntate venivano suddivisi in varie categorie specifiche.\nNOTA 1: i 90 concorrenti erano vestiti da spermatozoi nelle prime cinque puntate.NOTA 2: solo nella quarta e quinta puntata, tre concorrenti su 90 furono sostituiti da dei VIP: Pasquale Africano-Antonella Mosetti-Carmen Russo nella quarta, e Samantha De Grenet-Jimmy Ghione-Wendy Windham nella quinta.\nIl gioco telefonico.\nEreditato da \"Tira &amp; Molla\", era il secondo e ultimo gioco di \"Italiani\" rivolto al solo pubblico da casa, nella quale Bonolis poneva a loro cinque domande valenti per ogni risposta esatta \u20a4 1.000.000 per un totale di \u20a4 5.000.000. Nelle prime puntate le domande riguardavano l'Italia o gli italiani, mentre nelle successive dovevano indovinare un cantante, il titolo di una canzone o una caratteristica di entrambe.\nUna volta averle risposte egli li introduceva a scegliere una delle due porte, di colore argento e oro, dietro le quali si celavano due personaggi: il cinese Chang Ran Qu e la tirolese Pia Telander (che rispettivamente facevano aumentare o dimezzare l'accumulo). Infine, il valore di aumento e diminuzione variava solo in base a quante di codeste risposte sono state date.\nL'insuccesso.\nEsordendo col buon risultato di 4.521.000 telespettatori e il 25,70% di share, il sabato 22 settembre 2001, \"Italiani\" avrebbe dovuto bissare il successo di \"Ciao Darwin\". Teo Teocoli, previsto come membro del cast con le sue parodie e le sue imitazioni, se ne and\u00f2 dopo la seconda puntata, e con non poche polemiche. Addirittura ancor prima di andare in onda venne accusata di volgarit\u00e0.\nIl programma risult\u00f2 un flop, surclassato dal variet\u00e0 di Rai 1 abbinato alla Lotteria Italia \"Torno sabato\", presentato da Giorgio Panariello. Vari furono i tentativi di risollevare gli ascolti: collegamenti in una puntata con la \u201cCasa\u201d del \"Grande Fratello\" (allora riconfermato con la sua seconda edizione), modifiche al gioco ufficiale e ospiti pi\u00f9 famosi.\nFu infine chiuso all'undicesima puntata, e il sabato successivo alla sua chiusura, su Canale 5 veniva trasmesso uno speciale di attualit\u00e0 del TG5 in formato settimanale, curato e condotto da Enrico Mentana chiamato \"Nel centro del mirino\".\nGli spot.\n\"Italiani\" fu preannunciato da 35 spot demenziali (tutti prodotti da Bonolis stesso), in cui venivano prese in giro le cartoline dell'Italia mandate in onda dalla Rai durante l'intervallo negli anni sessanta-settanta. Essi erano caratterizzati dai \"doppi sensi\", cio\u00e8 che furono accostate (come nell'originale) alcune citt\u00e0 e/o localit\u00e0 italiane ma con dei personaggi, come ad esempio:"}
{"id": "1846964", "revid": "1543377", "url": "https://it.wikipedia.org/wiki?curid=1846964", "title": "John Tuzo Wilson", "text": "Biografia.\nFiglio di un ingegnere scozzese emigrato in Canada, nel 1930 si laure\u00f2 in geofisica all'Universit\u00e0 di Toronto, primo laureato in geofisica in una universit\u00e0 canadese. Si perfezion\u00f2 poi all'Universit\u00e0 di Cambridge, e nel 1936 ottenne un dottorato in geologia all'Universit\u00e0 di Princeton. Nel triennio 1936-1939 lavor\u00f2 alla Commissione Geologica Canadese (\"Geological Survey of Canada\") e, allo scoppio della II guerra mondiale, si arruol\u00f2 nella marina militare canadese raggiungendo il grado di capitano di vascello. Nel 1946 divenne professore di geofisica all'Universit\u00e0 di Toronto. Rimase all'Universit\u00e0 di Toronto, di cui fu anche rettore, fino al pensionamento (1974); dopo di che ricopr\u00ec fino al 1985 l'incarico di direttore dell\"'Ontario Science Centre\", il museo delle scienze di Toronto.\nRicerca.\nPunti caldi.\nNel 1963 Wilson svilupp\u00f2 uno dei concetti fondamentali della tettonica a zolle, con la sua ipotesi sull'origine dei \"punti caldi\" (in lingua inglese \"hot spot\"), formazioni vulcaniche attive per lunghissimi periodi di tempo collocate nel mezzo delle placche, anzich\u00e9 ai confini di esse come prevede la teoria generale. Wilson ipotizz\u00f2 che il magma originasse da una colonna di materiale ad alta temperatura, detta pennacchio, del diametro di 100-250 km, localizzata e mantenuta fissa all'interno del mantello terrestre. Il magma, risalito alla superficie, darebbe origine a un'isola. Lo spostamento delle placche darebbe origine a una catena di vulcani allineati lungo il percorso della zolla, come una dorsale oceanica, ma asismica. Nello schema teorico della Tettonica a zolle, i punti caldi sarebbero pertanto dei punti fissi.\nFaglie e Placche.\nUn'importanza di gran lunga maggiore ebbe un articolo pubblicato su Nature nel 1965 nel quale Wilson ipotizz\u00f2 il ruolo delle faglie trasformi e delle \"placche\" (in inglese, \"plate\"), a cui diede il nome. Il modello di Wilson determin\u00f2 l'accettazione universale del modello di Hess dell'espansione dei fondali oceanici.\nRiconoscimenti.\nLa \"Canadian Geophysical Union\" ha istituito la \"J. Tuzo Wilson Medal\"."}
{"id": "1846965", "revid": "155136", "url": "https://it.wikipedia.org/wiki?curid=1846965", "title": "Regno di Candia", "text": ""}
{"id": "1846967", "revid": "228587", "url": "https://it.wikipedia.org/wiki?curid=1846967", "title": "Mirko Cvetkovi\u0107", "text": "\u00c8 stato Primo Ministro della Serbia dal 7 luglio 2008 al 27 luglio 2012.\nBiografia.\nCvetkovi\u0107 si laure\u00f2 in economia presso l'Universit\u00e0 degli Studi di Belgrado. Lavor\u00f2 presso l'Istituto Minerario e per l'Istituto nazionale serbo di economia, e fu consulente economico per la societ\u00e0 di consulenza \"CES Mecon\" e per la Banca Mondiale.\nNel 2001 Cvetkovi\u0107 \u00e8 stato nominato viceministro per l'Economia della Repubblica Federale di Jugoslavia, nel governo di Zoran \u0110in\u0111i\u0107. Svolse l'incarico fino al 2003, quando fu nominato direttore della Agenzia per la privatizzazione della Confederazione di Serbia e Montenegro. Il 15 maggio del 2007 fu nominato ministro delle finanze.\nPrimo Ministro della Serbia.\nL'8 luglio 2008 il presidente serbo Boris Tadi\u0107 nomin\u00f2 Cvetkovi\u0107 capo del governo. Il governo era formato da una coalizione tra il Partito Democratico e il Partito Socialista ed ottenne 127 voti di fiducia.\nUno dei principali impegni del governo di Cvetkovi\u0107 era quello di non riconoscere in ogni caso l'indipendenza del Kosovo. Inoltre, il governo puntava a fare ottenere alla Serbia lo status di paese candidato all'adesione all'Unione europea.\nCvetkovi\u0107 parla la lingua inglese. \u00c8 sposato e ha due figli."}
{"id": "1846968", "revid": "1305772", "url": "https://it.wikipedia.org/wiki?curid=1846968", "title": "Antonius Lambertus Maria Hurkmans", "text": "Biografia.\nAntoon (Antonius) Hurkmans cresce in una famiglia contadina con nove figli. Si diploma in una scuola agraria, e apre ad Echt la sua drogheria. Durante questo periodo percepisce la sua vocazione, vende la drogheria e inizia agli studi al \"Collegio per le vocazioni tardive\" di Warnsveld.\nNel 1966 inizia la \"scuola latina\" a Gemert e dal 1969 trascorre un periodo presso l'Abbazia di Grimbergen, vicino a Bruxelles.\nNel 1972 esce dal convento e studia teologia alla facolt\u00e0 teologica di Tilburg, dove nel 1978 riceve la laurea.\nIl 22 dicembre 1979 viene ordinato sacerdote dal vescovo Bluijssen nella cattedrale di San Giovanni a 's-Hertogenbosch.\nIncarichi pastorali.\nDal 1980 al 1987 svolge il ministero sacerdotale a Waalwijk, prima come vicario cooperatore e poi come parroco. Nel 1987 viene nominato rettore del nuovo seminario diocesano Sint-Janscentrum.\nNel marzo 1988 viene chiamato a ricoprire anche gli uffici di vicario generale e di prevosto della cattedrale di 's-Hertogenbosch. Nel 1994, nel giorno del suo compleanno, come riconoscimento per il servizio prestato in seminario, viene nominato monsignore da papa Giovanni Paolo II.\nIl 13 giugno 1998 viene eletto vescovo di 's-Hertogenbosch; riceve l'ordinazione episcopale il 29 agosto dello stesso anno dai vescovi ter Schure, Bluijssen, Muskens, Wiertz e Lescrauwaet.\nStemma vescovile.\nLa scelta dello stemma vescovile e del motto sono sempre molto indicativi delle priorit\u00e0 che un pastore d\u00e0 al suo ministero. Al centro dello stemma sono rappresentati un covone di grano e un'aquila. Il covone ricorda il pane e quindi l'eucaristia. Ci sono sette spighe, per ricordare i sette pani della moltiplicazione dei pani, in cui Ges\u00f9 offr\u00ec cibo in abbondanza a tutti, tanto che ne avanz\u00f2, cos\u00ec come la chiesa vuole continuare a fare (Mt , Mc ). Il covone inoltre ricorda le origini contadine del vescovo. L'aquila, raffigurata al lato, \u00e8 il simbolo di San Giovanni Evangelista, l'apostolo della Parola, e il patrono della diocesi, della cattedrale e del seminario diocesano. L'astuccio che l'aquila porta con il becco indica che San Giovanni ha scritto. \u00c8 lo Spirito Santo che unisce in maniera speciale nella visione di questo vescovo il sacramento (covone) e la Parola (l'aquila). Il motto infatti recita: \"In virtute Spiritus Sancti\", con la forza dello Spirito Santo.\nIncarichi straordinari.\n\u00c8 presidente della \"commissione vescovile per la liturgia, la musica liturgica e l'arte sacra\" (BCLMK).\nSi occupa di \"politica familiare e del matrimonio\" e collabora con l'editore \"Katholieke Bijbelstichting\".\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1846970", "revid": "287204", "url": "https://it.wikipedia.org/wiki?curid=1846970", "title": "Robert Gull", "text": "Carriera.\nLa sua prima partecipazione in competizioni di rilievo avviene nel 2005, quando prende parte al campionato spagnolo velocit\u00e0 nella categoria 125.\nHa preso parte al campionato Europeo Velocit\u00e0 nel 2007, in classe 125 alla guida di una Honda, classificandosi al 20\u00ba posto finale. Nello stesso anno corre la Red Bull Rookies Cup, che chiude al nono posto nella graduatoria piloti con 52 punti.\nL'anno successivo, sempre nell'europeo e nella stessa classe, si \u00e8 piazzato al 4\u00ba posto dopo aver vinto la tappa disputatasi in Svezia.\nPer quanto riguarda le competizioni del motomondiale ha fatto una sola apparizione, in occasione del Gran Premio motociclistico d'Olanda 2008, nella classe 125 in sella ad una Derbi del team Ajo Motorsports Jnr. Project, concludendo la gara al 27\u00ba posto e senza ottenere punti per la classifica iridata."}
{"id": "1846971", "revid": "501257", "url": "https://it.wikipedia.org/wiki?curid=1846971", "title": "Amore dopo Amore, Tour dopo Tour", "text": ""}
{"id": "1846972", "revid": "1442080", "url": "https://it.wikipedia.org/wiki?curid=1846972", "title": "Specie di Mecysmaucheniidae", "text": "Di seguito sono descritte tutte le specie della famiglia di ragni Mecysmaucheniidae note al dicembre 2012."}
{"id": "1846975", "revid": "287204", "url": "https://it.wikipedia.org/wiki?curid=1846975", "title": "Apomissia", "text": "Lapomissia \u00e8 una forma di riproduzione asessuale tipica di alcune piante superiori (spermatofite). Nell'apomissia la formazione dell'embrione avviene senza l'unione dei gameti (cio\u00e8 senza fecondazione) e d\u00e0 origine ad organismi geneticamente identici alla pianta madre.\nCome svantaggi il processo implica la perdita della ricombinazione genetica e come vantaggi quello della moltiplicazione immutata e continua di biotipi adattati nella concorrenza.\nCi sono tre tipi di \"processi apomittici\"\nIl corrispettivo dell'apomissia nel mondo animale \u00e8 la partenogenesi."}
{"id": "1846977", "revid": "767487", "url": "https://it.wikipedia.org/wiki?curid=1846977", "title": "Protrombina", "text": "La protrombina, nota anche come fattore II, \u00e8 una proteasi a serina che interviene nel processo di riparazione dei danni ai vasi sanguigni. La protrombina viene prodotta dal fegato e si trova in forma solubile nel sangue. Viene attivata a livello dei vasi sanguigni, dove vi \u00e8 un danno, e si trasforma in trombina. La protrombina \u00e8 uno zimogeno, ossia un enzima non attivo, e viene attivata mediante taglio proteolitico tra arginina e triptofano in posizione n-terminale (dove la porzione n-terminale va persa) e mediante un secondo taglio tra arginina ed isoleucina in zona c terminale (ma un ponte disolfuro tiene unite queste due porzioni dell'enzima che scorrono l'una sull'altra per formare l'enzima maturo).\nLa trasformazione protrombina-trombina \u00e8 un complesso di attivazione che vede l'intervento del calcio (IV fattore della coagulazione del sangue).\nLa protrombina rientra nel ciclo della vitamina K, dove viene gamma carbossilata per poter interagire con il calcio nella sua porzione n-terminale.\nPer l'attivazione della protrombina in trombina il calcio si lega alla superficie delle piastrine e lega la protrombina nella sua porzione n-terminale, successivamente alla protrombina si legano il fattore V (un cofattore, proteina ad alto peso molecolare) ed il fattore X. \u00c8 il fattore X a trasformare la protrombina in trombina.\nIl fattore X \u00e8 attivato dal fattore IX mediante l'intervento del fattore VIII (un cofattore e proteina ad alto peso molecolare)."}
{"id": "1846985", "revid": "74668", "url": "https://it.wikipedia.org/wiki?curid=1846985", "title": "Episodi di One Piece (stagioni 1-2)", "text": ""}
{"id": "1846986", "revid": "74668", "url": "https://it.wikipedia.org/wiki?curid=1846986", "title": "Episodi di One Piece (stagioni 3-4)", "text": ""}
{"id": "1846987", "revid": "74668", "url": "https://it.wikipedia.org/wiki?curid=1846987", "title": "Episodi di One Piece (stagioni 5-6)", "text": ""}
{"id": "1846990", "revid": "1048993", "url": "https://it.wikipedia.org/wiki?curid=1846990", "title": "Kari Wahlgren", "text": "Carriera.\nSi occupa del doppiaggio in lingua inglese di cartoni animati e videogiochi."}
{"id": "1846995", "revid": "1067791", "url": "https://it.wikipedia.org/wiki?curid=1846995", "title": "Frutto climaterico", "text": "I frutti climaterici sono quei frutti che maturano anche dopo essere stati separati dalla pianta.\nL'etilene \u00e8 l'ormone vegetale prodotto durante la maturazione. Al momento del distacco del frutto il contenuto di etilene si abbassa e quindi anche la respirazione (minimo climaterico), successivamente il frutto \u00e8 capace di sintetizzare nuovo etilene che favorisce una ripresa molto intensa della respirazione (picco climaterico), allo scopo di idrolizzare l'amido accumulato durante la fase di accrescimento e convertirlo in zuccheri solubili (mono e disaccaridi quali glucosio, fruttosio, saccarosio). Durante questo processo, l'etilene attiva anche tutti gli altri meccanismi biochimici della maturazione.\nSono frutti climaterici banane, pesche, mele, pere, mele/pere cotogne, kiwi, nashi, cachi, meloni, angurie, fichi, albicocche, avocado, manghi, susine, papaia, pomodori.\nContrariamente, i frutti non climaterici (o aclimaterici) non accumulano amido nei loro tessuti e non maturano se staccati dalla pianta (frutti come olive, uva, lamponi, cetrioli, ciliegie, fragole, agrumi, ananas, mele granate, peperoni, melanzane, zucche e la maggior parte dei legumi). In questo gruppo sono compresi diversi vegetali ad elevata attivit\u00e0 respiratoria come fagiolini, piselli, asparagi, mais dolce. I frutti aclimaterici non hanno il picco climaterico, e la respirazione tende a ridursi gradualmente durante tutta la fase di accrescimento fino al suo completo arresto quando la maturazione \u00e8 completa.\nLe tecnologie moderne permettono all'essere umano un controllo molto preciso della maturazione. In frutticoltura \u00e8 prassi comune raccogliere i frutti climaterici quando non sono ancora maturi, per poi conservarli dentro apposite celle frigorifere a basse temperature () e atmosfera ricca di &lt;chem&gt;CO2&lt;/chem&gt;. La maturazione avviene successivamente, in modo artificiale, a temperature pi\u00f9 elevate e con somministrazione atmosferica di etilene esogeno, e quando il frutto \u00e8 pronto viene commercializzato. Tuttavia la somministrazione di etilene pu\u00f2 rivelarsi molto utile anche nel trattamento dei frutti non climaterici gi\u00e0 maturi ai quali si vuole modificare qualche piccolo parametro commerciale, per esempio negli agrumi: quest'ormone infatti stimola la degradazione della clorofilla, e i frutti arrivano alla vendita con una colorazione della buccia molto omogenea e priva di verde."}
{"id": "1846996", "revid": "120878930", "url": "https://it.wikipedia.org/wiki?curid=1846996", "title": "Vittorio Matteo Corcos", "text": "Biografia.\nVittorio Matteo Corcos nacque a Livorno il 4 ottobre 1859, da famiglia di origini ebraiche, iniziando sin da giovane la frequentazione dell'Accademia di belle arti di Firenze ed ebbe per maestro Enrico Pollastrini. Tra il 1878 e il 1879 soggiorn\u00f2 a Napoli presso Domenico Morelli dal quale apprese lo spirito del suo successivo stile di pittura, caratterizzato da profonde ricerche formali e letterarie. A questo periodo risale l'\"Arabo in preghiera\", che identifica chiaramente questa svolta pittorica.\nNel 1880 approd\u00f2 a Parigi, dove riusc\u00ec a sottoscrivere un contratto di 15 anni di cooperazione con la casa d'arte Goupil frequentando anche saltuariamente lo studio di L\u00e9on Bonnat, ritrattista della \"Parigi bene\", dedicandosi a ritratti femminili, a scene di vita quotidiana con colori brillanti e pennellate raffinate. Al suo rientro in Italia, tra il 1881 ed il 1886 espone al Salon.\nStabilitosi a Firenze, nel 1887 spos\u00f2 Emma Ciabatti, vedova Rotigliano, inserita in prestigiosi circoli letterari che lo mettono in contatto con Giosu\u00e8 Carducci e Gabriele D'Annunzio, approdando poi alla Galleria degli Uffizi.\nNel 1904, in Germania, esegu\u00ec un ritratto di Guglielmo II, dell'Imperatrice e di numerose importanti personalit\u00e0 tedesche, oltre al ritratto della regina Amelia del Portogallo e della regina Margherita di Savoia.\nTra i suoi allievi vi fu il pittore Cesare Maggi.\nSuo figlio Massimiliano \u00e8 fra i caduti della Grande Guerra.\nVittorio Corcos mor\u00ec a Firenze l'8 novembre 1933; sua moglie Emma lo segu\u00ec nella tomba pochi giorni dopo, il 24.\n\u00c8 sepolto nel cimitero monumentale delle Porte Sante in Firenze."}
{"id": "1846997", "revid": "94350706", "url": "https://it.wikipedia.org/wiki?curid=1846997", "title": "Sfondagiaco", "text": "Conosciuto anche con il nome di \"smagliatore\" fece la sua comparsa intorno al XIII secolo questa nuova tipologia d'arma dettata dalle esigenze belliche: era lo sfondagiaco, coltello-pugnale a due tagli con lama molto robusta e punta rinforzata, spesso a brocco (lunga e acuminata). Veniva usato per penetrare il giaco, cio\u00e8 la camicia di maglia di ferro indossata sotto la sopravveste e successivamente sotto l'armatura, con un micidiale colpo di stocco. \nMolto usato dagli \"spazzini\" dei campi di battaglia, che lo usavano per finire i soldati morenti prima di passare a spogliarli di ogni cosa di valore, in questo caso forse sarebbe pi\u00f9 giusto per\u00f2 parlare di misericordia."}
{"id": "1847006", "revid": "39884", "url": "https://it.wikipedia.org/wiki?curid=1847006", "title": "Samuel Kahanamoku", "text": "Specializzato nello stile libero ha vinto la medaglia di bronzo nei 100m alle Olimpiadi di Parigi 1924.\nEra il fratello minore di Duke Kahanamoku."}
{"id": "1847008", "revid": "599013", "url": "https://it.wikipedia.org/wiki?curid=1847008", "title": "David May", "text": ""}
{"id": "1847009", "revid": "765341", "url": "https://it.wikipedia.org/wiki?curid=1847009", "title": "Invaiatura", "text": "L'invaiatura, in botanica e agronomia, \u00e8 una fase fenologica della maturazione dei frutti, in corrispondenza della quale avviene il viraggio di colore dell'epicarpo. \nBiochimismo.\nL'invaiatura \u00e8 fondamentalmente associata al metabolismo della clorofilla. Prima di questa fase, la colorazione dell'epicarpo \u00e8 determinata dalla clorofilla, che maschera gli altri pigmenti presenti, rappresentati dai carotenoidi. La scomparsa del pigmento verde si accompagna, secondo le specie, ad un accumulo di carotenoidi e/o di antociani. La prevalenza di uno di questi pigmenti determina il viraggio: i carotenoidi sono infatti responsabili delle colorazioni variabili dal giallo al rosso-arancio, mentre gli antociani conferiscono le colorazioni che vanno dal rosso al blu.\nImportanza.\nL'invaiatura \u00e8 un indice dell'avanzamento della maturazione del frutto, tuttavia rappresenta nella generalit\u00e0 dei casi una fase precoce; poich\u00e9 si tratta di una fase di facile individuazione, \u00e8 spesso usata come parametro di riferimento anche se non sufficiente. Il momento in cui iniziare la raccolta in relazione all'invaiatura varia perci\u00f2 secondo la specie e, nell'ambito di una singola specie agraria, secondo la cultivar: ad esempio, nel pomodoro da mensa alcuni ibridi sono raccolti e commercializzati al verde, altri, invece, a invaiatura completa.\nOlivo.\nNell'olivo l'invaiatura procede con il viraggio dal verde intenso ad una colorazione finale che varia, secondo la cultivar, dal rosso porpora al nero. In una fase intermedia si pu\u00f2 avere una colorazione giallo paglierina che corrisponde all'inizio dell'accumulo degli antociani. L'invaiatura pu\u00f2 procedere uniformemente su tutta l'oliva oppure ha una distribuzione zonale, iniziando, in genere, dal polo apicale.\nIl momento della raccolta, in relazione all'invaiatura, dipende dalla destinazione del prodotto. Per le olive da mensa si fa distinzione fra lavorazione \"al verde\" (es. Ascolana tenera, Nocellara del Belice, Nera di Gonnos) e \"al nero\" (es. Bosana, Nera di Oliena, Majanica di Ferrandina). Le olive da trasformare \"al verde\" vanno raccolte all'inizio dell'invaiatura, mentre quelle da trasformare \"al nero\" si raccolgono a invaiatura completa. In questo caso infatti, la pigmentazione si estende anche alla polpa, requisito essenziale per questo tipo merceologico.\nPer le olive da olio l'invaiatura \u00e8 un parametro di secondaria importanza, tuttavia \u00e8 utile per individuare il momento pi\u00f9 opportuno perch\u00e9 ha una correlazione con la curva di inolizione. L'accumulo dell'olio nella polpa aumenta, in termini assoluti, nel corso della maturazione fino all'invaiatura. Dopo l'invaiatura si assiste ancora ad un incremento del tenore in olio, ma in realt\u00e0 questo aumento \u00e8 fittizio in quanto dovuto ad una perdita d'acqua. Al fine di ottenere la massima produzione d'olio, le olive vanno perci\u00f2 raccolte non prima dell'invaiatura. In passato si tendeva a raccogliere le olive in una fase avanzata della maturazione, per la convinzione di ottenere una maggiore produzione: la resa in olio, in rapporto al peso delle olive, aumenta infatti anche dopo l'invaiatura. In realt\u00e0 nella fase di invaiatura si verifica il maggior accumulo di componenti volatili e di polifenoli, perci\u00f2 questa fase \u00e8 ottimale per ottenere un olio di qualit\u00e0, ricco di polifenoli e di fruttato.\nVite.\nNella vite l'invaiatura ha luogo al termine dell'accrescimento con il viraggio dal verde ad una colorazione finale che varia secondo il vitigno: nelle uve bianche la colorazione \u00e8 determinata dai carotenoidi e in generale si assesta su tonalit\u00e0 gialle; nelle uve nere \u00e8 invece determinata dagli antociani e si assesta su tonalit\u00e0 variabili dal rosso al nero. Nel caso dell'uva i parametri fondamentali per la determinazione dell'epoca di raccolta sono il tenore in zuccheri riduttori (glucosio e fruttosio) e il tenore in acidi organici. Le modificazioni che interessano questi parametri hanno luogo a partire dall'invaiatura, perci\u00f2 il viraggio del colore non \u00e8 un parametro sufficiente a stabilire il momento opportuno per la raccolta. Infatti, durante l'invaiatura, si verifica la traslocazione degli zuccheri dai tralci agli acini e, contemporaneamente, in una prima fase, l'accumulo di acidi organici. In una seconda fase si ha l'abbassamento del tenore in acidi e una modifica dello spettro acidico: le uve poco mature sono infatti relativamente pi\u00f9 ricche in acido malico e pi\u00f9 povere in acido tartarico. L'epoca di raccolta dipende da tipo di destinazione delle uve.\nPer le uve da tavola il requisito fondamentale \u00e8 l'assenza totale di acidit\u00e0. \u00c8 tollerato un gusto moderatamente acidulo solo per le uve precoci, in quanto considerate primizie . Poich\u00e9 l'uva \u00e8 un frutto a maturazione non climaterica , la raccolta va effettuata solo quando si raggiunge la piena maturazione e, quindi, dopo l'invaiatura.\nPer le uve da vino gli indici di raccolta cambiano secondo il tipo di vinificazione. Per la vinificazione in rosso \u00e8 fondamentale l'alto grado saccarometrico perci\u00f2 la vendemmia si pratica in piena maturazione, ben oltre l'invaiatura, sulla base di indici di maturazione che tengono conto del tenore zuccherino e del tenore in acidi. Per la vinificazione in bianco, finalizzata a produrre vini a gradazione alcolica relativamente bassa e dotati di fruttato, \u00e8 fondamentale un rapporto zuccheri/acidi moderato. In generale l'epoca ottimale di raccolta si colloca all'inizio dell'invaiatura, fase in cui il tenore in acido malico \u00e8 relativamente alto.\nPomodoro.\nNel Solanum lycopersicum, la pigmentazione della bacca \u00e8 determinata in genere dai carotenoidi e, per la precisione, dal rapporto quantitativo fra licopene e \u03b2-carotene. Secondo la variet\u00e0, la pigmentazione del pomodoro maturo varia dal giallo, in caso di accumulo di solo \u03b2-carotene al rosso cremisi per il forte accumulo di licopene, tipico della maggior parte delle cultivar e degli ibridi. Alcune variet\u00e0 possono invece presentare colorazioni violacee per l'accumulo di antociani. La pigmentazione pu\u00f2 essere, secondo la cultivar, uniforme oppure con striature, pi\u00f9 evidenti poco prima e durante l'invaiatura, per un maggiore accumulo del pigmento clorofilliano. La striatura pu\u00f2 mantenersi anche in piena maturazione.\nSull'intensit\u00e0 della pigmentazione ha un ruolo non trascurabile il bilancio nutrizionale della pianta e, in particolare, la disponibilit\u00e0 di potassio, per cui possono esserci pigmentazioni deboli o stentate dovute ad un rapporto nutrizionale fra azoto e potassio a favore del primo oppure all'antagonismo fra calcio e potassio.\nL'accumulo di pigmenti procede lentamente, iniziando generalmente dal polo apicale e procedendo in modo zonale verso il polo peziolare. In genere l'inizio dell'invaiatura \u00e8 annunciato dalla comparsa di una pigmentazione giallo-aranciata o rosata in corrispondenza del polo apicale. La pigmentazione \u00e8 scalare anche nello spessore del frutto, per cui inizia dall'epicarpo per procedere verso l'interno, fino alle placente. Fra l'inizio dell'invaiatura e la piena colorazione si verificano variazioni di intensit\u00e0 e di tonalit\u00e0 del colore, con passaggi intermedi in cui compaiono il giallo-aranciato e il rosato. Infine, scalarit\u00e0 di maturazione e, quindi, di pigmentazione, si verifica anche nell'ambito della pianta; questo comportamento \u00e8 portato all'estremo nei tipi genetici ad accrescimento indeterminato, nei quali si verifica il proseguimento dell'accrescimento e, quindi dell'emissione di nuovi fiori anche dopo l'emissione del primo palco fiorale.\nDopo l'invaiatura il processo biochimico fondamentale consiste nella variazione del rapporto fra acidi organici e zuccheri a favore di questi ultimi, per cui, nel corso dell'invaiatura tende a prevalere la percezione dell'acido e diminuendo progressivamente con il procedere della maturazione. Un altro processo di non secondaria importanza \u00e8 la metabolizzazione delle pectine, in seguito alla quale si verifica lo sfaldamento delle lamelle mediane e la riduzione della consistenza della bacca. L'intensit\u00e0 di quest'ultimo processo dipende dalla cultivar e da fattori nutrizionali (calcio). Essendo un frutto climaterico, la maturazione del pomodoro procede anche dopo il distacco del frutto dalla pianta. Il momento della raccolta dipende da vari fattori, fra i quali rientrano in particolare la cultivar o l'ibrido, la destinazione del prodotto e, nel caso del pomodoro da mensa, le tendenze del mercato.\nIl pomodoro da industria va raccolto in piena maturazione, in quanto il prodotto viene rifiutato o subisce un deprezzamento se c'\u00e8 una significativa percentuale di bacche immature o non uniformemente colorate.\nIl pomodoro da mensa si raccoglie, secondo l'ibrido, in tre differenti fasi: prima dell'invaiatura (\"a verde\"), a inizio invaiatura (\"rosato\"), a pigmentazione completa (\"a rosso\"). Le esigenze di mercato, i gusti del consumatore e caratteristiche intrinseche dell'ibrido determinano nel complesso differenti tendenze: "}
{"id": "1847018", "revid": "1429175", "url": "https://it.wikipedia.org/wiki?curid=1847018", "title": "Mentha piperita", "text": "La menta piperita (\"Mentha \u00d7 piperita\") \u00e8 una pianta erbacea perenne, stolonifera, fortemente aromatica, che appartiene alla famiglia delle Labiate (Lamiaceae), e al genere Mentha. \u00c8 ibrida tra la \"Mentha aquatica\" e la \"Mentha spicata\" (chiamata anche \"Mentha viridis\").\nLa pianta \u00e8 originaria dell'Europa e la coltivazione \u00e8 diffusa in tutto il mondo.\nLa zona del Mitcham (Inghilterra), intorno alla met\u00e0 del XVIII secolo, fu interessata dalla prima coltivazione su vasta scala della menta.\nDescrizione.\nLa menta piperita \u00e8 un'erba alta da qualche cm a circa 70\u00a0cm, con steli eretti e radici rizomatose che si espandono notevolmente nel suolo.\nLe foglie sono opposte, semplici, lanceolate e ricoperte di una leggera peluria di colore verde brillante.\nI fiori sono raccolti in cime terminali, coniche, che fioriscono a partire dal basso verso l'alto. I singoli fiori, simpetali e irregolari, sono piccoli, di colore bianco, rosa o viola; la corolla, parzialmente fusa in un tubo, si apre in due labbra, la superiore con un solo lobo, l'inferiore con 3 lobi disuguali. La fioritura avviene in piena estate e prosegue fino all'autunno.\nIl frutto \u00e8 una capsula che contiene da 1 a 4 semi.\nColtivazione.\nDi facile coltivazione, predilige una zona poco ombrosa e umida.\nLa moltiplicazione avviene per talea, oppure per divisione dei cespi, a fine settembre. Alla base della pianta si formano degli \"stoloni\" da cui hanno origine nuovi germogli che verranno usati per rinnovare le colture. Se coltivata in zone di scarsa umidit\u00e0, la pianta guadagner\u00e0 in ricchezza di essenza ma perder\u00e0 in sviluppo.\nLa pianta della menta \u00e8 facilmente attaccata da funghi parassiti (Puccinia menthae); i suoi steli e le foglie si riempiono di rigonfiamenti e puntini rossastri che poi si evolvono in macchioline nerastre, le piante infette vanno eliminate e bruciate. Viene, inoltre, attaccata dalle lumache che ne sono ghiotte.\nLa raccolta della menta viene fatta quando la pianta \u00e8 completamente fiorita e portata nelle apposite distillerie, mentre per uso domestico viene essiccata in luogo fresco e arieggiato.\nUtilizzo.\nDi sapore intenso, viene raramente utilizzata in cucina dove si preferiscono altre specie di menta; della menta piperita viene perlopi\u00f9 utilizzata l'essenza nella preparazione di bevande e prodotti dolciari.\nNell'aromaterapia viene consigliata come tonificante del sistema nervoso, dell'apparato digerente, del fegato, dell'intestino, per ridurre gli spasmi e la flatulenza. Si rivela un efficace espettorante, analgesico e antisettico.\nSi utilizza nel caso di cattiva digestione, nausea, diarrea, raffreddore, influenza, acne, mal di denti, emicrania.\nViene utilizzata anche in industria farmaceutica come aromatizzante (collutori, dentifrici, tisane), \u00e8 antinevralgico e decongestionante delle prime vie aeree."}
{"id": "1847024", "revid": "767487", "url": "https://it.wikipedia.org/wiki?curid=1847024", "title": "Marino Furlani", "text": "Dopo il suo ritiro, fu allenatore della squadra di calcio di Ponte Nuovo di Magenta."}
{"id": "1847025", "revid": "278954", "url": "https://it.wikipedia.org/wiki?curid=1847025", "title": "Menta piperita", "text": ""}
{"id": "1847026", "revid": "287204", "url": "https://it.wikipedia.org/wiki?curid=1847026", "title": "Ekonte", "text": " \u00e8 un termine giapponese utilizzato in animazione per definire qualcosa di simile allo \"storyboard\". Il suo significato \u00e8 \"continuit\u00e0 grafica\", ed ha un valore diverso rispetto alla metodologia di lavoro occidentale in quanto, a differenza dello \"storyboard\", l\"ekonte\" \u00e8 un documento di lavoro sostanzialmente fisso che restituisce in modo molto pi\u00f9 preciso ci\u00f2 che sar\u00e0 l'animazione definitiva, scena dopo scena. Rispetto allo \"storyboard\" esso contiene, pertanto, molti pi\u00f9 dettagli ed informazioni, quali il numero di \"frame\" per scena, gli effetti visivi e gli sfondi necessari, le inquadrature, i movimenti di camera, la dinamica e la composizione delle scene, tutti dati che servono ai disegnatori ed agli animatori per portare a termine il proprio lavoro in minor tempo.\nLo strumento ed il concetto di \"ekonte\" iniziarono a prendere forma nella lavorazione del lungometraggio animato \"Taiyo no \u014cji - Horusu no daiboken\" (\"La grande avventura del piccolo principe Valiant\"), prodotto dalla Toei D\u014dga nel 1968. L'importanza attribuita agli \"ekonte\" spiega anche perch\u00e9 in Giappone sia diffusa la consuetudine di pubblicarli in volumi molto curati che, spesso, accompagnano l'uscita in DVD dell'anime cui si riferiscono."}
{"id": "1847038", "revid": "729019", "url": "https://it.wikipedia.org/wiki?curid=1847038", "title": "Stazione di Lambrugo-Lurago", "text": "La stazione di Lambrugo-Lurago \u00e8 la stazione ferroviaria ubicata nel territorio comunale di Lambrugo sulla ferrovia Milano\u2013Asso.\n\u00c8 gestita da FerrovieNord.\nNel 2005 la stazione ha registrato il transito di viaggiatori, il 4,5% in meno rispetto al precedente biennio.\nStoria.\nSi trattava di una stazione con piazzale a due binari fino agli anni novanta, quando venne convertita a fermata impresenziata a singolo binario.\nStrutture e impianti.\nL'edificio viaggiatori rispecchia lo stile di molte altre stazioni della linea ferroviaria Milano\u2013Asso.\nI lavori per lo smantellamento della stazione hanno lasciato intatto il fabbricato viaggiatori, sigillando la vecchia biglietteria, ma preservando la sala d'attesa, che \u00e8 dotata di una biglietteria automatica e di distributori automatici di merendine e bevande. La struttura \u00e8 sorvegliata da telecamere a circuito chiuso.\nCaratteristiche.\nA differenza dei lavori eseguiti nella \"sorella\" Pontelambro-Castelmarte, con la riduzione da due a un solo binario negli anni novanta non \u00e8 stato preso in considerazione il restauro della banchina d'attesa. Questa si estende per circa 220 metri con andamento non rettilineo. Il mancato restauro non ha portato l'altezza del livello della banchina dal piano dei binari agli attuali standard: risulta perci\u00f2 molto scomoda la salita e la discesa dei passeggeri.\n Lambrugo-Lurago \u00e8 stata provvista di nuovi sistemi di teleindicazione.\nMovimento.\nSeguendo l'orario feriale aggiornato al 14 dicembre 2008, il servizio su questa fermata si articola in questo modo:\nIl costo dei biglietti di corsa semplice \u00e8 di 3,75\u00a0\u20ac per Milano e 2,00\u00a0\u20ac per Asso.\nInterscambi.\nNella stazione \u00e8 presente un ampio parcheggio per agevolare lo scambio gomma-ferro."}
{"id": "1847039", "revid": "124517521", "url": "https://it.wikipedia.org/wiki?curid=1847039", "title": "Le ragazze (album Neri per Caso)", "text": "Le ragazze \u00e8 l'album di debutto del gruppo vocale italiano dei Neri per Caso, pubblicato nel 1995.\nIl disco ha ottenuto consensi sia dalla critica musicale, sia dal pubblico: in una sola settimana \"Le ragazze\" ha infatti superato le 100.000 copie vendute, aggiudicandosi cos\u00ec il suo primo disco di platino, al quale se ne sarebbero poi aggiunti altri 5.\nPer la promozione dell'album, il gruppo \u00e8 stato impegnato in un tour, il primo della sua carriera, partito il 19 maggio 1995 da Venezia, che si \u00e8 svolto nelle discoteche di diverse citt\u00e0 sparse in tutta Italia.\nIl disco.\nL'album \u00e8 costituito da 3 brani inediti e da 7 cover dei successi di alcun importanti artisti italiani, come Pino Daniele, Jovanotti, Edoardo Bennato e Zucchero Fornaciari.\nTutti i brani inediti sono interamente scritti da Claudio Mattone, che \u00e8 anche produttore dell'album stesso.\nTra le canzoni inedite sono incluse \"Le ragazze\", vincitrice nella sezione \"Nuove Proposte\" al Festival di Sanremo 1995 ed estratta come primo singolo dell'album, ed il brano \"Sentimento pentimento\", scelto come secondo singolo e presentato in gara al Festivalbar 1995.\nTutti i brani sono eseguiti interamente a cappella, ovvero senza l'ausilio di alcuno strumento musicale. A detta degli stessi componenti del gruppo, l'album contiene anche influenze provenienti dal reggae, dal jazz e dal raggamuffin.\nDopo un esordio al secondo posto della Classifica FIMI Album, l'album ha raggiunto la vetta, mantenuta per un totale di 3 settimane consecutive."}
{"id": "1847040", "revid": "729019", "url": "https://it.wikipedia.org/wiki?curid=1847040", "title": "Tubercoli quadrigemini", "text": "I tubercoli o collicoli quadrigemini, detti anche corpi quadrigemini, sono quattro formazioni del tronco cerebrale (due superiori e due inferiori) poste sulla superficie dorsale (tetto) del mesencefalo, riunite nella lamina quadrigemina; quelli superiori si collegano alle vie ottiche (dirette e riflesse), quelli inferiori alle vie dell'udito (dirette e riflesse).\nI tubercoli quadrigemini superiori, nello specifico, che rivestono tra l'altro importanza grandissima nei volatili, essendo il termine ultimo della via della sensibilit\u00e0 ottica, ricoprono un ruolo nella fisiologia del corpo umano quali rudimentale centro di integrazione, sul quale convergono afferenze diverse e da cui partono efferenze, soprattutto per il pulvinar talamico, per la corteccia cerebrale area visiva primaria e associative (rispettivamente area 17, 18 e 19 della mappatura di Brodman), per i nuclei dei nervi oculomotore, trocleare e abducente (III, IV, VI paio di nervi cranici) e in genere dei nervi cranici.\nI tubercoli quadrigemini superiori constano di sette strati a differente carattere cito-mielomorfo. In superficie vi \u00e8 uno strato di sostanza bianca (strato bianco esterno), dato a livello cellulare dagli assoni mielinizzati dei neuroni corticiloli, cio\u00e8 con assone corto che riceve afferenze da veicolare al soma, sito nello strato grigio esterno, appena pi\u00f9 gi\u00f9, che quindi riceve stimoli dalle aree visive della corteccia cerebrale (lobo occipitale), grazie al fascio cortico-tettale esterno. Indi, pi\u00f9 in profondit\u00e0 rispetto agli strati bianco esterno e grigio esterno, \u00e8 lo strato cosiddetto \"delle fibre ottiche\", su cui converge l'info visiva extragenicolata, che cio\u00e8 non staziona pei corpi genicolati laterali talamici.\nProcedendo in profondit\u00e0 si nota lo strato grigio medio, formato dal corpo cellulare di neuroni i cui assoni si approfondano nello strato bianco medio, e che ricevono fibre perlopi\u00f9 dai tubercoli quadrigemelli inferiori, dalla corteccia, dall'abenula, dal cervelletto (nella porzione neocerebellare), dal midollo spinale. Quest'ultima \u00e8 una via importantissima per i movimenti riflessogeni, e viaggia ad inoltro lemniscale con la via spino talamica laterale e spino talamica anteriore (lemnisco spinale), e veicola stimoli dolorifici di tipo incosciente, che cio\u00e8 non raggiungono la corteccia, ma vengono integrati a livello dei tubercoli quadrigemini superiori, per poi tornare al midollo con la via tetto-spinale, importante via dei riflessi extrapiramidali connessi con riflessi sensoriali.\nInfine sono altri due strati, che partendo da superficie in profondit\u00e0 sono lo strato grigio interno (o profondo) e lo strato bianco interno (o profondo). Essi sono dati rispettivamente dai pirenofori e dai neuriti dei neuroni corticifughi a lungo assone, che cio\u00e8 non veicolano afferenze, ma da cui partono efferenze per i vari nuclei serviti dai tubercoli. Una \u00e8 la via tetto-pulvinare, l'altra la tetto-neocerebellare, la tetto-oculomotoria (per il nucleo del III paio di nervi cranici, sito in prossimit\u00e0 dei tubercoli superiori, cos\u00ec come il nucleo del parasimpatico encefalico cosiddetto \"di Edinger-Westphal\"), ma anche la gi\u00e0 citata tetto-spinale, che pu\u00f2 a seconda dei casi far stazione anche nella sostanza reticolare del tronco cerebrale prima di giungere al midollo (quindi con la via tetto-tegmento-spinale)"}
{"id": "1847044", "revid": "111319", "url": "https://it.wikipedia.org/wiki?curid=1847044", "title": "Francis Beaurepaire", "text": ""}
{"id": "1847046", "revid": "599013", "url": "https://it.wikipedia.org/wiki?curid=1847046", "title": "Frank Beaurepaire", "text": "Specializzato nello stile libero ha vinto 6 medaglie, di cui 4 individuali e 2 nella staffetta 4x200\u00a0m sl in tre edizioni dei Giochi olimpici, a partire da .\n\u00c8 diventato uno dei Membri dell'International Swimming Hall of Fame.\n\u00c8 stato primatista mondiale dei 200\u00a0m sl."}
{"id": "1847058", "revid": "640277", "url": "https://it.wikipedia.org/wiki?curid=1847058", "title": "Strumenti", "text": "Strumenti \u00e8 il secondo album in studio del gruppo musicale italiano Neri per Caso, pubblicato nel 1996 dalla Easy Records Italia."}
{"id": "1847060", "revid": "287204", "url": "https://it.wikipedia.org/wiki?curid=1847060", "title": "Gestapo (romanzo)", "text": "Gestapo \u00e8 un romanzo scritto da Sven Hassel, parte di una serie di 14 romanzi ambientati nella Seconda Guerra Mondiale, nelle file dei battaglioni di disciplina dei carristi tedeschi.\nTrama.\nRitroviamo i superstiti del battaglione di disciplina tedesco, decimato dalle sanguinose battaglia sul fronte orientale sovietico, descritti in Maledetti da Dio.\nFatti rientrare in patria per riformare i ranghi, sono sfuggiti ad un accerchiamento, alla morte, alle mine e ai cecchini nemici, o a granata. In un consiglio di guerra, un loro camerata, il tenente Ohlsen, compagno ed amico di mille avventure e fratello, subisce una sorte avversa. Il tenente verr\u00e0 recluso e decapitato dopo aver subito una serie infinita di crudeli maltrattamenti che i suoi compagni e soldati del battaglione di disciplina conoscono molto bene, essendo stati anch'essi, per i pi\u00f9 disparati motivi, vittime degli stessi nelle segrete delle prigioni di un regime che non permette a nessuno di pensare ed essere libero. Emblematica \u00e8 la frase durante il processo dell'accusatore di Ohlsen, il dott. Beckmann: \"Siamo qui per dare le prove delle accuse o del contrario. Se potete provare che le mie accuse non sono fondate potrete lasciare la sala da uomo libero\".\n\u201cLibero?\u201d \u00e8 l'incredulo pensiero del tenente guardando la porta dietro i banchi del pubblico \u201cnessuno \u00e8 libero nel Terzo Reich. Dal poppante al vegliardo sul letto di morte sono tutti prigionieri\u201d prigionieri di un sistema che li stritola e li condanna ancora prima dell'accertamento della colpa come il documento allegato agli atti dell'accusa di Ohlsen in cui si dispone gi\u00e0 l'allestimento del patibolo per giustiziarlo.\nAlla fine comunque i conti tornano sempre perch\u00e9 due dei tre guardiani-aguzzini del carcere dove era recluso il tenente finiscono nel battaglione di disciplina dei compagni di Ohlsen: anche loro vittime di un sistema che fino ad allora difendevano allo stremo per non perdere i piccoli privilegi che avevano acquisito in virt\u00f9 della loro meschina crudelt\u00e0. In questo frangente le vittime si trasformano in aguzzini ma \u00e8 ben poca soddisfazione dato che il battaglione \u00e8 di nuovo pronto a partire per il fronte e a convivere con la morte.\n\u00c8 emblematico l'ultimo capitolo quando durante una notte di libera uscita presso le vie di Amburgo prima della partenza per il fronte una ex SS Rudolf Kleber finita nel battaglione di disciplina per mercato nero e furto desidera entrare a far parte del loro gruppo in qualit\u00e0 di trombettiere della compagnia. Porta ne saggia la consistenza come uomo e musicista inducendolo ad esibirsi in pezzi blues proibiti che Kleber suona magistralmente incantando anche un agente di polizia e due prostitute attratti dalle note agrodolci emesse dalla tromba; \u201cavveniva qualcosa che loro non potevano comprendere fino in fondo, si trattava di scegliere qualcuno adatto a facilitare la morte ai paria di questo basso mondo. Ebbero improvvisamente l'idea di un mondo che non era il loro in cui uomini duri divenivano come bambini, proprio un momento prima di ricevere l'ultimo gelido bacio della morte\u201d."}
{"id": "1847061", "revid": "117769497", "url": "https://it.wikipedia.org/wiki?curid=1847061", "title": "...And So This Is Christmas", "text": "...And So This Is Christmas \u00e8 un album del gruppo vocale italiano dei Neri per Caso, pubblicato nel 1996.\nIl disco contiene delle cover di note canzoni, i cui testi parlano del Natale."}
{"id": "1847063", "revid": "767487", "url": "https://it.wikipedia.org/wiki?curid=1847063", "title": "Draft NBA 2008", "text": "Il Draft NBA 2008 si \u00e8 svolto il 26 giugno 2008 al Madison Square Garden di New York. Viene scelto anche l'italiano Danilo Gallinari col n\u00ba 6. \u00c8 considerato tra i draft pi\u00f9 ricchi di talento in tutta la storia NBA\nEcco i principali riconoscimenti ottenuti da alcuni dei tanti talenti del Draft:"}
{"id": "1847064", "revid": "124394546", "url": "https://it.wikipedia.org/wiki?curid=1847064", "title": "Aleksandr Sergeevi\u010d Morozevi\u010d", "text": "Nella lista FIDE di novembre 2009, Morozevi\u010d ha un punteggio Elo di 2750, il che lo pone all'undicesimo posto della classifica mondiale.. In luglio del 2008 raggiunse il secondo posto al mondo (dietro ad Anand) con 2788 punti..\nMorozevi\u010d si contraddistingue per l'uso di aperture inusuali. Contro il Gambetto di donna, per esempio, ha talvolta giocato la Difesa Cigorin (codice_1) e pi\u00f9 recentemente il controgambetto Albin (codice_2); entrambi i sistemi appaiono raramente ad alto livello. \u00c8 anche risaputo che privilegia posizioni complicate piuttosto che posizioni chiare.\n\u00c8 considerato unanimemente uno dei giocatori pi\u00f9 brillanti dei tempi recenti, dallo stile molto simile a quello di Michail Tal'.\nVladimir Kramnik ha detto di lui: \"Mi piace il modo in cui gioca. Il suo approccio alla partita \u00e8 attivo: sempre all'attacco! Qualche volta la fortuna \u00e8 dalla sua parte, qualche volta no. Le sue partite non sono mai noiose.\"\nNel 2010, dopo aver contribuito in gennaio al successo della Russia nel Campionato del mondo di scacchi a squadre, \u00e8 rimasto poi per molto tempo inattivo.\nCarriera e risultati individuali.\nTra i risultati pi\u00f9 importanti, si possono ricordare:\nLa sua prima vittoria in un torneo internazionale avvenne nel 1994, quando all'et\u00e0 di 17 anni vinse il torneo Lloyds Bank di Londra con un punteggio spettacolare di 9,5/10. Nel 1994 vinse anche il torneo di Pamplona, vittoria che conquist\u00f2 anche nel 1998.\nNel 1997, Morozevi\u010d partecip\u00f2 al Campionato del mondo K.O della FIDE. Nel primo turno elimin\u00f2 l'ex campione del mondo Vasilij Smyslov ma nel secondo turno fu eliminato da Lembit Oll.\nNel 1999, Morozevi\u010d gioc\u00f2 il suo primo super-torneo, il Sarajevo Bosna, e arriv\u00f2 quarto con 5,5 punti su 9.\nNel 2000, partecip\u00f2 al torneo Corus di Wijk aan Zee e fin\u00ec quinto su 14 giocatori. L'evento fu vinto da Kasparov davanti a Kramnik, Anand e L\u00e9k\u00f3.\nNello stesso anno partecip\u00f2 al Campionato del mondo K.O della FIDE a Nuova Delhi. Grazie al suo punteggio Elo pass\u00f2 direttamente al secondo turno nel quale elimin\u00f2 Gilberto Milos con un punteggio di 2 a 0. Procedette quindi battendo Evgeny Vladimirov per 1,5 a 0,5 nel terzo turno prima di essere eliminato da Tka\u010d\u00ebv nel quarto turno.\nNel Campionato del mondo K.O FIDE 2001 che si tenne a Mosca, Morozevi\u010d batt\u00e9 Zeliavok, Sasikiran e Gurevich prima di essere sconfitto nei tie-breaks al quarto turno da Ponomar\u0451v, futuro vincitore di quell'evento.\nNel settembre 2005, Morozevi\u010d partecip\u00f2 al Campionato del mondo FIDE che si tenne a San Luis, ottenendo il quarto posto dietro a Veselin Topalov, Viswanathan Anand e P\u00ebtr Svidler.\nNel dicembre 2006, vinse il forte torneo di Pamplona con un punteggio di 6 su 7 e una performance ELO di 2951.\nNel 2007 condivise il secondo posto con Magnus Carlsen dietro ad Anand nel torneo di Linares.\nIl suo risultato di San Luis gli permise di accedere direttamente al Campionato del mondo del 2007. In quell'occasione, ottenne 6 punti su 14, piazzandosi sesto su un totale di otto giocatori. Fu l'unico giocatore a riuscire nell'impresa di battere il campione del mondo dell'epoca Vladimir Kramnik.\nNel dicembre 2007, Morozevi\u010d vinse il campionato russo. Durante la competizione riusc\u00ec a vincere 6 partite consecutivamente, il che costituisce un evento raro in una competizione di cos\u00ec alto livello.\nNel dicembre 2012 vince a Tashkent la seconda tappa del FIDE Grand Prix 2012-2013 a pari merito con Sergej Karjakin e Wang Hao.\nCompetizioni a squadre.\nMorozevi\u010d ottenne buoni risultati anche nelle competizioni a squadre: nelle Olimpiadi di scacchi vinse tre medaglie d'oro con la squadra russa (1998, 2000, 2002), una medaglia d'argento (2004) e una medaglia di bronzo (1994).\nVinse inoltre la medaglia d'oro con la Russia nel Campionato del mondo di scacchi a squadre del 2005 (nel quale sconfisse il cinese Ni Hua nell'ultimo turno quando la vittoria era obbligatoria) e nel 2010.\nInfine, vinse anche due medaglie d'oro nel Campionato Europeo di scacchi a squadre (2003 e 2007).\nScacchi alla cieca.\nMorozevi\u010d \u00e8 considerato il miglior giocatore del mondo di scacchi alla cieca. Ha confermato questo nei tornei alla cieca Melody Amber di Monaco, nel quale partecipano ogni anno i migliori giocatori del pianeta:"}
{"id": "1847066", "revid": "729019", "url": "https://it.wikipedia.org/wiki?curid=1847066", "title": "Inolizione", "text": "L'inolizione \u00e8 la pi\u00f9 importante fase di maturazione della drupa dell'olivo, in cui si verifica l'aumento della componente lipidica dei frutti. In un lasso di tempo che si protrae per alcuni mesi l'acido palmitico e l'acido stearico tendono a calare fortemente per lasciare il posto all'acido linoleico e a quello oleico."}
{"id": "1847070", "revid": "436907", "url": "https://it.wikipedia.org/wiki?curid=1847070", "title": "Neri per caso (album)", "text": "Neri per caso \u00e8 il terzo album in studio del gruppo musicale italiano Neri per Caso, pubblicato nel 1997 dalla EMI Music Italy.\nIl disco \u00e8 stato pubblicato l'anno successivo anche per il mercato spagnolo."}
{"id": "1847073", "revid": "74801", "url": "https://it.wikipedia.org/wiki?curid=1847073", "title": "Warren Kealoha", "text": "Specializzato nel dorso ha vinto la medaglia d'oro nei dorso sia ai Giochi olimpici di Anversa 1920 che a Parigi 1924.\n\u00c8 stato primatista mondiale dei dorso.\n\u00c8 diventato uno dei Membri dell'International Swimming Hall of Fame."}
{"id": "1847075", "revid": "922800", "url": "https://it.wikipedia.org/wiki?curid=1847075", "title": "Accrington Football Club", "text": "L'Accrington Football Club era una societ\u00e0 calcistica con sede a Accrington, in Inghilterra. Nato nel 1876 \u00e8 stato uno dei membri fondatori della Football League.\nIl club fece parte della protesta del 1884 contro la Football Association riguardo al professionismo, dopo essere stato espulso dalla FA l'anno precedente per aver pagato un calciatore. Fond\u00f2 cos\u00ec insieme ad altre 11 squadre la Football League il 17 aprile 1888. Nella prima stagione il club gioc\u00f2 22 partite (6 vittorie, 8 pareggi e 8 sconfitte), terminando la stagione al 7\u00ba posto.\nLa miglior stagione fu la 1889/90, quando conclusero il campionato al 6\u00ba posto. Tuttavia la permanenza nella Football League non fu molto lunga: nel 1892/93 si classific\u00f2 15\u00b0 (penultimo) e retrocedette dopo aver perso il \"test match\" (una primitiva versione dei play-off) contro lo Sheffield United per 1-0.\nPoco pi\u00f9 tardi l'Accrington and\u00f2 incontro a problemi economici e scomparve nel 1896."}
{"id": "1847076", "revid": "247222", "url": "https://it.wikipedia.org/wiki?curid=1847076", "title": "Angelo blu (Neri per Caso)", "text": "Angelo blu \u00e8 il quarto album in studio del gruppo musicale italiano Neri per Caso, pubblicato nel 2000 dalla EMI Music Italy."}
{"id": "1847077", "revid": "29244", "url": "https://it.wikipedia.org/wiki?curid=1847077", "title": "AMG Sebastiani", "text": ""}
{"id": "1847078", "revid": "111319", "url": "https://it.wikipedia.org/wiki?curid=1847078", "title": "Warren Paoa Kealoha", "text": ""}
{"id": "1847080", "revid": "729019", "url": "https://it.wikipedia.org/wiki?curid=1847080", "title": "Uno Indonesia", "text": "Uno indonesia \u00e8 il primo greatest hits del gruppo vocale dei Neri per Caso, settimo album pubblicato dal gruppo salernitano con l'etichetta discografica EMI Music Italy nel 2001."}
{"id": "1847084", "revid": "204012", "url": "https://it.wikipedia.org/wiki?curid=1847084", "title": "The Ring-Vinci per me", "text": ""}
{"id": "1847086", "revid": "486946", "url": "https://it.wikipedia.org/wiki?curid=1847086", "title": "Montagne dell'Ombra", "text": ""}
{"id": "1847089", "revid": "729019", "url": "https://it.wikipedia.org/wiki?curid=1847089", "title": "La raccolta (Neri per Caso)", "text": "La raccolta \u00e8 il secondo greatest hits del gruppo vocale italiano dei Neri per Caso, ottavo album pubblicato dal gruppo salernitano con l'etichetta discografica EMI Music nel 2002."}
{"id": "1847091", "revid": "104458", "url": "https://it.wikipedia.org/wiki?curid=1847091", "title": "Statuta Vallis Camonicae", "text": ""}
{"id": "1847096", "revid": "1305772", "url": "https://it.wikipedia.org/wiki?curid=1847096", "title": "Anthem (disambigua)", "text": "Anthem \u00e8 un tipo di composizione di musica vocale.\nPu\u00f2 inoltre riferirsi a:"}
{"id": "1847097", "revid": "110157", "url": "https://it.wikipedia.org/wiki?curid=1847097", "title": "Made in Italy (Neri per Caso)", "text": "Made in Italy \u00e8 il terzo greatest hits del gruppo vocale italiano dei Neri per Caso, pubblicato dall'etichetta discografica EMI Music Italy nel 2005."}
{"id": "1847105", "revid": "729019", "url": "https://it.wikipedia.org/wiki?curid=1847105", "title": "Solo grandi successi", "text": "Solo grandi successi \u00e8 il quarto greatest hits del gruppo vocale italiano dei Neri per Caso, decimo album pubblicato dal gruppo salernitano con l'etichetta discografica EMI Music Italy nel 2007."}
{"id": "1847119", "revid": "283011", "url": "https://it.wikipedia.org/wiki?curid=1847119", "title": "Marcus Cassianius Latinius Postumus", "text": ""}
{"id": "1847122", "revid": "1573940", "url": "https://it.wikipedia.org/wiki?curid=1847122", "title": "K\u00e1roly Bartha", "text": "Specializzato nel dorso ha vinto la medaglia di bronzo nei 100\u00a0m dorso alle Olimpiadi di ."}
{"id": "1847131", "revid": "767487", "url": "https://it.wikipedia.org/wiki?curid=1847131", "title": "Ombre dal passato (film 2008)", "text": "Ombre dal passato (\"Shutter\") \u00e8 un film del 2008 diretto da Masayuki Ochiai.\nSi tratta del remake americano del film thailandese \"Shutter\", del 2004.\nLa pellicola \u00e8 uscita il 21 marzo 2008 negli Stati Uniti e l'8 agosto 2008 in Italia.\nTrama.\nBen Shaw e la sua nuova moglie Jane lasciano New York per trasferirsi a Tokyo, dove Ben ha appena ottenuto un lavoro come fotografo. Mentre raggiungono la citt\u00e0, Jane investe una ragazza, che indossa una vestaglia, nonostante il freddo e la neve, e la macchina finisce contro un albero. Dopo aver ripreso conoscenza, scoprono che sulla strada non c'\u00e8 alcun cadavere e nemmeno una traccia di sangue n\u00e9 sulla macchina n\u00e9 sull'asfalto.\nPi\u00f9 tardi scoprono che sulle loro foto ci sono delle luci misteriose. Indagando, Jane scopre che si tratta di fotografia spiritica grazie all'aiuto dell'assistente di Ben Seiko Nakamura e al ragazzo di quest'ultima. Jane comincia ad avere sogni misteriosi e visioni, come se qualcuno cercasse di dirle qualcosa, e sente una presenza che li segue. Ben comincia a lamentarsi di un inspiegabile dolore alle spalle e i suoi amici gli dicono che \u00e8 un po' gobbo. Perci\u00f2 decide di andare in uno studio medico, ma i dottori non capiscono la causa del problema. Durante un viaggio in metropolitana, Jane rivede la ragazza che ha investito, pensando nuovamente di aver ucciso la ragazza. Anche Ben, nella camera oscura, ha incontri con una strana presenza. Decidono, perci\u00f2, di andare da un medium, Murase. Durante la seduta, per\u00f2, Murase comincia a raccontare la verit\u00e0 sulla ragazza, ma Ben si rifiuta di tradurre per Jane e d\u00e0 a Murase del truffatore.\nJane decide di visitare uno degli uffici che facevano da sfondo a un servizio di Ben e sale ai piani da cui proveniva la luce. Arrivata, comincia a fare delle foto agli uffici vuoti e incontra lo y\u016brei e scopre che il nome della ragazza era Megumi Tanaka ed era una delle assistenti di Ben. Incalzato dalle domande di Jane, Ben ammette di conoscere la ragazza e di aver avuto con lei una breve relazione, ma dopo la morte del padre lei era diventata ossessiva e Ben aveva deciso di lasciarla facendosi aiutare dai suoi due amici Adam e Bruno.\nBruno e Adam sono uccisi da Megumi. Dalle foto del loro matrimonio, Jane e Ban capiscono che \u00e8 inutile lasciare Tokyo, perch\u00e9 Megumi li seguirebbe comunque. Decidono di andare a casa di Megumi, per trovare il cadavere della ragazza e scoprono che si \u00e8 suicidata ingerendo cianuro di potassio molto tempo prima dell'incidente.\nQuella notte, Ben viene torturato da Megumi, apparendo in diversi punti della stanza e togliendosi il vestito, rivelando la sua natura inumana. Ben tenta di scappare, ma Megumi gli infila di forza la sua lingua (molto pi\u00f9 lunga del normale) dentro la bocca, rilasciando uno sciame di mosche che quasi lo soffocano. Jane si sveglia e grida a Megumi di lasciar stare lei e Ben. Megumi appare dietro di lei e la lancia contro la finestra. Dopodich\u00e9, Megumi scompare con una risata e lasciando Ben vivo.\nDopo il funerale di Megumi, Ben e Jane tornano a New York, per ricominciare di nuovo, pensando che sia tutto finito. Tuttavia, Jane trova delle foto recenti in cui compare ancora il fantasma di Megumi che si nasconde in un quadro appeso alla parete. Jane entra nello sgabuzzino dietro al quadro e trova una vecchia valigia di Ben, con dentro una macchina fotografica. Jane inserisce la scheda di memoria nel computer e vede molte foto fatte da Ben, che ritraggono Adam e Bruno mentre stuprano Megumi. Poco dopo, Ben torna a casa e tenta di spiegare le sue ragioni a Jane. Jane capisce che le apparizioni di Megumi erano per avvisarla del passato del marito e decide di lasciarlo.\nFuori di s\u00e9 per ci\u00f2 che \u00e8 successo, Ben comincia a scattare delle fotografie dell'appartamento con una Polaroid, tentando di trovare il fantasma di Megumi. Non trovando nulla, lancia la fotocamera a terra e, casualmente, scatta una foto di s\u00e9. Quando guarda la foto, scopre che Megumi \u00e8 seduta sulle sue spalle. Ben ricorda che all'ospedale la bilancia segnava 275 libbre (circa 125\u00a0kg) e capisce che il dolore alle spalle era causato dalla costante presenza di Megumi sulle sue spalle. Impaurito, tentando di liberarsi di lei, si d\u00e0 una forte scarica elettrica sulle tempie che lo rende completamente catatonico. Viene mandato in un istituto mentale dove lo spettro di Megumi continua a tormentarlo.\nColonna sonora.\nNel film sono incluse anche delle canzoni che non fanno parte della colonna sonora\nDistribuzione.\nEdizione DVD.\nIl DVD del film \u00e8 stato pubblicato il 15 luglio 2008, contenente delle scene eliminate e un finale alternativo come materiale aggiuntivo.\nAccoglienza.\nCritica.\nLa critica ha dato un giudizio generalmente negativo alla pellicola. Il sito Rotten Tomatoes riporta che solo il 7% delle critiche (su un totale di 51 recensioni) giudica il film positivo, e Top Critics ha come recensione un valore di 10% su un totale di 10 recensioni. Metacritic da un punteggio di 37/100, basato su 12 recensioni.\nPubblico.\nNel primo weekend dopo l'uscita negli Stati Uniti e in Canada, il film ha incassato , piazzandosi 3\u00ba al boxoffice, dietro \"Ortone e il mondo dei Chi\" (al suo secondo weekend) e \"Meet the Browns\". Fino al 26 giugno 2008 il film ha incassato in totale \u00a0$ in tutto il mondo, di cui \u00a0$ negli Stati Uniti e in Canada."}
{"id": "1847132", "revid": "71433", "url": "https://it.wikipedia.org/wiki?curid=1847132", "title": "Shutter - Ombre dal passato", "text": ""}
{"id": "1847135", "revid": "110157", "url": "https://it.wikipedia.org/wiki?curid=1847135", "title": "Vogelsang", "text": "Vogelsang \u00e8 un comune di 805 abitanti del Brandeburgo, in Germania.\nAppartiene al circondario dell'Oder-Sprea ed \u00e8 parte dell'Amt Brieskow-Finkenheerd.\nStoria.\nDurante la seconda guerra mondiale, fu sede di un importante campo di prigionia denominato \"Stalag Luft 1 Barth - Vogelsang\"."}
{"id": "1847137", "revid": "647919", "url": "https://it.wikipedia.org/wiki?curid=1847137", "title": "Assicurato", "text": ""}
{"id": "1847139", "revid": "599013", "url": "https://it.wikipedia.org/wiki?curid=1847139", "title": "Ombre dal passato", "text": ""}
{"id": "1847145", "revid": "110157", "url": "https://it.wikipedia.org/wiki?curid=1847145", "title": "Wiesenau", "text": "Wiesenau, in lusaziano inferiore \"\u0141uka\", \u00e8 un comune del Brandeburgo, in Germania.\nAppartiene al circondario dell'Oder-Sprea ed \u00e8 parte dell'Amt Brieskow-Finkenheerd."}
{"id": "1847148", "revid": "149727", "url": "https://it.wikipedia.org/wiki?curid=1847148", "title": "Krebsjauche", "text": ""}
{"id": "1847151", "revid": "149727", "url": "https://it.wikipedia.org/wiki?curid=1847151", "title": "\u0141uka", "text": ""}
{"id": "1847153", "revid": "767487", "url": "https://it.wikipedia.org/wiki?curid=1847153", "title": "Uccidete Rommel", "text": "Uccidete Rommel \u00e8 un film di guerra del 1969 diretto da Alfonso Brescia, ambientato in Nordafrica, durante la seconda guerra mondiale.\nTrama.\nUn commando inglese deve uccidere il feldmaresciallo Erwin Rommel che sta avanzando con l'Afrika Korps. Poco prima dell'attacco, un uomo viene mandato in una missione suicida per far trovare ai Tedeschi una falsa mappa dei campi minati inglesi; vedendolo colpito un tenente americano cerca di salvarlo e mette nei guai il resto del commando.\nDopo questa azione nascono dei contrasti tra il tenente e il capitano inglese, suo superiore. Nonostante ci\u00f2, gli uomini vengono mandati insieme a \"El Daba\", nelle retrovie tedesche, per uccidere Rommel. Arrivati all'aeroporto di \"El Daba\" scoprono che Rommel se ne \u00e8 gi\u00e0 andato. Inizia cos\u00ec la ritirata, inseguiti dai Tedeschi, nel tentativo disperato di tornare alle proprie linee.\nProduzione.\nIl film \u00e8 stato girato nel deserto egiziano. In quel periodo, l'Egitto faceva parte della Repubblica Araba Unita."}
{"id": "1847156", "revid": "247222", "url": "https://it.wikipedia.org/wiki?curid=1847156", "title": "Manuela Zanier", "text": "Biografia.\nNasce a Latina il 28 gennaio 1976; \u00e8 sorella di Sara Zanier, attrice di \"CentoVetrine\". Inizia a dieci anni a studiare danza e recitazione, successivamente studia canto con Carlo Napoletani e Donata Tabet; inizia a cantare a vent'anni circa. Nel 1999 inizia la sua carriera come vocalist per programmi televisivi e viene messa sotto contratto dall'etichetta discografica EMI, dove rimane fino al 2007.\nNel 2002 partecipa a Destinazione Sanremo con la canzone \"C'\u00e8 vita nell'aria\", scritta da Gatto Panceri, vincendo l'accesso al Festival di Sanremo 2003 nella categoria \"Nuove proposte\"; partecipa con il brano \"Amami\", che si classifica dodicesimo su sedici partecipanti. Nello stesso anno ricopre il ruolo di Tosca (ruolo condiviso con Rosalia Misseri) nello spettacolo teatrale Tosca - Amore disperato di Lucio Dalla.\nNel 2005 il brano \"Non rispondi\" viene scelto dal regista Angelo Longoni come colonna sonora del film \"Non aver paura\". Nel 2007 con \"Trust in Me\" di Paolo Jannacci per il film \"Mi fido di te\" di Ale &amp; Franz, diretto da Massimo Venier, \u00e8 stata in nomination ai Nastri d'argento 2007 nella sezione miglior canzone originale, senza per\u00f2 vincere. Nello stesso anno passa all'etichetta discografica Warner Music Italy.\nNel 2008 interpreta il ruolo di Francesca da Rimini nel musical \"La Divina Commedia\", composto da Don Marco Frisina. Nel maggio dello stesso anno esce il suo primo album \"Esercizi di stile\" che viene anticipato dal singolo \"L'edera\", cover del brano di Nilla Pizzi.\nNel 2009 \u00e8 Angelica nel film horror \"Smile\" di Francesco Gasperoni, in cui \u00e8 anche la cantante di una delle colonne sonore \"A Long Long Time\"; e Mrs. Bric nel musical \"La bella e la bestia\".\nNel 2010 viene scelta da Elio come concorrente, nella categoria over 25, della quarta edizione di X Factor. Termina la sua partecipazione al programma con l'eliminazione durante la quinta puntata. \"La spada nel cuore\" di Patty Pravo \u00e8 la cover che incide per l\"'X Factor 4 Compilation\".\nNel dicembre 2010 vince la IX edizione del Premio Internazionale \"Giuseppe Sciacca\", sezione Giovani, categoria Musica .\n\u00c8 una dei superstiti del naufragio della nave Costa Concordia, avvenuto la notte del 13 gennaio 2012 nei pressi dell'Isola del Giglio. La Zanier si trovava sulla nave in quanto faceva parte dello staff di animazione teatrale.\nDal 23 giugno 2012 interpreta Tarpea la traditrice nel musical \"I gemelli leggendari\".\nNel 2018 interpreta Francesca Da Rimini nello spettacolo teatrale \"La Divina Commedia Opera Musical.\""}
{"id": "1847161", "revid": "2074539", "url": "https://it.wikipedia.org/wiki?curid=1847161", "title": "Antony Costa", "text": "Biografia.\nL'inizio della carriera.\nAntony Costa nasce a Edgware, un distretto di Londra, da padre di origine greco-cipriota e madre di origini ebraiche.\nPrima di intraprendere la carriera musicale con i Blue, Costa si dedica alla carriera televisiva partecipando ad alcuni episodi delle serie tv inglesi \"Chalk\" (4 episodi), \"The Bill\" (1 episodio) e \"Grange Hill\" (1 episodio).\nLa passione del canto diventa una vocazione grazie all'incontro con Duncan James: i due, insieme a Lee Ryan e Simon Webbe, danno vita alla boyband dei Blue. La loro carriera inizia nel 2001 per poi terminare temporaneamente nel 2005.\nDal 2005 al 2010.\nNel 2005 partecipa al reality show \"I'm a Celebrity, Get Me Out of Here!\", la versione inglese de \"L'isola dei famosi\".\nNel 2006 partecipa allo spettacolo teatrale \"The Blood Brothers\", in cui interpreta Mickey Johnstone, intraprendendo un tour nel Regno Unito con la compagnia dall'aprile del 2006 al febbraio del 2007. Nel 2006 incide il singolo \"Do You Ever Think of Me\", che precede l'uscita del suo primo album da solista \"Heart Full of Soul\". Nel 2007 entra nel cast di un altro spettacolo teatrale, intitolato \"Boogie Nights\", intraprendendo un tour nel Regno Unito. Da febbraio a marzo 2008 ha tenuto un tour di 18 tappe nel Regno Unito per promuovere le canzoni del suo primo album da solista; in seguito \u00e8 protagonista di una puntata dello show della BBC \"Never Mind the Buzzcocks\". Durante l'inizio del 2009 partecipa nel cast dell'ultima stagione della serie tv americana \"Ant &amp; Dec's Saturday Night Takeway\". Tra il 2009 e il 2010 torna a intraprendere la carriera teatrale con gli spettacoli \"Popstar: The Musical\" e \"Jack and the Beanstalk\", intraprendendo due tour nel Regno Unito. Nel febbraio 2010 appare come ospite nello show \"Angela and friends\" e nel settembre dello stesso anno partecipa come concorrente vip nel programma televisivo \"Total Wipeout\".\nDal 2011 ad oggi.\nNel 2011 ritorna con i Blue partecipando all'Eurovision Song Contest 2011 e nel 2013 il gruppo intraprende il \"Roulette Tour\" per promuovere il loro nuovo album di inediti \"Roulette\". Nei primi mesi del 2015 partecipa con gli altri tre componenti dei Blue al reality show britannico \"Blue Go Mad in Ibizia\".\nNel dicembre 2013, Antony annuncia su Twitter le nozze con l'attuale fidanzata Rosanna Jasmin; successivamente, la coppia dichiara di aspettare il loro primo figlio insieme. Nel giugno 2014 nasce Savannah."}
{"id": "1847176", "revid": "97300392", "url": "https://it.wikipedia.org/wiki?curid=1847176", "title": "Index linked", "text": "L'index linked (collegato ad un indice) \u00e8 una forma di investimento il cui rendimento \u00e8 legato all'andamento di uno o pi\u00f9 indici azionari.\nDescrizione.\nGeneralmente questo tipo di investimento \u00e8 associato a una polizza di assicurazione sulla vita, nella formula di bancassicurazione. In generale la quota del premio di assicurazione \u00e8 investita in strumenti che replicano gli indici (solitamente azionari) cui la polizza \u00e8 collegata. Tipicamente tali strumenti sono prodotti strutturati \"ad hoc\". &lt;br&gt;\nPoich\u00e9 il rendimento degli indici \u00e8 incerto e pu\u00f2 essere non adatto al profilo di rischio dei clienti, talora l'investimento \u00e8 accompagnato da una garanzia, valida alla scadenza della polizza, sul capitale investito. In tal caso, la maggior parte dei soldi \u00e8 investita in obbligazioni \"zero coupon\" (che appunto garantiscono la restituzione del capitale alla scadenza della polizza), mentre una parte residuale viene investita in prodotti strutturati che forniscono l'esposizione richiesta agli indici.&lt;br&gt;\nI titoli a copertura delle obbligazioni offerte non rappresentano l'entit\u00e0 di riferimento delle prestazioni, ma esclusivamente la copertura finanziaria della compagnia a fronte degli impegni contrattuali.\nCosti.\nI costi di questo tipo di prodotto si possono dividere in espliciti e impliciti. I costi espliciti sono dettagliati nel prospetto dell'investimento e riguardano i costi della polizza di assicurazione. I costi impliciti si riferiscono invece agli strumenti in cui la polizza investe:"}
{"id": "1847181", "revid": "767487", "url": "https://it.wikipedia.org/wiki?curid=1847181", "title": "Bela Lugosi's Dead", "text": "Bela Lugosi's Dead \u00e8 il primo singolo del gruppo musicale britannico Bauhaus, pubblicato nel settembre del 1979.\nDescrizione.\n\"Bela Lugosi's Dead\" dura poco pi\u00f9 di 9 minuti ed \u00e8 stata registrata dal vivo in studio, in un unico \"take\". La registrazione \u00e8 avvenuta al Beck Studios di Wellingborough, il 26 gennaio 1979. David J, il bassista dei Bauhaus, si \u00e8 dichiarato autore del testo.\nIl singolo, pubblicato dall'etichetta Small Wonder, non entr\u00f2 nella Pop Chart Britannica, ma rimase in vendita per anni.\nIl titolo fa riferimento all'attore horror Bela Lugosi (1882-1956), che interpret\u00f2 Dracula in vari film. Il testo della canzone parla di pipistrelli, un campanile, il velluto rosso di una bara nera, le spose virginali che sfilano accanto alla tomba di Bela Lugosi e gettano fiori \"morti\". La voce di Peter Murphy, tra una strofa e l'altra, ripete \"Undead, undead, undead\" (non-morto).\nLa copertina del singolo raffigura un'immagine tratta dal film \"L'angoscia di Satana\" del 1926 diretto da David Wark Griffith. Sul retro della copertina \u00e8 invece riportata un'immagine tratta dal film \"Il gabinetto del dottor Caligari\" del 1920 diretto da Robert Wiene, che ritrae il sonnambulo Cesare, interpretato da Conrad Veidt. Soltanto in una ristampa in picture disc del 1988 \u00e8 riportata sul disco una immagine di Bela Lugosi.\n\"Bela Lugosi's Dead\" fin\u00ec sul grande schermo, infatti il film \"Miriam si sveglia a mezzanotte\" (\"The Hunger\") si apre con una performance dei Bauhaus, che la suonano in un locale. Un 45 giri promozionale contenente una versione breve del brano venne all'epoca distribuito nelle sale dove veniva proiettata la pellicola.\nCover (parziale).\n\"Bela Lugosi's Dead\" conta almeno 18 reinterpretazioni, tra cui:"}
{"id": "1847188", "revid": "6923", "url": "https://it.wikipedia.org/wiki?curid=1847188", "title": "Le ragazze (singolo Neri per Caso)", "text": "Le ragazze \u00e8 un brano musicale interpretato dai Neri per Caso e composto da Claudio Mattone, pubblicato come singolo nel 1995.\nCon questa canzone, il gruppo vocale ha partecipato al Festival di Sanremo 1995, vincendo nella sezione \"Nuove Proposte\"."}
{"id": "1847191", "revid": "118834", "url": "https://it.wikipedia.org/wiki?curid=1847191", "title": "Moscheta", "text": ""}
{"id": "1847194", "revid": "110157", "url": "https://it.wikipedia.org/wiki?curid=1847194", "title": "Ziltendorf", "text": "Ziltendorf \u00e8 un comune del Brandeburgo, in Germania.\nAppartiene al circondario dell'Oder-Sprea ed \u00e8 parte dell'Amt Brieskow-Finkenheerd.\nSuddivisione amministrativa.\nIl territorio comunale si divide in 3 zone, corrispondenti al centro abitato di Ziltendorf e a 2 frazioni (\"Ortsteil\"):"}
{"id": "1847195", "revid": "198277", "url": "https://it.wikipedia.org/wiki?curid=1847195", "title": "Sentimento pentimento", "text": "Sentimento pentimento \u00e8 un brano musicale scritto da Claudio Mattone, interpretato originariamente nel 1989 da Stefano Palatresi e poi portato al successo nel 1995 dal gruppo vocale dei Neri per Caso.\nDescrizione.\nIl brano originale, caratterizzato da una base di \u00abchitarra vagamente in levare\u00bb e da \u00abun'atmosfera a met\u00e0 fra il \"karaoke\" e il piano bar\u00bb, fa parte dell'album di debutto di Palatresi, dal titolo omonimo, anche prodotto da Mattone e rimasto l'unico della carriera da cantante di Palatresi prima che questi si concentrasse sull'attivit\u00e0 di direttore d'orchestra, prettamente in campo televisivo.\nCover.\nVersione dei Neri per Caso.\nIl brano viene rispolverato nel 1995 da Mattone e affidato ai Neri per Caso, da lui scoperti nella prima met\u00e0 del decennio. \"Sentimento pentimento\" entra a far parte dell'album di debutto del gruppo, \"Le ragazze\", pubblicato come secondo singolo dopo la \"title track\" e ottenendo, stavolta, una certa popolarit\u00e0 durante l'estate, venendo anche presentato \u2014 erroneamente come inedito \u2014 al \"Festivalbar 1995\".\nRispetto all'incisione originale di Palatresi, la \"cover\" dei Neri per Caso si caratterizza per lo stile a cappella tipico del gruppo, con un \u00abandamento quasi \"reggae\"\u00bb."}
{"id": "1847196", "revid": "1543377", "url": "https://it.wikipedia.org/wiki?curid=1847196", "title": "Stieg Larsson", "text": "Esperto conoscitore di organizzazioni di estrema destra e neonaziste, \u00e8 stato fondatore della rivista antirazzista \"Expo\", consulente di Scotland Yard e corrispondente dal Regno Unito, consulente del Ministero della Giustizia svedese, inviato per l'OSCE. \u00c8 morto improvvisamente per un attacco cardiaco nel 2004. Dopo la sua morte sono stati pubblicati i suoi romanzi polizieschi, facenti parte della serie \"Millennium\", di cui ha scritto i primi tre volumi. \u00c8 stato il secondo autore pi\u00f9 venduto nel mondo nel 2008, dietro l'afghano Khaled Hosseini. A tutto il 2015 la sua trilogia \"Millennium\" ha venduto 50 milioni di copie in oltre 40 paesi.\nBiografia.\nCresciuto dai nonni materni, Larsson inizia a lavorare facendo i mestieri pi\u00f9 vari. Nel 1983 diventa grafico presso l'agenzia di stampa svedese \"Tidningarnas Telegrambyr\u00e5\". Poco alla volta si orienta verso il giornalismo diventando critico letterario (romanzi polizieschi e fumetti soprattutto). Nel 1995, dopo l'omicidio di cinque ragazzi a Stoccolma per mano di estremisti di destra, lascia \"Tidningarnas Telegrambyr\u00e5\" per fondare la rivista trimestrale \"EXPO\", con intenti antirazzisti, rivista che sar\u00e0 schierata in prima linea contro il rigurgito neofascista in Svezia.\nLa battaglia di Stieg Larsson contro il razzismo, il fascismo e l'estremismo di destra \u00e8 assolutamente seria: nel 1991 scrive, insieme con Anna-Lena Lodenius, \"Extremh\u00f6gern\" (\"Estremismo di destra\"). Dieci anni dopo pubblica (a quattro mani con Mikael Ekman) \"Sverigedemokraterna: den nationella r\u00f6relsen\" (\"Democratici svedesi: il movimento nazionale\"). Comincia a tenere conferenze in tutto il mondo, Londra compresa, dove viene invitato da Scotland Yard, con cui inizier\u00e0 a collaborare. In pi\u00f9 occasioni riceve minacce di morte.\nPoliticamente, Stieg Larsson fu un attivista della \"Kommunistiska Arbetaref\u00f6rbundet\" (Lega Comunista dei Lavoratori- sezione svedese della Quarta Internazionale), in contrasto con la scarsa democratizzazione dei Paesi del socialismo reale. Grande fan di Pippi Calzelunghe, il personaggio creato nel 1945 da Astrid Lindgren, Larsson \u00e8 stato anche lettore appassionato e profondo conoscitore di fantascienza.\nL'autore \u00e8 morto il 9 novembre 2004 a Stoccolma a causa di un infarto, nella redazione del suo giornale \"EXPO\", a soli 50 anni; il malore sopravvenne dopo che ebbe salito sette rampe di scale per arrivare al suo ufficio, poich\u00e9 l'ascensore non funzionava. Un personaggio minore di un suo romanzo, curiosamente, era un giornalista che muore d'infarto sul posto di lavoro. Il testamento del 1977, con cui egli disponeva la sua eredit\u00e0 a favore della sede di Ume\u00e5 della sezione svedese della IV internazionale, \u00e8 stato ritenuto non valido, per cui i suoi beni e i proventi della vendita dei libri spettano al fratello e al padre, Joakim ed Erland. Nessun diritto all'eredit\u00e0, nonostante una causa legale, \u00e8 stato riconosciuto alla sua compagna di sempre, l'architetto Eva Gabrielsson, con cui aveva vissuto per 32 anni. A lei andarono solo i mobili di casa e gli effetti personali, tra cui una bozza per il quarto romanzo della serie \"Millennium\"; i primi tre, gi\u00e0 consegnati all'editore e patrimonio degli eredi, andarono in stampa postumi con grande successo.\nSino al 2004, anno della sua morte, Larsson aveva pubblicato solamente saggi sulla democrazia svedese e sui movimenti di estrema destra. Solo poco prima di morire Larsson contatt\u00f2 una delle principali case editrici svedesi, la Norstedts, e consegn\u00f2 una serie di tre romanzi polizieschi che costituiscono la prima parte della serie \"Millennium\". Larsson aveva pensato a una serie di dieci romanzi e prima di morire aveva gi\u00e0 sviluppato il quarto e il quinto volume. In seguito alla sua morte, la trilogia conobbe un enorme successo, dapprima in Svezia quindi in Francia, dove fu pubblicato dalla casa editrice Actes Sud, poi in tutta Europa divenendo il caso letterario dell'anno: finora sono stati venduti 8 milioni di copie; i suoi libri sono stati tradotti in 25 paesi. In Italia i suoi libri sono stati tutti pubblicati dalla casa editrice Marsilio. Durante la sua vita giornalistica si occup\u00f2 anche dell'omicidio del premier svedese Olof Palme, di cui attribu\u00ec la responsabilit\u00e0 all'ambiente neofascista.\nOpere.\nRomanzi.\nLa trilogia \"Millennium\" \u00e8 composta da:\nRiconoscimenti.\nNel 2006 e nel 2008, due romanzi della trilogia \"Millennium\", rispettivamente \"Uomini che odiano le donne\" (Millennium 1) e \"La regina dei castelli di carta\" (Millennium 3), hanno vinto il Glasnyckeln, un premio per i migliori gialli scandinavi. Sempre nel 2006, il secondo romanzo della trilogia, \"La ragazza che giocava con il fuoco\" (Millennium 2), \u00e8 stato riconosciuto come miglior romanzo poliziesco svedese dell'anno dalla \"Svenska Deckarakademin\".\nNel 2009 vince il Premio Macavity come miglior romanzo d'esordio e il Premio Barry per il miglior romanzo poliziesco britannico con \"Uomini che odiano le donne\"."}
{"id": "1847198", "revid": "298229", "url": "https://it.wikipedia.org/wiki?curid=1847198", "title": "Concilio di Costantinopoli VII", "text": ""}
{"id": "1847199", "revid": "149727", "url": "https://it.wikipedia.org/wiki?curid=1847199", "title": "Aurith", "text": ""}
{"id": "1847200", "revid": "114555170", "url": "https://it.wikipedia.org/wiki?curid=1847200", "title": "Fondo di garanzia per le vittime della strada", "text": "Il Fondo di garanzia per le vittime della strada \u00e8 un organismo di indennizzo nato in attuazione della Convenzione di Strasburgo del 1959 e regolato dal Nuovo Codice delle Assicurazioni Private (D.Lgs 209/2005) allo scopo di risarcire: \nIl Fondo di garanzia per le vittime della strada, a seguito del decreto legislativo n.198 del 6 novembre 2007, provvede al risarcimento del danno anche nei seguenti casi:\nNei sinistri di cui all'art. 283 lett. b), d-bis) e d-ter) il risarcimento \u00e8 dovuto per i danni alla persona nonch\u00e9 per i danni alle cose.\nL'intervento del Fondo, nei casi sopracitati, \u00e8 limitato al massimale di legge vigente alla data del sinistro.\nL'istruttoria e la liquidazione dei danni per i sinistri di cui all'Art. 283 lett. a), b), d), d-bis) e d-ter) \u00e8 quindi, per legge, di esclusiva competenza dell'Impresa Designata, individuata in base al luogo di accadimento del sinistro, alla quale va inviata la richiesta di risarcimento dei danni per l'apertura della pratica e nei cui confronti, in caso di mancata definizione transattiva, deve essere esercitata l'eventuale azione giudiziaria.\nLa designazione delle Imprese, valida per un triennio, avviene per legge tramite provvedimento dell'Isvap (l'ultimo attualmente in vigore \u00e8 il provv. n. 2496 del 28/12/2006). \nIstituito presso la Consap SPA, \u00e8 alimentato dalle imprese autorizzate all'esercizio dell'assicurazione obbligatoria.\nLe somme necessarie a far fronte a questi risarcimenti vengono acquisite dal Fondo di Garanzia Vittime della Strada attraverso un prelievo percentuale sui premi incassati per le polizze RC Auto. Tale aliquota \u00e8 infatti una componente del premio RCA."}
{"id": "1847201", "revid": "149727", "url": "https://it.wikipedia.org/wiki?curid=1847201", "title": "Ernst-Th\u00e4lmann-Siedlung", "text": ""}
{"id": "1847203", "revid": "167080", "url": "https://it.wikipedia.org/wiki?curid=1847203", "title": "Sa\u00f4ne (fiume)", "text": ""}
{"id": "1847205", "revid": "1776051", "url": "https://it.wikipedia.org/wiki?curid=1847205", "title": "Lawitz", "text": "Lawitz \u00e8 un comune di 606 abitanti del Brandeburgo, in Germania.\nAppartiene al circondario dell'Oder-Sprea (targa LOS) ed \u00e8 parte della comunit\u00e0 amministrativa (\"Amt\") di Neuzelle."}
{"id": "1847206", "revid": "84184", "url": "https://it.wikipedia.org/wiki?curid=1847206", "title": "Chiesa ortodossa di Costantinopoli", "text": "La Chiesa ortodossa di Costantinopoli (o \u201cChiesa bizantina\u201d) fu una delle prime Chiese cristiane dell'Impero romano e una componente dell'antica Pentarchia romana. Il suo Santo patrono \u00e8 l'apostolo Andrea, che si festeggia il 30 novembre.\nSecondo la tradizione, la Chiesa sorse nel primo secolo della Cristianit\u00e0: fu l'apostolo Andrea ad ordinare il primo vescovo della citt\u00e0, quando si chiamava ancora Bisanzio. Poco dopo il 330, in seguito alla decisione di Costantino il Grande di trasferire la capitale dell'Impero romano da Roma a Bisanzio, ribattezzata Nuova Roma o Costantinopoli, il vescovo della citt\u00e0, prima suffraganeo di Eraclea, divenne arcivescovo con l'ampliamento della giurisdizione su altre province gi\u00e0 antiochene.\nDivenuto poi patriarca, ottenne la preminenza d'onore, dopo il vescovo di Roma, sugli altri patriarchi, i principali vescovi della cristianit\u00e0, poi pure col titolo di ecumenico. E la Chiesa di Costantinopoli divenne il punto di riferimento per gli affari ecclesiastici, per quanto riguarda il governo della Chiesa, le relazioni con l'Imperatore e la sacra liturgia.\nCostantino nel 325 convoc\u00f2 il Concilio di Nicea, centro a pochi chilometri da Costantinopoli, che fu il primo Concilio ecumenico della cristianit\u00e0. Tutti i concili ecumenici, fino al IX secolo, vennero tenuti nella capitale o comunque nella giurisdizione della Chiesa di Costantinopoli.\nDopo lo scisma del 1054, seguito alla divisione dell'impero romano, che segn\u00f2 la rottura con la Chiesa di Roma, dopo quella del 451 con le Chiese di Alessandria e Antiochia, peraltro passate al dominio arabo, Costantinopoli mantenne una posizione predominante tra le Chiese dell'Ortodossia, pure allargata nell'Impero Ottomano dopo la conquista turca del 1453 e fino al suo disfacimento del 1919/22.\nLa Chiesa d'Oriente rimase sempre sotto la tutela dell'imperatore, che esercitava un ampio potere sui propri sudditi. Tra le due istituzioni si cre\u00f2 un sistema di ripartizione di potere, che vari\u00f2 a seconda delle epoche. Ma l'accusa di cesaropapismo, sovente mossa dalla Chiesa d'Occidente, non tiene conto del fatto che nessun imperatore bizantino riusc\u00ec ad imporre al patriarca, a parte l'iconoclastia, la minima decisione in materia di dottrina.\nOggi, il Patriarca ecumenico di Costantinopoli \u00e8 l'erede diretto della Chiesa costantinpolitana.\nUn Patriarcato armeno di Costantinopoli \u00e8 stato istituito nel 1461, appena dopo la conquista ottomana di Costantinopoli, per volere del sultano Maometto II, che sottopose alla sua giurisdizione tutti gli armeni del suo impero.\nAnche la Chiesa di Roma istitu\u00ec un Patriarcato latino di Costantinopoli, con l'effimera Chiesa latina affiancata da Venezia all'Impero latino, nel 1204, durante il periodo delle Crociate.\nStoria.\nL'origine della diocesi di Bisanzio \u00e8 fatta risalire al I secolo e alla predicazione dell'Apostolo Sant'Andrea, il quale avrebbe fondato la sede episcopale della citt\u00e0 di Bisanzio attorno all'anno 38.\nL'arcidiocesi di Costantinopoli.\nDopo che nel 330 l'imperatore Costantino ebbe rifondata Bisanzio come Nuova Roma, si ritenne opportuno che il vescovo della nuova capitale, fino ad allora suffraganeo di Eraclea, assurgesse al rango arcivescovile con metropolia sulla Grecia, l'Asia Minore, il Ponto e la Tracia e ricevesse il titolo di esarca, il rango immediatamente inferiore a quello di patriarca.\nNel 380 l'imperatore Teodosio entr\u00f2 a Costantinopoli; successivamente chiam\u00f2 a dirigere la diocesi locale Gregorio di Nazianzo e convoc\u00f2 il Primo Concilio di Costantinopoli, il quale nel 381, stabil\u00ec inoltre che \"il vescovo di Costantinopoli avr\u00e0 il primato di onore dopo quello di Roma, poich\u00e9 essa \u00e8 la Nuova Roma\" (Canone III). Per molto tempo la Santa Sede si oppose a questa concessione, non perch\u00e9 mettesse in discussione il primato di Roma, ma perch\u00e9 non si voleva stravolgere il vecchio ordinamento gerarchico, basato sul primato delle tre sedi apostoliche di Roma, Antiochia e Alessandria.\nLe discussioni conciliari furono quanto mai accese e lo stesso Gregorio fu accusato di occupare illegittimamente, in quanto gi\u00e0 vescovo di Sasima, la sede di Costantinopoli, che fu costretto ad abbandonare quindi in quello stesso anno. Papa Damaso rifiut\u00f2 dunque di confermare questo canone, un passo molto inusuale e controverso, poich\u00e9 i concili ecumenici erano considerati vincolanti per tutte le chiese cristiane. D'altra parte, per\u00f2, in quell'epoca la Chiesa era gravemente travagliata per le divisioni sorte attorno all'Arianesimo, dottrina molto diffusa in Oriente, ma fortemente osteggiata in Occidente.\nNonostante l'opposizione dei Papi, per\u00f2, il prestigio del vescovo di Costantinopoli continu\u00f2 a crescere sotto il patronato dell'imperatore orientale. Gli imperatori, infatti, andavano progressivamente identificando il proprio potere come riflesso dell'ordine divino, accentuando l'aspetto ieratico della loro funzione e, di conseguenza, il controllo sulla Chiesa di Costantinopoli.\nAlla morte di Teodosio (395) l'impero si divise in \"pars Occidentalis\" e \"pars Orientalis\". Nel 402 l'imperatore d'Oriente Arcadio decise di sostenere il sinodo che, sotto la guida di Teofilo di Alessandria aveva decretato la deposizione del vescovo di Costantinopoli, Giovanni Crisostomo, uomo inviso per i suoi modi spartani ed il suo stile di vita modesto. Dopo un periodo d'incertezza, nel 404 Giovanni, che era passato dalla parte del clero romano, venne definitivamente esiliato. Per reazione, Papa Innocenzo I, sostenuto dall'imperatore d'Occidente Onorio, ruppe la comunione con Costantinopoli ed i patriarcati orientali, che avevano accettato la deposizione di Giovanni. Questo tentativo da parte di Roma di ristabilire la supremazia venne per\u00f2 vanificato anche dalla crisi in cui versava l'Impero d'Occidente, la cui citt\u00e0-simbolo venne in quegli stessi anni saccheggiata (410). La divisione con l'oriente rimase tuttavia insanata sino al 415, quando i patriarchi orientali riconobbero retroattivamente la legittimit\u00e0 del vescovo deposto.\nIl Nestorianesimo.\nNel 428 divenne arcivescovo Nestorio, il quale si impegn\u00f2 a combattere le eresie ariane e novaziane, mentre ebbe un atteggiamento favorevole verso il condannato pelagianesimo. L'arcivescovo si trov\u00f2 presto ad affrontare il problema inerente alla natura di Maria, cio\u00e8 se essa fosse \"Theot\u00f3kos\" (\"madre di Dio\"), \"Christothokos\" (\"madre di Cristo\"), \"Theodochos\" (\"colei che riceve Dio\") o semplicemente \"Anthropotokos\" (\"madre dell'uomo\"). Nestorio cerc\u00f2 dunque di risolvere la questione affermano che le due nature, umana e divina, di Cristo convivevano insieme, ma disgiunte. Il fatto venne riportato al Patriarca di Alessandria, Cirillo, il quale a sua volta ne inform\u00f2 il vescovo di Roma, papa Celestino I.\nLa questione giunse anche all'imperatore Teodosio II, il quale convoc\u00f2 nel 431 il Concilio di Efeso. I sostenitori di Cirillo vi giunsero prima di quelli di Nestorio e dunque pronunciarono la condanna del nestorianesimo. Quando per\u00f2 giunsero i nestoriani, questi assolsero l'arcivescovo e scomunicarono invece il patriarca Cirillo ed i suoi sostenitori. La questione venne infine risolta dall'arrivo dei delegati papali, i quali condannarono Nestorio e la sua dottrina. L'Imperatore era per\u00f2 disorientato da tante vicende contraddittorie e decise dunque di sciogliere il concilio senza prendere decisioni, ma, mentre Nestorio lasciava la citt\u00e0, i suoi oppositori riuscirono infine a coalizzarsi e a convincere l'Imperatore a condannarlo.\nNestorio venne esiliato in Egitto, ma molti cristiani nestoriani proseguirono la sua dottrina al di fuori dell'Impero, in Mesoopotamia (la zona dei fiumi Tigri ed Eufrate), Persia ed India."}
{"id": "1847207", "revid": "6923", "url": "https://it.wikipedia.org/wiki?curid=1847207", "title": "Mai pi\u00f9 sola", "text": "Mai pi\u00f9 sola \u00e8 un brano musicale scritto da Claudio Mattone ed interpretato dal gruppo vocale dei Neri per Caso.\nCon questo brano, il gruppo partecipa per la seconda volta consecutiva al Festival di Sanremo, classificandosi al quinto posto.\nIl singolo \u00e8 stato poi inserito nell'album \"Strumenti\", pubblicato all'indomani del Festival."}
{"id": "1847210", "revid": "1543377", "url": "https://it.wikipedia.org/wiki?curid=1847210", "title": "Carlos Hern\u00e1ndez Valverde", "text": "Carriera.\nClub.\nNel 2007 giunge al Melbourne Victory, squadra della prima divisione del calcio australiano, in prestito per due stagioni e con opzione di acquisto dalla Liga Deportiva Alajuelense, club in cui ha trascorso la sua intera carriera professionistica.\nNazionale.\n\u00c8 un membro della squadra Nazionale della Costa Rica, con la quale ha preso parte al Mondiale 2006 in Germania. Venne convocato dal tecnico Hern\u00e1n Medford anche per la Gold Cup 2007 negli Stati Uniti, ma rimase fuori per un infortunio rimediato alla fine di maggio. \u00c8 stato poi chiamato per le partite di qualificazione alla Coppa del Mondo FIFA del 2010 in Sudafrica."}
{"id": "1847211", "revid": "287204", "url": "https://it.wikipedia.org/wiki?curid=1847211", "title": "Futbol'ny Klub Homel'", "text": "Il Futbol'ny Klub Homel' (o Homel') (in bielorusso \u0424\u0443\u0442\u0431\u043e\u043b\u044c\u043d\u044b \u041a\u043b\u0443\u0431 \u0413\u043e\u043c\u0435\u043b\u044c, traslitterazione anglosassone FC Gomel) \u00e8 una societ\u00e0 calcistica bielorussa con sede nella citt\u00e0 di Homel'. Milita in Per\u0161aja Liha, la seconda serie del campionato bielorusso di calcio, e gioca le partite interne nello Stadio Centrale di Homel'.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019.\nOrganico.\nRosa 2020.\n\"Aggiornata al gennaio 2020.\""}
{"id": "1847214", "revid": "1591878", "url": "https://it.wikipedia.org/wiki?curid=1847214", "title": "Capitulare Italicum", "text": "Il Capitulare Italicum \u00e8 una raccolta di leggi (in latino \"capitula\") emanate per il \"Regnum Italicum\" da parte dei sovrani carolingi e ampliata dalla dinastia ottoniana di Sassonia, che furono al contempo sovrani del Sacro Romano Impero. Ebbe origine nell'VIII secolo ed era composto inizialmente da un insieme di \nIl \"Capitulare Italicum\" venne ben presto inserito nel \"Liber papiensis\", noto anche come \"Liber legis Longobardorum\", redatto dalla scuola giuridica sorta a Pavia (allora capitale del regno d'Italia) tra il IX e il X secolo presso il palazzo Reale e utilizzato come sistema normativo nell'Italia dell'epoca. Venne accompagnato da una raccolta di \"Edicta\" dei re longobardi, disposti in ordine cronologico partendo dall'Editto di Rotari (643), sino alle leggi aggiunte da Astolfo (755)."}
{"id": "1847217", "revid": "1305772", "url": "https://it.wikipedia.org/wiki?curid=1847217", "title": "Le ragazze", "text": ""}
{"id": "1847219", "revid": "135229", "url": "https://it.wikipedia.org/wiki?curid=1847219", "title": "Difesa aerea turca", "text": ""}
{"id": "1847222", "revid": "27108", "url": "https://it.wikipedia.org/wiki?curid=1847222", "title": "Gold Cup 2005", "text": ""}
{"id": "1847223", "revid": "27108", "url": "https://it.wikipedia.org/wiki?curid=1847223", "title": "Gold Cup 2000", "text": ""}
{"id": "1847226", "revid": "599013", "url": "https://it.wikipedia.org/wiki?curid=1847226", "title": "Antonio Perduca", "text": "Caratteristiche tecniche.\nEra un terzino capace di giocare sia a destra che a sinistra.\nCarriera.\nInizia la sua carriera professionistica nelle file del Torino, nelle cui file non scende mai in campo. Dopo esperienze con Atalanta e , nel 1931 viene acquistato dall'Ambrosiana-Inter. A Milano, chiamato al difficile compito di sostituire Gianfardoni che si era gravemente infortunato l'anno precedente, ottiene un sesto posto in classifica e in seguito viene ceduto al . Dopo una stagione nel capoluogo pugliese, terminata con una retrocessione in Serie B, Perduca decide di trasferirsi alla Lucchese in Prima Divisione. A Lucca \u00e8 protagonista della stagione che porta la squadra rossonera, sotto la guida dell'ungherese Ern\u0151 Erbstein, ad ottenere nel giro di tre anni una storica promozione in Serie A. \u00c8 il capitano della squadra. A Lucca ottiene due salvezze.\nPone fine alla sua carriera agonistica al termine della stagione 1937-1938."}
{"id": "1847228", "revid": "27108", "url": "https://it.wikipedia.org/wiki?curid=1847228", "title": "Gold Cup 1998", "text": ""}
{"id": "1847229", "revid": "27108", "url": "https://it.wikipedia.org/wiki?curid=1847229", "title": "Gold Cup 1996", "text": ""}
{"id": "1847230", "revid": "27108", "url": "https://it.wikipedia.org/wiki?curid=1847230", "title": "Gold Cup 1993", "text": ""}
{"id": "1847231", "revid": "27108", "url": "https://it.wikipedia.org/wiki?curid=1847231", "title": "Gold Cup 1991", "text": ""}
{"id": "1847234", "revid": "110263080", "url": "https://it.wikipedia.org/wiki?curid=1847234", "title": "Nei\u00dfem\u00fcnde", "text": "Nei\u00dfem\u00fcnde \u00e8 un comune di 1.868 abitanti del Brandeburgo, in Germania.\nAppartiene al circondario dell'Oder-Sprea (targa LOS) ed \u00e8 parte della comunit\u00e0 amministrativa (\"Amt\") di Neuzelle.\nSuddivisione amministrativa.\nIl comune di Nei\u00dfem\u00fcnde comprende 4 centri abitati (\"Ortsteil\"):\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons.."}
{"id": "1847235", "revid": "149727", "url": "https://it.wikipedia.org/wiki?curid=1847235", "title": "Breslack", "text": ""}
{"id": "1847237", "revid": "149727", "url": "https://it.wikipedia.org/wiki?curid=1847237", "title": "Coschen", "text": ""}
{"id": "1847243", "revid": "149727", "url": "https://it.wikipedia.org/wiki?curid=1847243", "title": "Ratzdorf", "text": ""}
{"id": "1847244", "revid": "149727", "url": "https://it.wikipedia.org/wiki?curid=1847244", "title": "Wellmitz", "text": ""}
{"id": "1847249", "revid": "2184720", "url": "https://it.wikipedia.org/wiki?curid=1847249", "title": "Lessons to Be Learned", "text": "Lessons to Be Learned \u00e8 il primo album della cantante australiana Gabriella Cilmi, pubblicato dalla Island Records nel Regno Unito il 31 marzo 2008. \u00c8 stato scritto e prodotto dal team Xenomania.\nL'album \u00e8 stato anticipato dal singolo \"Sweet About Me\" (brano contenente nel testo anche il titolo dell'album), uscito il 17 marzo, che ha ottenuto un ottimo successo in Australia, Nuova Zelanda, Stati Uniti e diversi paesi d'Europa. La Cilmi ha dichiarato che la canzone \"Einstein\" si riferisce al suo sgomento di fronte al fatto che si riescano a mandare uomini nello spazio, ma che non si riescano a curare i tanti bambini malati qua sulla terra.\nDescrizione.\nIl disco \u00e8 stato certificato disco d'oro in Australia. Ha venduto in totale oltre 1.000.000 di copie in tutto il mondo.\nEdizioni Deluxe.\nEdizione Deluxe Australiana\nDisco 1\nDisco 2 (Ep Acustica)\nEdizione Deluxe Europea"}
{"id": "1847250", "revid": "36426", "url": "https://it.wikipedia.org/wiki?curid=1847250", "title": "Augusto loricato", "text": ""}
{"id": "1847256", "revid": "599013", "url": "https://it.wikipedia.org/wiki?curid=1847256", "title": "Angelo Pietro Maffezzoli", "text": ""}
{"id": "1847262", "revid": "74801", "url": "https://it.wikipedia.org/wiki?curid=1847262", "title": "Neuzelle", "text": "Neuzelle \u00e8 un comune di abitanti del Brandeburgo, in Germania.\nAppartiene al circondario dell'Oder-Sprea ed \u00e8 capoluogo dell'Amt omonimo.\nStoria.\nNel 2003 venne aggregato al comune di Neuzelle il soppresso comune di Ossendorf.\nSuddivisione amministrativa.\nSecondo il suo statuto principale il\u00a0comune \u00e8 composto da dodici distretti:"}
{"id": "1847263", "revid": "149727", "url": "https://it.wikipedia.org/wiki?curid=1847263", "title": "Bahro", "text": ""}
{"id": "1847264", "revid": "599013", "url": "https://it.wikipedia.org/wiki?curid=1847264", "title": "Bomsdorf", "text": ""}
{"id": "1847265", "revid": "149727", "url": "https://it.wikipedia.org/wiki?curid=1847265", "title": "Henzendorf", "text": ""}
{"id": "1847267", "revid": "149727", "url": "https://it.wikipedia.org/wiki?curid=1847267", "title": "Kobbeln", "text": ""}
{"id": "1847268", "revid": "149727", "url": "https://it.wikipedia.org/wiki?curid=1847268", "title": "Schwerzko", "text": ""}
{"id": "1847270", "revid": "1573940", "url": "https://it.wikipedia.org/wiki?curid=1847270", "title": "Steinsdorf", "text": "Steinsdorf \u00e8 un comune di 719 abitanti della Turingia, in Germania.\nAppartiene al circondario di Greiz (targa GRZ) ed \u00e8 parte della comunit\u00e0 amministrativa (\"Verwaltungsgemeinschaft\") di Leubatal."}
{"id": "1847271", "revid": "2184720", "url": "https://it.wikipedia.org/wiki?curid=1847271", "title": "Sweet About Me", "text": "Sweet About Me \u00e8 un singolo della cantante australiana Gabriella Cilmi, pubblicato il 17 marzo 2008 come primo estratto dal primo album in studio \"Lessons to Be Learned\".\nDescrizione.\nIl brano, scritto e prodotto da Xenomania, \u00e8 stato nuovamente pubblicato il 9 giugno 2008 in differenti formati e con una nuova tracklist. Il brano \u00e8 stato usato in alcune pubblicit\u00e0 televisive inglesi. Il titolo dell'album \"Lessons to Be Learned\", in cui \u00e8 contenuto questo brano, proviene proprio da una frase del testo di \"Sweet About Me\". Per un breve periodo il pezzo \u00e8 stato la sigla di introduzione di un programma di Sky Sport dedicato al calciomercato, ed \u00e8 stato anche usato per gli spot del lancio della Kia Venga. In Australia e in \nItalia \u00e8 stato certificato doppio disco di platino. \u00c8 divenuto uno dei tormentoni estivi del 2008.\nVideo musicale.\nIl videoclip, diretto da Mike Baldwin, rappresenta Gabriella Cilmi che si esibisce con la sua band in un magazzino, circondata da uomini che sono legati come in una trappola."}
{"id": "1847272", "revid": "149727", "url": "https://it.wikipedia.org/wiki?curid=1847272", "title": "Streichwitz", "text": ""}
{"id": "1847273", "revid": "149727", "url": "https://it.wikipedia.org/wiki?curid=1847273", "title": "Treppeln", "text": ""}
{"id": "1847275", "revid": "289247", "url": "https://it.wikipedia.org/wiki?curid=1847275", "title": "Stepped On My J's", "text": ""}
{"id": "1847277", "revid": "767487", "url": "https://it.wikipedia.org/wiki?curid=1847277", "title": "Arnaldo Nebbia", "text": "\u00c8 ricordato come Nebbia I per essere distinto dal fratello minore Luigi Gioacchino, anch'egli calciatore.\nCarriera.\nVanta 12 presenze e una rete in Divisione Nazionale con e Alessandria, oltre 2 gare in Serie A con il Casale nella stagione 1931-1932. Dopo una stagione da 13 presenze e 2 gol in Serie B con la maglia dell'Atalanta, nel 1930 passa al Perugia, ed infine torna al Casale dove rimane fino al 1938."}
{"id": "1847278", "revid": "2519", "url": "https://it.wikipedia.org/wiki?curid=1847278", "title": "G\u00f6hlen", "text": "G\u00f6hlen \u00e8 un comune del Meclemburgo-Pomerania Anteriore, in Germania.\nAppartiene al circondario di Ludwigslust-Parchim (targa LWL) ed \u00e8 parte della comunit\u00e0 amministrativa (\"Amt\") di Ludwigslust-Land."}
{"id": "1847279", "revid": "149727", "url": "https://it.wikipedia.org/wiki?curid=1847279", "title": "M\u00f6biskruge", "text": ""}
{"id": "1847283", "revid": "33689", "url": "https://it.wikipedia.org/wiki?curid=1847283", "title": "Union Cycliste Internationale", "text": ""}
{"id": "1847287", "revid": "767487", "url": "https://it.wikipedia.org/wiki?curid=1847287", "title": "Certamente, forse", "text": "Certamente, forse (\"Definitely, Maybe\") \u00e8 un film del 2008 diretto da Adam Brooks, con protagonisti Ryan Reynolds, Abigail Breslin e Isla Fisher.\nTrama.\nWilliam Hayes \u00e8 un pubblicitario di 38 anni alle prese con il divorzio da sua moglie Sara. Una delle sue gioie \u00e8 la figlia Maya, di dieci anni. Quando va a prenderla a scuola scopre che c'\u00e8 appena stata la prima lezione di educazione sessuale e la bambina vuole sapere come si sono conosciuti i suoi genitori. Will accetta ma decide di cambiare i nomi delle sue fidanzate e dei fatti: sar\u00e0 Maya a dover capire chi \u00e8 sua madre.\n1992. Will, che ha grandi e ingenue aspirazioni politiche, si trasferisce a New York da Madison, in Wisconsin, dove resta la sua fidanzata Emily. Lavorando alla campagna di Bill Clinton conosce April che, al suo contrario, lavora per guadagnare e non per idealismo. Quando i due si rincontrano fuori dal lavoro e lui le rivela che vorrebbe chiedere a Emily di sposarlo, Will prova con lei ci\u00f2 che dir\u00e0 alla sua ragazza; April, colpita dalle sue parole, risponde \"Certamente, forse\". A fine serata i due ragazzi si fermano a chiacchierare nell'appartamento di April, dove questa confida a Will di cercare da anni una copia del libro, regalatole dal padre per il suo tredicesimo compleanno, di Jane Eyre e contenente una dedica olografa scritta dal genitore che sarebbe morto tre settimane dopo per un incidente stradale.\nIl mattino dopo arriva Emily e Will le chiede di sposarlo, ma lei confessa di averlo tradito e i due si lasciano. Clinton viene eletto e Will apre con dei suoi colleghi un'agenzia di promozione di campagne elettorali che riscuote un notevole successo.\nNel frattempo April si licenzia per viaggiare intorno al mondo, tenendosi in contatto con Will attraverso lettere e cartoline. Al suo ritorno ha intenzione di confessare il suo amore a Will, ma lui vuole chiedere ad un'altra, Summer, di sposarlo. April \u00e8 sotto shock perch\u00e9 lui non aveva mai accennato a una fidanzata nelle sue lettere, ma si congratula comunque con lui.\nNemmeno la storia con Summer per\u00f2 funziona e Will si ritrova di nuovo solo e infelice.\nQualche tempo dopo Will trova casualmente in una libreria la copia del libro che April cerca, lo acquista e si reca presso l'appartamento della ragazza, che ora frequenta l'universit\u00e0, per consegnarglielo. Qui, per\u00f2, trova anche Kevin, l'attuale compagno di April, e Will se ne va tenendosi il libro.\nUn giorno, Will reincontra per caso Summer, ora incinta; Maya ha il terrore che possa essere sua madre e Will la tranquillizza, continuando il suo racconto. Summer lo invita a una festa dove ha invitato tutte le persone che ha ferito, tra cui anche Emily, che si \u00e8 trasferita a New York. Will ed Emily ricominciano a frequentarsi e Maya capisce che \u00e8 sua madre. Will, finalmente, va da April per portarle il libro, ma April si irrita quando sente che Will ha tenuto il libro per tanti anni.\nMaya capisce che il padre non \u00e8 felice senza April, l'unica di cui non aveva cambiato il nome nel racconto. Will, stimolato dai ricordi affiorati durante il racconto narrato alla figlia, decide di andare da April e porta con s\u00e9 Maya. Sotto casa di lei le citofonano chiedendole di poterla incontrare. April, all'inizio, ha delle resistenze a rivedere Will. Dopo una discreta attesa sotto casa, quando Will e Maya credono che non riusciranno ad incontrare April e si iniziano ad allontanare, questa li raggiunge in strada. Will riferisce immediatamente ad April che aveva tenuto il libro perch\u00e9 era l'unica cosa che gli rimaneva di lei. Quindi April abbraccia Will e tutti e tre si accingono ad entrare nell'appartamento; Maya \u00e8 la prima ad entrare, mentre Will ed April entrano dopo essersi baciati."}
{"id": "1847297", "revid": "775372", "url": "https://it.wikipedia.org/wiki?curid=1847297", "title": "Comunit\u00e0 del Pacifico", "text": "Il Segretariato della comunit\u00e0 del Pacifico (\"Secretariat of the Pacific Community\", SPC) \u00e8 un'organizzazione internazionale i cui membri sono sia nazioni sia territori dell'oceano Pacifico. Il suo scopo \u00e8 di \u201csviluppare le capacit\u00e0 tecniche, professionali, scientifiche, di ricerca, pianificazione e gestione dei popoli delle isole del Pacifico e fornire direttamente informazioni e consulenze, ed essere capaci di prendere decisioni consapevoli circa il loro futuro sviluppo e benessere\u201d. \u00c8 una delle pi\u00f9 antiche organizzazioni regionali del mondo.\nStoria.\nFu fondato nel 1947 come Commissione del Pacifico del Sud con l'Accordo di Canberra, da sei paesi sviluppati con un interesse nella regione: Australia, Nuova Zelanda, Francia, Paesi Bassi, Regno Unito e Stati Uniti d'America.\nDall'inizio il suo ruolo fu limitato e l'invito dall'Australia e Nuova Zelanda agli Stati Uniti d'America, Francia, Paesi Bassi e Regno Unito a partecipare ad una Conferenza per una Commissione dei Mari del Sud nel 1947 includeva la dichiarazione che \u201cla Commissione [del Pacifico del Sud] \u00e8 stata istituita senza dover essere autorizzata a trattare in ogni modo con materie politiche o questioni di difesa o sicurezza\u201d. La discussione su questo limite (in particolare il limite sui test delle armi nucleari della regione) condusse, infine, alla creazione del Forum del Pacifico del Sud, che non includeva solo le distanti potenze della Francia, Regno Unito e Stati Uniti d'America, ma anche i loro territori del Pacifico.\nIl primo cambiamento formale dei confini della Commissione accadde nel novembre 1951, quando i sei stati fondatori cambiarono l'Accordo per aggiungere Guam e i Territori Fiduciari delle Isole del Pacifico, cos\u00ec l'influenza dell'organizzazione si estese al Pacifico del Nord.\nIl secondo cambiamento avvenne nel 1962 quando i Paesi Bassi trasferirono l'amministrazione della Nuova Guinea Olandese all'Indonesia facendo cos\u00ec uscire questo territorio dalla Commissione. Nello stesso anno la Nuova Zelanda concesse l'indipendenza a Samoa, che tecnicamente usc\u00ec dall'organizzazione. Un emendamento all'Accordo, firmato a Londra il 6 ottobre 1964, chiam\u00f2 Samoa (la sola isola indipendente al tempo), e dichiar\u00f2 che ogni territorio dentro l'influenza dell'organizzazione poteva divenire un membro se invitato a farne parte da tutti i governi partecipanti. Samoa divenne un membro votante a pieno titolo il 17 luglio 1965 e fu seguita da Nauru il 24 luglio 1969 e dalle Figi il 5 maggio 1971.\nL'accordo modific\u00f2 anche la procedura di voto. Precedentemente ogni membro aveva un voto, ma il nuovo sistema dava ai membri un voto per ogni territorio dipendente, trasferito al territorio dopo la sua indipendenza e l'accesso come pieno membro. Pertanto l'Australia ebbe cinque voti, Francia, Nuova Zelanda, Regno Unito e Stati Uniti d'America quattro.\nSia per motivi d'interesse ridotto allo sviluppo della regione sia per il desiderio di concentrare l'assistenza in altre aree di grande povert\u00e0, due dei paesi fondatori sono usciti dal Segretariato: Paesi Bassi (1962-) e Regno Unito (1995-98 e 2005-).\nIl pi\u00f9 grande cambiamento all'organizzazione accadde nel 1983, alla XXIII Conferenza del Pacifico del Sud a Saipan, Isole Marianne Settentrionali. A questo incontro tutti i membri associati si unirono ai governi partecipanti con pieno diritto di voto e di contribuire alla Commissione.\nOggi \u00e8 la pi\u00f9 antica e pi\u00f9 estesa organizzazione dei dieci membri del Consiglio delle organizzazioni regionali nel Pacifico (Council of Regional Organisations in the Pacific, CROP), un processo consultivo a cui \u00e8 a capo a livello politico il Segretariato del forum delle isole del Pacifico. Fin dal trasferimento di sovranit\u00e0 di coordinazione delle questioni di politica regionale dal Conferenza del Segretariato della Comunit\u00e0 del Pacifico al Forum del Pacifico del Sud nel 1970, il Segretariato si \u00e8 concentrato a fornire un supporto tecnico, di consulenza, statistica e d'informazione ai governi e amministrazioni membri, in particolare nelle aree dove le piccole isole stato mancano del necessario per mantenere quadri nazionali di competenza, o nelle aree dove la cooperazione o integrazione regionale \u00e8 necessaria.\nIl Segretariato \u00e8 la prima organizzazione del Consiglio che \u00e8 stata presieduta da una donna, Lourdes Pangelinan di Guam, che ha lasciato l'organizzazione alla fine del gennaio del 2006. Il Dottor Jimmie Rodgers \u00e8 l'attuale Direttore Generale dell'organizzazione.\nMembri.\nIl segretariato riunisce 26 paesi o territori del Pacifico, che fin dal 1983 sono membri a pieno titolo.\nDi questi 22 beneficiano dei programmi del Segretariato:\nAltri 4 sono paesi fondatori dell'organizzazione che contribuiscono al finanziamento dei diversi programmi:\nProgrammi e servizi.\nI programmi tecnici del Segretariato sono coordinati da tre divisioni:\nProgramma di supporto ai servizi:\nLa Segreteria ha sede a Numea, Nuova Caledonia e un ufficio regionale a Suva, Figi e a Pohnpei in Micronesia.\nObiettivi.\nGli obiettivi e i principi che il Segretariato segue sono:\nCapi esecutivi.\nDi seguito la lista dei segretari generali e dei direttori generali (il titolo di capo esecutivo fu cambiato nel 1997) del Segretariato della Comunit\u00e0 del Pacifico:"}
{"id": "1847302", "revid": "767487", "url": "https://it.wikipedia.org/wiki?curid=1847302", "title": "Peter Cincotti", "text": "Biografia.\nNacque nel 1983 da una famiglia di origini italoamericane proveniente da Cervinara, in provincia di Avellino, di cui \u00e8 cittadino onorario dal 29 agosto 2015.\nNel 2000 al Montreux Jazz Festival ricevette un premio per l'interpretazione di \"A Night in Tunisia\" di Dizzy Gillespie.\nApparve in un piccolo ruolo nel film del 2004 \"Beyond the Sea\" contribuendo alla realizzazione della colonna sonora e ebbe anche un cammeo come pianista in \"Spider-Man 2\". La canzone \"December Boys\", contenuta nell'album \"East of Angel Town\", fu inserita nella colonna sonora dell'omonimo film di produzione australiana. Fece una breve apparizione nei panni di se stesso in un episodio della terza stagione di \"House of Cards - Gli intrighi del potere\", serie televisiva statunitense con Kevin Spacey.\nIl suo album di debutto fu \"Peter Cincotti\", una raccolta di standard jazz, mentre il secondo usc\u00ec con il titolo di \"On the Moon\", e conteneva anche canzoni inedite. La sorella Pia realizz\u00f2 i testi del musical \"How Deep Is the Ocean\", del quale il cantautore realizz\u00f2 la parte musicale.\nSuccessivamente pubblic\u00f2 \"East of Angel Town\", contenente tutti brani originali dell'artista; il lavoro inizi\u00f2 quando Cincotti si un\u00ec in squadra con David Foster, Humberto Gatica e Jochem Van Deer Saag. Il 27 luglio 2008 ricevette il Riccio d'Argento della XXII edizione della rassegna Fatti di Musica, ideata e diretta dal promoter musicale Ruggero Pegna per il suo album. Nel 2011 incise insieme a Simona Molinari il singolo \"In cerca di te\", che fu seguito nel 2012 dall'album \"Metropolis\", ispirato alla grande mela, nella quale ha sempre vissuto, che parla dell'ambiente urbano in generale.\nNel 2013 ha partecipato alla 63\u00aa edizione del \"Festival di Sanremo\" in duetto con Simona Molinari con i brani \"Dr. Jekyll and Mr. Hyde\" (Lelio Luttazzi - Alberto Zeppieri) e \"La felicit\u00e0\" (Simona Molinari - Carlo Avarello - Maurizio Vultaggio - Peter Cincotti), mentre nel 2017 \u00e8 stata la volta del disco \"Long Way from Home\", centrato sul tema delle sue origini italiane (\u00e8 il primo album interamente prodotto dal cantautore statunitense)."}
{"id": "1847305", "revid": "18379", "url": "https://it.wikipedia.org/wiki?curid=1847305", "title": "Bora", "text": "La bora \u00e8 un vento catabatico di provenienza Est/Nord-Est, che soffia con particolare intensit\u00e0 specialmente verso l'Alto e Medio Adriatico e verso alcuni settori dell'Egeo in presenza di forti gradienti barici tra continente e mare.\nIl termine deriva da Borea, personificazione del vento del nord nella mitologia greca. La bora conosciuta in Italia \u00e8 quella di Trieste. In Croazia \u00e8 celebre quella di Segna e Fiume e in Slovenia quella di Aidussina.\nDescrizione e origine.\nLe masse d\u2019aria fredde e molto dense, di origine continentale, una volta raggiunti i monti del Carso e le Alpi orientali, sono costrette a incanalarsi lungo i bassi valichi (definite anche come porte) presenti sui monti del Carso e sulle Alpi Dinariche (Bosnia Erzegovina), per traboccare con furiosi deflussi (raffiche di caduta turbolenti) verso le coste adriatiche. Verso l'Italia ci sono vari ingressi, e a seconda di dove passa il vento pu\u00f2 variare di caratteristiche. La porta principale comunque \u00e8 quella di \"Postumia\", presso le Alpi Giulie.\nLa bora non si orienta in un'unica direzione, secondo la legge di Buys Ballot, ma fluttua intorno a una direzione media che \u00e8 tipica per ogni localit\u00e0. La sua caratteristica \u00e8 di essere un vento \"discontinuo\", ovvero di manifestarsi con raffiche pi\u00f9 forti, intervallate dalle raffiche meno intense. Tali raffiche sono comunemente dette \"refoli\". Ci sono due tipi di Bora, quella \"chiara\" e quella \"scura\". La prima solitamente associata al bel tempo, quindi cielo sereno o poco nuvoloso. Di norma meno intensa, \u00e8 causata da un forte anticiclone collocato sui settori nordorientali o centrali europei. Quella \"scura\" \u00e8 associata al brutto tempo, al cielo molto nuvoloso e con precipitazioni diffuse, \u00e8 caratterizzata da raffiche d'aria molto forti. Si forma in concomitanza con una bassa pressione sui mari centro-meridionali, che sull'alto Adriatico piegano da Nord/nord est. \nSul golfo di Trieste, la direzione tipica \u00e8 quella di E-NE. Nel Friuli Venezia Giulia il vento, a causa delle grandi differenze di temperatura tra il Carso e il litorale, si rinforza notevolmente, divenendo furioso e turbolento, con raffiche che possono superare la soglia dei .\nGeneralmente in modo ridotto del 25%, interessa spesso anche alcune localit\u00e0 della provincia di Gorizia, tra le quali Gorizia, Grado e Monfalcone, Cividale del Friuli, la Bassa friulana orientale e le Valli del Natisone in provincia di Udine, nonch\u00e9 i comuni confinanti con il Collio Sloveno.\nNel golfo di Trieste la bora mantiene la direzione principale ENE, causando un vivace moto ondoso e di deriva. Nel semestre invernale questo tipo di vento in tutte le zone summenzionate pu\u00f2 raggiungere e superare velocit\u00e0 di 35\u201340\u00a0m/s e pu\u00f2 durare per diversi giorni causando danni.\nMisurazione.\nLa misurazione dei record di Bora \u00e8 da sempre alquanto controversa, essendo i dati registrati in siti diversi e con strumentazioni a volte non rispondenti alle norme OMM. I dati di velocit\u00e0 pi\u00f9 elevati si raggiungono nella fascia di transizione tra terraferma e mare aperto, come sui moli del porto.\nNella cultura di massa.\nUn antico detto dei vecchi della Venezia Giulia, soprattutto fiumani e triestini, recita: \"la Bora nasce a Segna, si sposa a Fiume e muore a Trieste\".\nUn altro detto tipicamente triestino dice: \"la Bora nassi in Dalmazia, la se scadena a Trieste e la mori a Venezia\" (la bora nasce in Dalmazia, si scatena a Trieste e muore a Venezia)."}
{"id": "1847308", "revid": "270833", "url": "https://it.wikipedia.org/wiki?curid=1847308", "title": "Operazione Nettuno", "text": ""}
{"id": "1847315", "revid": "125078254", "url": "https://it.wikipedia.org/wiki?curid=1847315", "title": "Kenny Wayne Shepherd", "text": "Ha pubblicato diversi album in studio ed ha avuto un notevole successo commerciale come artista blues. A trent'anni dalla sua carriera discografica, Kenny Wayne Shepherd continua a creare rock 'n' roll intriso di blues che definisce il genere. Shepherd ha costruito un curriculum invidiabile come artista di registrazione affermato, un artista dal vivo avvincente e uno dei chitarristi pi\u00f9 talentuosi e distintivi della sua generazione. Shepherd ha venduto milioni di album in tutto il mondo, ha ricevuto cinque nomination ai GRAMMY\u00ae, due Billboard Music Awards, oltre a due premi Orville H. Gibson, il premio Keeping The Blues Alive della Blues Foundation e due premi Blues Music. Ha avuto sette album blues n. 1 e una serie di singoli rock mainstream n. 1. "}
{"id": "1847316", "revid": "767487", "url": "https://it.wikipedia.org/wiki?curid=1847316", "title": "Severe Torture", "text": "I Severe Torture sono un gruppo musicale brutal death metal dei Paesi Bassi.\nStoria.\nLa band si \u00e8 formata nel 1997 e la prima formazione era la seguente: Thijs (chitarra), Seth (batterias), Erik (voce), Jelle (chitarra) e Patrick (basso). Con questa formazione hanno prodotto una demo di cinque canzoni chiamata \"Baptized in Virginal Liquid\", prodotta da Vincent Dijkers nel 1998. Questa demo vendette circa 600 copie in tutto il mondo. Dopo l'uscita della demo, Erik lasci\u00f2 il gruppo per unirsi alla band death metal olandese Sinister. Contemporaneamente Seth e Patrick si unirono ai Centurian ma continuarono a suonare nei Severe Torture. Dennis Schreurs prese il posto di Erik e con questa formazione registrarono una demo di due canzoni inviata alle case discografiche. Dopo diversi riscontri positivi, il gruppo fece un concerto con gli Immolation, e subito dopo Jelle lasci\u00f2 il gruppo.\nLa band continu\u00f2 la sua attivit\u00e0 con solo quattro componenti e firm\u00f2 un contratto per un disco con la Fadeless Records. Successivamente si esibirono al festival No Mercy 2000 a Tilburg con i Cannibal Corpse, i Deicide, i Vader, gli Hate Eternal e i Vomitory. Subito dopo partirono per il loro primo tour: 9 giorni in Repubblica Ceca, Slovacchia, Belgio, Paesi Bassi con i Damnation e gli ultimi 3 concerti con i Pyaemia.\nDopo questo tour il gruppo comincio a registrare il suo primo album full-length, Feasting On Blood, agli studi di registrazione Franky's Recording Kitchen con i produttori Berthus Westerhuys e Robbie Woning. La copertina fu realizzata da Joe Maloney. Feasting On Blood fu pubblicato il 9 ottobre del 2000 in Europa e distribuito negli Stati Uniti con Hammerheart America nel febbraio del 2001."}
{"id": "1847318", "revid": "217830", "url": "https://it.wikipedia.org/wiki?curid=1847318", "title": "Gran Premio motociclistico d'Olanda 2008", "text": "Il Gran Premio motociclistico d'Olanda 2008 corso il 28 giugno, \u00e8 stato il nono Gran Premio della stagione 2008 e ha visto vincere: la Ducati di Casey Stoner in MotoGP, \u00c1lvaro Bautista nella classe 250 e G\u00e1bor Talm\u00e1csi nella classe 125.\nCome gi\u00e0 accaduto in precedenza nella stagione (in occasione del Gran Premio di Francia) la giornata di gara \u00e8 stata disturbata dalle cattive condizioni atmosferiche, che hanno fatto s\u00ec che la gara della classe 125 fosse, per forza di cose, interrotta e poi ripresa in un secondo tempo. Le altre gare della giornata non sono state invece influenzate dal maltempo.\nMotoGP.\nGara.\nNella gara di questa classe hanno preso il via 16 piloti a causa degli incidenti occorsi durante le prove a John Hopkins e Loris Capirossi; le loro condizioni fisiche hanno impedito la loro partecipazione al GP.\nDurante il primo giro una caduta ha coinvolto Valentino Rossi e Randy De Puniet; mentre il secondo ha dovuto abbandonare, Rossi \u00e8 riuscito a rimettere in pista la sua motocicletta concludendo poi all'undicesimo posto.\nClasse 125.\nLa gara della classe 125 \u00e8 stata interrotta dopo 9 giri a causa della pioggia; \u00e8 ripartita per 5 giri, con la griglia di partenza determinata dall'ordine di arrivo della prima parte di gara. La seconda parte di gara ha determinato il risultato finale."}
{"id": "1847322", "revid": "204012", "url": "https://it.wikipedia.org/wiki?curid=1847322", "title": "Environmental Management and Audit Scheme", "text": ""}
{"id": "1847324", "revid": "149727", "url": "https://it.wikipedia.org/wiki?curid=1847324", "title": "Ferrovia Pavia-Vercelli", "text": ""}
{"id": "1847332", "revid": "729019", "url": "https://it.wikipedia.org/wiki?curid=1847332", "title": "Mikoyan MiG 1.44", "text": "Il MiG 1.44 (in cirillico: \u041c\u0438\u0413 1.44, nome in codice NATO: Flatpack) noto anche come Progetto 1.44 o, pi\u00f9 raramente, 1.42, \u00e8 stato un dimostratore tecnologico di un caccia da superiorit\u00e0 aerea di 5\u00aa generazione di fabbricazione russa, sviluppato negli anni novanta dalla Mikoyan Gurevich.\nConosciuto anche come MiG-MFI (in cirillico \u041c\u0438\u0413-\u041c\u0424\u0418), ha effettuato il primo volo nel febbraio 2000 ma non \u00e8 mai entrato in servizio, rimanendo allo stadio di prototipo.\nSi ritiene che l'esperienza maturata con la progettazione del MiG 1.44 abbia contribuito a sviluppare le conoscenze dell'industria aerospaziale russa sulle tecnologie stealth, poi applicate su velivoli futuri, quali il Sukhoi Su-57 ed altri velivoli sperimentali quali il Mig-XX.\nStoria.\nSviluppo.\nConcepito per competere con l'F-22 Raptor statunitense, il Mikoyan 1.44 aveva caratteristiche strutturali ed operative molto simili a quelle degli altri caccia occidentali di ultima generazione, come una moderna avionica, ugelli direzionabili e una velocit\u00e0 di crociera supersonica. L'1.44, per\u00f2, venne utilizzato solo come dimostratore tecnologico utilizzato in seguito come base di partenza per la costruzione di nuovi velivoli e non come un caccia in servizio attivo.\nIl governo russo cancell\u00f2 il programma MFI nel 1997 a causa degli elevati costi di produzione per ciascuna unit\u00e0 ($ 70 milioni). Lo sviluppo continu\u00f2 e il velivolo comp\u00ec il suo primo volo il 29 febbraio 2000 con altre due prove di volo confermate per il 2001.\nDopo la sua definitiva cancellazione il programma dell'MFI venne sostituito dallo sviluppo del PAK FA (Perspektivnyi Aviatsionnyi Kompleks Frontovoi Aviatsyi - Prospective Air Complex for Tactical Air Forces), il cui risultato dovrebbe portare alla costruzione di un velivolo in grado di svolgere un ruolo simile a quello dell'F-22 ma con costi di produzione ed esercizio simili a quelli di un F-35 Lightning II.\nCoinvolgimenti nel Programma PAK FA.\nNel 2001, l'India accett\u00f2 di partecipare ad una joint-venture assieme alla Russia per completare lo sviluppo del PAK FA.\nSia la Mikoyan-Gurevich che la Sukhoi proposero dei prototipi ai Ministeri della Difesa di entrambe le nazioni: MiG present\u00f2 una versione aggiornata del Progetto 1.44, ma il Ministro della Difesa della Federazione Russa scelse il gruppo di progettazione Sukhoi per lo sviluppo e la produzione del nuovo caccia. I gruppi di MiG-MAPO e di Yakovlev sono nominati nel programma quali sviluppatori secondari: il futuro PAK FA utilizzer\u00e0 un'evoluzione dei motori Lyulka AL-41F.\nDescrizione tecnica.\nIl MiG 1.44 \u00e8 un velivolo monoposto da superiorit\u00e0 aerea, con ali a delta impuro, con doppio timone di coda, canard anteriori controllate col fly-by-wire ed una presa d'aria rettangolare posta sotto la fusoliera, elementi che lo fanno molto assomigliare al caccia europeo del consorzio Eurofighter, EF-2000 Typhoon.\n\u00c8 propulso da due Lyulka AL-41F con postbruciatori, ognuno in grado di erogare una potenza di circa 39,340\u00a0lbs. No.\nGli ugelli sono mobili, sia sull'asse verticale che su quello orizzontale per aumentarne la manovrabilit\u00e0 in combattimento.\nQuesto velivolo, il cui peso \u00e8 stimabile attorno ai 35.000 kg, \u00e8 accreditato di una teorica velocit\u00e0 massima di Mach 2.5, e di una velocit\u00e0 di crociera supersonica.\nIl carrello \u00e8 posto sotto le ali e sotto il muso.\nL'avionica del 1.44 \u00e8 stata progettata secondo gli standard occidentali:\nIl radar \u00e8 collegato ad un sistema di puntamento che permette al caccia di agganciare e seguire venti bersagli diversi allo stesso tempo.\nComunque non c'\u00e8 alcuna fonte affidabile che possa confermare la competitivit\u00e0 di questo radar con l'AN/APG-77, che equipaggia l'F-22 Raptor, nel combattimento aereo BVR (Beyond visual Range) cio\u00e8 oltre il campo visivo."}
{"id": "1847337", "revid": "115976092", "url": "https://it.wikipedia.org/wiki?curid=1847337", "title": "Circondario del ducato di Lauenburg", "text": "Il circondario del ducato di Lauenburg () \u00e8 il circondario pi\u00f9 meridionale dello Schleswig-Holstein, Germania. \u00c8 delimitato (da ovest in senso orario) dal circondario dello Stormarn, dalla citt\u00e0 di Lubecca, dallo stato di Mecklenburg-Vorpommern (circondari di Nordwestmecklenburg e Ludwigslust), dallo stato della Bassa Sassonia (circondari di L\u00fcneburg e Harburg) e dallo Stato della citt\u00e0 di Amburgo. Il circondario \"Herzogtum Lauenburg\" (letteralmente \"Ducato di Lauenburg\") era chiamato storicamente Ducato di Sassonia-Lauenburg.\nGeografia fisica.\nIl circondario ha una serie di citt\u00e0 storicamente importanti ad esempio, Lauenburg/ Elbe, M\u00f6lln e Ratzeburg, dovuta al passaggio della Alte Salzstra\u00dfe (letteralmente \"vecchia strada del sale\"), una delle principali rotte commerciali medievale. Il trasporto del sale fu anche il motivo per costruire la pi\u00f9 antica via d'acqua artificiale d'Europa, il canale Stecknitz (1398). Che fu sostituito nel 1900 dal canale Elba-Lubecca.\nIl paesaggio \u00e8 caratterizzato da numerosi laghi, che costituiscono il Naturpark Lauenburgische Seen (parco naturale dei Laghi di Lauenburg. Il lago pi\u00f9 grande \u00e8 la Ratzeburger See con una superficie di .\nSede amministrativa del circondario \u00e8 Ratzeburg, la citt\u00e0 pi\u00f9 grande \u00e8 Geesthacht.\nStoria.\nIl circondario Herzogtum Lauenburg corrisponde quasi perfettamente al ducato medievale di Sassonia-Lauenburg, che era il risultato di varie divisioni del pi\u00f9 grande Ducato di Sassonia. Il Ducato di Sassonia fu diviso nel 1260 in due stati di Sassonia-Wittenberg e Sassonia-Lauenburg.\nSassonia-Lauenburg era conosciuto anche con il solo nome di Lauenburg. Mentre il territorio di Sassonia-Wittenberg cambi\u00f2 drasticamente nel corso dei secoli, il Ducato di Lauenburg rimase quasi invariato, fino a quando non ha perso la sua indipendenza nel 1689, e fu ereditato dal Principato di L\u00fcneburg. Al congresso di Vienna venne assegnato al duca di Holstein che era anche il Re di Danimarca, cos\u00ec che tra il 1815 e il 1864 fu sotto il dominio danese. Nel 1864 divenne parte della Prussia dopo la Seconda Guerra di Schleswig. Per un breve periodo Lauenburg era ancora un'entit\u00e0 autonoma, ma nel 1876 fu inserito come un distretto nella provincia prussiana dello Schleswig-Holstein.\nLauenburg \u00e8 stata la prima capitale del distretto. Nel 1937 la citt\u00e0 di Ratzeburg, che prima faceva parte del Meclemburgo, fu integrata nel circondario.\nNel 1937 la cosiddetta \"legge sulla Grande Amburgo\" decret\u00f2 alcune modifiche territoriali:\nDopo la fine della seconda guerra mondiale \u00e8 stata la parte della zona di occupazione britannica.\nStemma.\nLo stemma \u00e8 composto da un cavallo bianco, l'antico simbolo del Ducato di Lauenburg. Il cavallo \u00e8 circondato dal bianco e nero che rappresentano i colori della Prussia."}
{"id": "1847343", "revid": "1543377", "url": "https://it.wikipedia.org/wiki?curid=1847343", "title": "Zoo di Barcellona", "text": "Il parco zoologico di Barcellona \u00e8 uno zoo che si trova nel parco della Cittadella della citt\u00e0 di Barcellona e che ha tra i suoi obiettivi la conservazione, lo studio e l'educazione nei confronti delle specie animali.\nLo zoo di Barcellona ha una delle collezioni di animali tra le pi\u00f9 importanti d'Europa con 7500 esemplari appartenenti a 400 specie diverse, ma per anni fino al 2003 l'ospite pi\u00f9 famoso dello zoo \u00e8 stato Fiocco di Neve, l'unico gorilla albino conosciuto."}
{"id": "1847347", "revid": "106836391", "url": "https://it.wikipedia.org/wiki?curid=1847347", "title": "Fonte di Giuturna", "text": "La fonte di Giuturna \u00e8 una sorgente collocata nel Foro Romano, tra il tempio dei C\u00e0stori e la casa delle Vestali.\nLa fonte era tra le pi\u00f9 antiche e importanti della citt\u00e0 e sgorgava ai piedi del Palatino. Giuturna era una ninfa sorella di re Turno, che era la divinizzazione della fonte stessa, come spesso accadde nel mondo antico.\nLa sorgente era stata decorata monumentalmente in epoca repubblicana e venne scavata nel 1900 da Giacomo Boni. Il bacino \u00e8 approssimativamente quadrato, rivestito di marmo e con al centro un piedistallo rettangolare. A circa un metro di profondit\u00e0, sulla pavimentazione di epoca augustea, si trova il bacino inferiore di epoca repubblicana, costruito in opera quasi reticolata, tipica del periodo a cavallo tra la fine del II e l'inizio del I secolo a.C. La datazione pi\u00f9 accettata \u00e8 quella connessa al restauro del vicino tempio dei C\u00e0stori a opera di Lucio Cecilio Metello Dalmatico nel 117 a.C. Vi si notano dei restauri pi\u00f9 tardi, probabilmente dell'inizio della fase imperiale, in tufo diverso, databile al restauro in epoca tiberiana del tempio. \nNel bacino furono rinvenute le statue dei Dioscuri fatte a pezzi, originariamente poste, quasi certamente, sul piedistallo centrale e oggi conservate nell'Antiquarium Forense. Raffiguravano i Dioscuri nell'atto di abbeverare i loro cavalli alla fonte, come nella loro leggendaria apparizione nel Foro prima della vittoriosa battaglia del Lago Regillo.\nSi tratta di opere in stile arcaico, tipiche della tarda et\u00e0 ellenistica coeva alla fine del II secolo a.C. Furono probabilmente danneggiate nell'incendio del 12 a.C., come dimostrano i restauri in marmo differente (marmo di Carrara invece che marmo pentelico) e le tracce di fuoco. \nIl rilievo che si vede oggi vicino al bordo della fonte \u00e8 una copia (l'originale \u00e8 nell'Antiquarium) di un rilievo traianeo con \"i Dioscuri, i loro genitori Giove e Leda e Giuturna\". Il pozzo marmoreo antistante ha una doppia iscrizione col nome di Marco Barbazio Pollione, edile curule, vissuto in epoca cesariano-augustea. L'ara invece risale all'epoca di Settimio Severo e presenta una raffigurazione di \"Giuturna e Turno\"."}
{"id": "1847349", "revid": "1543377", "url": "https://it.wikipedia.org/wiki?curid=1847349", "title": "Football Club Stade Nyonnais", "text": "Il Football Club Stade Nyonnais \u00e8 una societ\u00e0 calcistica svizzera della citt\u00e0 di Nyon. La sua fondazione risale al 29 ottobre 1905, sebbene gi\u00e0 dal 1900 in citt\u00e0 fosse nata un'altra squadra di calcio chiamata .\nMilita nella Promotion League.\nStadio.\nLo Stade Nyonnais gioca le partite casalinghe al Centre sportif de Colovray, costruito nel 1991. Ha una capienza di 7\u00a0200 spettatori (720 seduti e 6\u00a0480 in piedi). Le dimensioni sono 100 per 64 m."}
{"id": "1847351", "revid": "121477382", "url": "https://it.wikipedia.org/wiki?curid=1847351", "title": "Festival di Cannes 2001", "text": "La 54\u00aa edizione del Festival di Cannes si \u00e8 svolta a Cannes dal 9 al 20 maggio 2001.\nLa giuria presieduta dall'attrice norvegese Liv Ullmann ha assegnato la Palma d'oro per il miglior film a \"La stanza del figlio\" di Nanni Moretti. L'ultimo precedente vincitore italiano era stato, nel 1978, Ermanno Olmi con \"L'albero degli zoccoli\" e la stessa Ullmann era presente nella giuria presieduta dal regista Alan J. Pakula.\nFra gli eventi di questa edizione, la presentazione fuori concorso di \"Apocalypse Now Redux\", una nuova versione del film di Francis Ford Coppola che aveva vinto la Palma d'oro nel 1979.\nPalmar\u00e8s.\nUn Certain Regard.\nPremio Un Certain Regard: Amour d'enfance, regia di Yves Caumon (Francia)"}
{"id": "1847353", "revid": "1543377", "url": "https://it.wikipedia.org/wiki?curid=1847353", "title": "Gabriel Badilla", "text": "Ritiratosi dal calcio giocato a giugno 2016, \u00e8 deceduto nel novembre dello stesso anno all'et\u00e0 di 32 anni a seguito di un attacco cardiaco occorsogli mentre disputava una gara podistica.\nCarriera.\nClub.\nBadilla giunge ai Revolution dal Deportivo Saprissa, dove ha trascorso la sua intera carriera professionale. Ha fatto il suo debutto con Saprissa nel novembre 2001 ed \u00e8 apparso in pi\u00f9 di 130 partite per il \"Monstruo Morado\". Lui ha aiutato Saprissa nel guadagnare cinque campionati nazionali. Badilla \u00e8 stato anche un membro della squadra di Saprissa che ha guadagnato un terzo posto finale alla Coppa del Mondo per Club FIFA del 2005 in Giappone dopo il titolo di Campioni nella CONCACAF Champions' Cup 2005.\nNazionale.\nBadilla \u00e8 anche un membro della squadra Nazionale della Costa Rica con la quale ha collezionato 12 presenze e ha gareggiato nella Coppa del Mondo FIFA del 2006 in Germania. Nel 2001, lui capitan\u00f2 anche la Selezione costaricana al Mondiale Under-17."}
{"id": "1847356", "revid": "106908", "url": "https://it.wikipedia.org/wiki?curid=1847356", "title": "Masterpieces (HammerFall)", "text": "Masterpieces \u00e8 una compilation del gruppo musicale heavy metal svedese HammerFall, pubblicato nel 2008 dalla Nuclear Blast.\nIl disco.\nRacchiude 18 cover registrate dalla band nel corso della loro carriera. "}
{"id": "1847357", "revid": "647919", "url": "https://it.wikipedia.org/wiki?curid=1847357", "title": "Tritone alpestre", "text": ""}
{"id": "1847360", "revid": "1543377", "url": "https://it.wikipedia.org/wiki?curid=1847360", "title": "Cometa radente", "text": "Una cometa radente \u00e8 una cometa che passa al perielio molto vicina alla superficie del Sole, ad una distanza che talvolta raggiunge qualche migliaio di chilometri. Mentre le pi\u00f9 piccole comete radenti possono evaporare completamente durante tale passaggio ravvicinato, le pi\u00f9 massicce possono sopravvivere a diversi periel\u00ee; tuttavia, le intense forze mareali cui sono sottoposte le fratturano in frammenti dalle dimensioni pi\u00f9 piccole.\nLe comete radenti di Kreutz.\nLe pi\u00f9 note comete radenti sono le comete radenti di Kreutz, le quali si sarebbero originate dalla frammentazione di una cometa di grandi dimensioni durante il suo primo passaggio attraverso il sistema solare interno. Alcuni ritengono che la cometa sia la stessa luminosissima cometa osservata da Aristotele e da Eforo di Cuma nel 371 a.C.\nLa Grande Cometa del 1843 (C/1843 D1) e del 1882 (C/1882 R1), e la Cometa Ikeya-Seki (C/1965 S1) del 1965 furono alcuni dei frammenti di quella gigantesca cometa; ognuno di essi fu per breve tempo abbastanza brillante da risultare visibile nel cielo diurno, nei pressi del Sole, cos\u00ec brillanti da superare anche la luna piena.\nDal lancio del telescopio orbitante SOHO nel dicembre 1995, sono state scoperte oltre 1.600 deboli radenti di Kreutz, ognuna delle quali \u00e8 stata completamente consunta dal calore del Sole durante il passaggio al perielio. Questa classe di comete radenti sembra essere molto pi\u00f9 vasta di quanto inizialmente previsto.\nAltre comete.\nCirca l'85% delle comete radenti osservate dalla sonda SOHO fanno parte della famiglia di Kreutz. Il restante 15% contiene uno sparuto numero di comete sporadiche, tra le quali sono per\u00f2 state identificate altre tre famiglie cometarie: Kracht, Marsden e Meyer groups. I primi due sembrano essere collegati alla cometa 96P/Machholz, all'origine degli sciami meteorici delle Quadrantidi e delle Arietidi. Gli astronomi ritengono che le comete delle famiglie Marsden e Kracht siano a breve periodo, mentre quelle della famiglia Meyer, caratterizzate da orbite piuttosto ellittiche ed inclinate, hanno un periodo intermedio-lungo.\nOrigine delle comete radenti.\nGli studi compiuti mostrano che le comete con un'alta inclinazione orbitale e distanze dal Sole al perielio inferiori a 2\u00a0UA siano maggiormente soggette alle perturbazioni gravitazionali che hanno come effetto la riduzione della distanza al perielio a valori estremamente piccoli. Un recente studio ha ipotizzato che la Cometa Hale-Bopp abbia circa il 15% delle possibilit\u00e0 di diventare radente."}
{"id": "1847362", "revid": "709565", "url": "https://it.wikipedia.org/wiki?curid=1847362", "title": "Animal Crackers (serie animata)", "text": " \nAnimal Crackers \u00e8 una serie animata di produzione franco-canadese del 1997, prodotta da Cinar e Alphanim e ispirata all'omonima striscia a fumetti disegnata da Roger Bollen e Fred Wagner. Viene trasmessa in Canada su Teletoon\nTrama.\nL'opera narra le gesta di una serie di animali che vivono nella riserva naturale di Freeborna in maniera selvatica ma un po' particolare, utilizzando apparecchi tecnologici e affrontando molte problematiche che assillano anche l'uomo, quali chiedere un appuntamento ad una ragazza, e farsi rispettare dal proprio branco.\nTrasmissione.\nLa serie \u00e8 stata trasmessa in tre stagioni dal 1997 al 1999 per un totale di 39 episodi. In Italia, oltre a chiamarsi col nome originale \"Animal Crackers\", viene sottotitolata con: \"Io, Lana e lo Gnu\". La serie animata \u00e8 stata trasmessa sul canale Rai 2 per la prima volta nel 1999."}
{"id": "1847368", "revid": "107747814", "url": "https://it.wikipedia.org/wiki?curid=1847368", "title": "Statio aquarum", "text": "L'edificio della Statio aquarum (ufficio degli acquedotti) si trovava nel Foro Romano tra la Fonte di Giuturna, il tempio di Vesta e la Casa delle Vestali. \nL'edificio presenta strutture murarie di varie fasi, dalla tarda repubblica all'epoca di Costantino, ed \u00e8 stato possibile identificarlo grazie a due iscrizioni su un cippo ancora conservato in una stanza dell'edificio. Una riporta la dedica di una statua a Costantino da parte di Flavio Mesio Egnazio Lolliano, curatore \"aquarum et Minuciae\", mentre l'altra ricorda come lo stesso personaggio stabil\u00ec qui l'ufficio nel 328. Anticamente esso si trovava presso l'area sacra del Largo Argentina. \nPi\u00f9 anticamente vi erano alloggiate delle \"tabernae\", costruite in opera incerta in epoca repubblicana. Da qui partiva anche una rampa che saliva verso il Palatino. In seguito venne interamente rifatto in laterizio e pavimentato con un mosaico bianco e nero in epoca costantiniana.\nL'edificio era decorato da varie statue, come quella di \"Esculapio\" ancora in situ (che ricorda forse la virt\u00f9 medicamentosa delle acque), mentre un \"Apollo\" arcaizzante \u00e8 stato portato nell'Antiquarium Forense."}
{"id": "1847369", "revid": "1573940", "url": "https://it.wikipedia.org/wiki?curid=1847369", "title": "Pelargopsis capensis", "text": "Il martin pescatore dal becco di cicogna (Pelargopsis capensis ()) \u00e8 un uccello della famiglia Alcedinidae, largamente, ma discontinuamente, diffuso nell'Asia meridionale tropicale, dall'India e dallo Sri Lanka fino all'Indonesia. Questo martin pescatore \u00e8 pressoch\u00e9 stanziale in tutto il suo areale.\nDescrizione.\n\u00c8 un martin pescatore molto grande, lungo 35\u00a0cm. L'adulto ha il dorso verde, le ali e la coda azzurri e la testa grigia. Il ventre e il collo sono color camoscio. Il grosso becco e le zampe sono di color rosso brillante. Il volo del martin pescatore dal becco di cicogna \u00e8 pesante e battente, ma diretto. I sessi sono simili. Ne esistono 15 specie, differenziate tra di loro soprattutto nei dettagli del piumaggio, ma \"P. c. gigantea\" delle Isole Sulu ha la testa, il collo e il ventre bianchi.\nBiologia.\nIl richiamo di questo rumoroso martin pescatore \u00e8 un basso \"peer-por-por\" udibile anche da lunga distanza e ripetuto ogni 5 secondi o un gracchiante \"ke-ke-ke-ke-ke-ke\".\nIl martin pescatore dal becco di cicogna \u00e8 una specie che abita in una vasta gamma di ambienti forestali nei pressi di laghi, fiumi o coste. Quando \u00e8 in cerca di cibo si appollaia silenziosamente e, nonostante le sue dimensioni, passa spesso inosservato. \u00c8 territoriale e pu\u00f2 cacciare via aquile e altri grandi predatori. Questa specie va a caccia di pesci, rane, granchi, roditori e giovani uccelli.\nIl martin pescatore dal becco di cicogna scava il nido in un argine fluviale, in un albero in decomposizione o in un nido di termiti arboricole. Generalmente viene deposta una covata composta da due a cinque uova bianche e rotonde."}
{"id": "1847372", "revid": "36426", "url": "https://it.wikipedia.org/wiki?curid=1847372", "title": "Area sacra del Largo Argentina", "text": ""}
{"id": "1847374", "revid": "287204", "url": "https://it.wikipedia.org/wiki?curid=1847374", "title": "Episodi di Robin Hood (serie televisiva 2006) (seconda stagione)", "text": "La seconda stagione della serie televisiva Robin Hood \u00e8 andata in onda su BBC One dal 6 ottobre 2007 al 29 dicembre 2007.\nIn Italia la serie \u00e8 stata trasmessa su Joi dal 5 aprile 2009 al 17 maggio 2009; in chiaro la serie \u00e8 stata trasmessa su Rete 4 a partire dal 1\u00ba luglio 2010.\nI cavalieri neri.\nTrama.\nRobin e la sua banda sono impegnati nella costruzione di un nuovo nascondiglio nella foresta. Vengono interrotti quando scoprono che Knighton Hall \u00e8 stata distrutta e che Lady Marian e suo padre Sir Edward sono stati catturati da Gisborne e dallo Sceriffo di Nottingham e imprigionati nel castello.\nIl gioco d'azzardo.\nTrama.\nA Nottingham arriva una sorta di gran casin\u00f2 medievale, che lo Sceriffo tenta di truccare a suo favore. Nel frattempo, Robin Hood cerca di penetrare nel complicato sistema di sicurezza del castello. Gisborne, per evitare che vengano scoperte le manomissioni del casin\u00f2, ordina a Marian di distrarre il Principe Frederick di Hanheim, giunto in visita, e di assecondare ogni suo desiderio."}
{"id": "1847375", "revid": "292162", "url": "https://it.wikipedia.org/wiki?curid=1847375", "title": "Bellolampo", "text": "Bellolampo \u00e8 una collina alle spalle della piana ove sorge la citt\u00e0 di Palermo, la Conca d'Oro, raggiunge un'altezza di 430 m ed \u00e8 visibile da quasi tutta la citt\u00e0.\nIl paese.\nSulla collina di Bellolampo sono presenti diverse abitazioni. Le prime sono state edificate al tempo del Fascismo, ma il boom edilizio si \u00e8 verificato dagli anni sessanta ai primi del novanta. Tra le prime abitazioni si possono menzionare la piccola casa costruita dai fascisti come casello, la tenuta degli Inzerillo nata sull'omonimo pozzo e la tenuta, nella localit\u00e0 nota come Pizzo Capra, che fu edificata ed appartenne alla famiglia Carramusa.\nPer la maggioranza degli abitanti del capoluogo siciliano la collina \u00e8 conosciuta per la presenza sul versante interno, nascosta dalla vista della citt\u00e0, della discarica provinciale; negli ultimi anni \u00e8 stato approvato il progetto che porter\u00e0 alla costruzione di un inceneritore che sostituir\u00e0 la discarica.\nPer lungo tempo nel 2001 sulla collina rimase la scritta Hollywood, opera dell'artista Maurizio Cattelan che sfruttava ironicamente le similitudini morfologiche con la celebre collina di Los Angeles.\nLa strada che sale sulla collina, negli anni passati (ma ancora adesso) era usata in alternativa all'autostrada per raggiungere i paesi che si trovano sulla piana di Carini.\nStrage di Bellolampo - Passo di Rigano.\nLa caserma dei Carabinieri di Bellolampo il 26 dicembre 1945 fu attaccata una prima volta da una cinquantina di uomini di Salvatore Giuliano, in quel momento colonnello dell'EVIS, che la devastarono.\nIl 19 agosto 1949, dopo un attacco di una quindicina di uomini della banda Giuliano alla caserma dei Carabinieri, fu inviata in rinforzo una colonna di 5 autocarri pesanti e di due autoblindo con 60 uomini del \"12\u00ba Battaglione Mobile Carabinieri\" di Palermo. L'ultimo camion, con 18 carabinieri a bordo, salt\u00f2 in aria su una mina in localit\u00e0 \"Passo di Rigano\". Morirono sette carabinieri e 11 restarono feriti."}
{"id": "1847376", "revid": "1573940", "url": "https://it.wikipedia.org/wiki?curid=1847376", "title": "Oratorio dei Quaranta Martiri", "text": "L'oratorio dei Quaranta Martiri \u00e8 una chiesa di Roma situata nel Foro romano, a sud dell'antica Fonte di Giuturna.\nL'edificio originario \u00e8 di epoca traianea e venne trasformato in chiesa aggiungendo una piccola abside. Dedicato ai quaranta soldati cristiani martirizzati in Armenia sotto Diocleziano, conserva sulla parete di fondo un affresco databile all'VIII secolo."}
{"id": "1847377", "revid": "229244", "url": "https://it.wikipedia.org/wiki?curid=1847377", "title": "Manfeild Autocourse", "text": ""}
{"id": "1847378", "revid": "287204", "url": "https://it.wikipedia.org/wiki?curid=1847378", "title": "Vincenzo Ludovico Gotti", "text": "Biografia.\nNato a Bologna da Giacomo Gotti e Chiara Capardi, nel 1680 vest\u00ec l'abito dei Domenicani nella Basilica di San Domenico (Bologna). Dopo aver studiato filosofia a Forl\u00ec e a Bologna, si addottor\u00f2 in teologia all'Universit\u00e0 di Salamanca. Ritornato in Italia nel 1688, ottenne la cattedra di teologia e filosofia dapprima a Mantova, poi alla scuola dei Domenicani annessa alla Basilica di Santa Maria sopra Minerva di Roma, e infine all'Universit\u00e0 di Bologna; in seguito Clemente XI lo nomin\u00f2 inquisitore generale di Milano, carica che resse fino al 1717, anno in cui ottenne la cattedra di \"Teologia polemica\" a Milano. Provinciale dei Domenicani, nel 1725 rifiut\u00f2 l'elezione a maestro generale. Nel 1728 Benedetto XIII, anch'egli domenicano, lo promosse patriarca titolare di Gerusalemme e cardinale col titolo di San Pancrazio prima e San Sisto dal 1738.\nAssieme a Charles Ren\u00e9 Billuart, Gotti \u00e8 stato il principale esponente della Scuola Tomistica. I suoi scritti comprendono molte opere di apologetica e di polemica soprattutto contro Luterani e Calvinisti. In quest'ambito scrisse \"De vera Christi Ecclesia\" (\"La vera Chiesa di Cristo\"), stampata a Roma nel 1719 e, in una nuova edizione accresciuta, a Milano nel 1734, contro il calvinista svizzero Giacomo Picenino. L'opera pi\u00f9 importante consiste nello studio della \"Summa\" di Tommaso d'Aquino (\"Theologia scholastico-dogmatica juxta mentem D. Thomae Aquinatis ad usum discipulorum\").\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "1847379", "revid": "55935", "url": "https://it.wikipedia.org/wiki?curid=1847379", "title": "Vincenzo Lodovico Gotti", "text": ""}
{"id": "1847380", "revid": "547034", "url": "https://it.wikipedia.org/wiki?curid=1847380", "title": "Circuito di Manfeild", "text": "Il Manfeild Autocourse \u00e8 un autodromo neozelandese lungo 4,5\u00a0km situato nei pressi di Feilding che ha ospitato tra l'altro alcune gare del campionato mondiale Superbike durante le prime edizioni di questa serie, disputatesi per\u00f2 tutte sulla versione originale del tracciato.\nStoria.\nIl tracciato originale di 3,033\u00a0km del Manfeild Autocourse fu costruito dalla societ\u00e0 \"Manawatu Car Club Incorporated\" e ospit\u00f2 la prima gara nel 1973. Era un impianto progettato per permettere agli spettatori di avere una visuale completa della gara.\nL'ultimo ampliamento per giungere alla configurazione di 4,5 km avvenne nel 1990. Oltre alle gare della Superbike ospita manifestazioni varie extra automobilistiche e ha ospitato alcune edizioni del Gran Premio di Nuova Zelanda.\nGare del campionato mondiale Superbike.\nfonte: Sito ufficiale"}
{"id": "1847383", "revid": "363629", "url": "https://it.wikipedia.org/wiki?curid=1847383", "title": "Defibrillatore manuale", "text": "Il defibrillatore manuale \u00e8 un dispositivo in grado di effettuare la defibrillazione delle pareti muscolari del cuore, utilizzabile negli ospedali e nelle ambulanze di soccorso avanzato, esclusivamente da un medico, o da infermieri o paramedici adeguatamente formati.\nIl principio dell'apparecchio consiste nello stabilire,attraverso l'applicazione di una scarica di corrente elettrica, una condizione cardiaca stazionaria nel paziente in caso di minaccia di morte imminente a causa di arresto cardiaco o di fibrillazione ventricolare. Viene utilizzato anche in particolari casi di attivit\u00e0 elettrica senza polso.\nStruttura.\nAll'apparecchio \u00e8 spesso incorporata la strumentazione necessaria per eseguire un elettrocardiogramma, con un monitor collegato, in modo da facilitare la diagnosi di una condizione cardiaca grave del paziente da parte del personale medico. \nIl defibrillatore pu\u00f2 contenere altri strumenti come, per esempio, un pulsiossimetro o uno sfigmomanometro. In questo caso \u00e8 pi\u00f9 usato il termine \"defimonitor\".\nFunzionamento.\nUna volta accertata la condizione del paziente, l'operatore sanitario abilitato all'utilizzo del defibrillatore manuale sceglie l'energia (in Joule) da usare nella scarica da applicare sul petto del paziente attraverso apposite piastre elettriche. \nSi applica una scarica da 200 joule, con scariche successive tra 300 e 360 joule: dopo una terza scarica vengono utilizzati anche mezzi farmacologici di supporto e vengono ripetute scariche da 360 joule."}
{"id": "1847386", "revid": "1725819", "url": "https://it.wikipedia.org/wiki?curid=1847386", "title": "Ho sposato uno sbirro", "text": "Ho sposato uno sbirro \u00e8 una serie televisiva italiana prodotta dal 13 aprile 2008 al 18 novembre 2010, di genere commedia e poliziesco.\nI protagonisti della serie sono una coppia di coniugi, entrambi poliziotti a Roma: Diego Santamaria, interpretato da Flavio Insinna, e Stella Morini, interpretata da Christiane Filangieri.\nTrama.\nPrima stagione.\nDiego e Stella sono due poliziotti. Si sono incontrati, innamorati e sposati, ed adesso Stella si \u00e8 appena trasferita da Firenze a Roma, dove suo marito \u00e8 commissario. Stella invece \u00e8 un ispettore, e si \u00e8 fatta assegnare nello stesso commissariato dove lavora Diego. Insieme si ritrovano ora a stretto contatto 24 ore su 24, sia sul lavoro, dove inevitabilmente entrano talvolta in contrasto sul come condurre le indagini, sia nella vita privata, dove cercano faticosamente di far funzionare il loro rapporto. A tutta questa complicata situazione si aggiungono anche altri problemi \"esterni\" che rischiano di minare la loro unione, sia per quanto riguarda Stella Morini, che si ritrova a confrontarsi con Lorenza, pubblico ministero ed ex fidanzata di Diego, per cui prova ancora qualcosa, di cui la ragazza diventa subito gelosissima, che per Diego, alle prese con i sentimenti mai sopiti di Lorenza e con le ingerenze della madre Erminia e della suocera Clarissa nella sua vita coniugale con Stella.\nSeconda stagione.\nStella partorisce due gemelle, Chiara e Camilla. La famiglia si trasferisce in una nuova casa e si riempie sempre di pi\u00f9, con un enorme San Bernardo e un bambino in adozione, Nicholas. Inoltre il vicino di casa, Giovanni, \u00e8 una vecchia fiamma di Stella e ci\u00f2 ingelosisce Diego. Lorenza, invece, decide di sposarsi ma il suo fidanzato non si presenta all'altare e la donna, disperata, chiede l'aiuto di Diego, causando nuovi problemi con Stella. I problemi continuano anche per Diego, sia a causa dell'atteggiamento freddo e scostante della suocera Clarissa nei suoi confronti e sia a causa del ricongiungimento di Lorenza con l'uomo che l'aveva abbandonata all'altare e, per di pi\u00f9, Nicholas sembra essere pi\u00f9 affezionato a Lorenza che non a Stella e spesso dice a Diego che non avrebbe mai dovuto lasciare quella che ora \u00e8 diventata la sua ex. Nonostante questi ostacoli, alla fine Stella scopre di essere di nuovo incinta, e Diego la porta finalmente in viaggio di nozze.\nProduzione.\nQuesta serie televisiva \u00e8 co-prodotta dalla Lux Vide S.p.A. di Matilde e Luca Bernabei e da Rai Fiction.\nMentre veniva girata la prima stagione di \"Ho sposato uno sbirro\", la Lux Vide decide di produrre la sesta stagione di \"Don Matteo\"; quindi, per esigenze di copione, il capitano Anceschi (interpretato da Flavio Insinna), tra i protagonisti di \"Don Matteo\", viene promosso e trasferito a Roma. L'attore Simone Montedoro venne scelto per interpretare il nuovo capitano Giulio Tommasi. Montedoro stava anch'egli girando \"Ho sposato uno sbirro\", dove recitava nella parte minore di un poliziotto; per questo motivo Simone Montedoro non compare pi\u00f9 negli episodi successivi della serie, poich\u00e9 diviene uno dei protagonisti di \"Don Matteo\".\nCitazioni e riferimenti.\nNel corso delle stagioni, alcuni partner di Flavio Insinna nella serie televisiva \"Don Matteo\" sono apparsi in \"Ho sposato uno sbirro\" in alcuni camei: Nino Frassica (il maresciallo Cecchini in \"Don Matteo\") \u00e8 apparso dapprima in un episodio della prima stagione, dove ha interpretato l'insegnante di un corso di cucina molto particolare, e successivamente in uno della seconda stagione, stavolta nei panni di un agente immobiliare; Nathalie Guetta (Natalina in \"Don Matteo\") \u00e8 apparsa in un episodio della seconda stagione, nei panni della portinaia di casa Lojacono; Francesco Scali (Pippo in \"Don Matteo\") \u00e8 invece apparso nell'ultimo episodio della seconda stagione, nei panni di un artista di strada; Pietro Pulcini (il brigadiere Ghisoni in \"Don Matteo\") \u00e8 infine apparso in un episodio della seconda stagione, nei panni di un indagato per omicidio.\nRiconoscimenti.\nDurante la serata del \"Gran Premio della fiction italiana 2007-2008\", svoltasi l'8 luglio del 2008 nell'ambito del Roma Fiction Fest 2008, il settimanale \"TV Sorrisi e Canzoni\", dopo un sondaggio tra i lettori, ha assegnato tre premi alla fiction \"Ho sposato uno sbirro\": miglior fiction in assoluto, miglior fiction di genere commedia e miglior attore (Flavio Insinna)."}
{"id": "1847389", "revid": "287204", "url": "https://it.wikipedia.org/wiki?curid=1847389", "title": "Tennis ai Giochi della XXIX Olimpiade", "text": "Le partite di tennis dei Giochi della XXIX Olimpiade si sono svolte tra il 10 ed il 17 agosto 2008 all'Olympic Green Tennis Centre. Sono stati assegnati 4 set di medaglie nelle seguenti specialit\u00e0:\nFormato della competizione.\nIl tabellone dei singoli \u00e8 composto da 64 giocatori ed il tabellone dei doppi \u00e8 composto da 32 coppie. Gli incontri si disputano al meglio dei tre set, eccetto che per le finali maschili (singolo e doppio) che si disputeranno al meglio dei cinque set. Tutte le gare sono ad eliminazione diretta. I due sconfitti delle semifinali disputeranno un incontro per l'assegnazione della medaglia di bronzo.\nQualificazioni.\nIl principale criterio adottato per la qualificazione \u00e8 stato il ranking ATP e WTA riferito al 9 giugno 2008. Ogni paese pu\u00f2 utilizzare 6 atleti maschi e 6 atleti femmine, con un massimo di 4 per i singoli, e 2 per i doppi. Gli atleti possono competere comunque sia nel singolo che nel doppio.\nSingoli:\nDoppi:"}
{"id": "1847391", "revid": "28057", "url": "https://it.wikipedia.org/wiki?curid=1847391", "title": "Gruppo di edifici domizianei nel Foro Romano", "text": "Un gruppo di edifici domizianei nel Foro Romano, situati a sud del tempio dei Castori e della Fonte di Giuturna, fa da raccordo tra la piazza del Foro e il complesso dei palazzi imperiali sul Palatino.\nDescrizione.\nUna grande sala, della quale resta solo la pianta e assomiglia quindi a un cortile aperto, era costruita in mattoni, coperta da un'enorme volta a botte di 33 metri di diametro e preceduta da un portico verso il Foro. Sul \"Vicus Tuscus\" si aprivano invece una fila di botteghe. La datazione, in base ai bolli sui mattoni, \u00e8 relativa alla fine del regno di Domiziano, mentre le taverne sono di epoca adrianea. \nVerso est si trovano alcuni ambienti pi\u00f9 piccoli: un ambiente quadrato scoperto (un atrio), diviso da una parete con tre ingressi da una sala con un'aula centrale circondata da quadriportico. In fondo si aprono tre stanze pi\u00f9 piccole. \nAl di sotto dell'atrio sono stati rinvenuti resti pi\u00f9 antichi, dell'et\u00e0 di Caligola, comprendenti una vasca rettangolare, forse un impluvio, e un ambiente absidato sotto la sala maggiore. L'orientamento di questi edifici sottostanti \u00e8 diverso ed \u00e8 assimilabile a quello dei retrostanti \"Horrea Agrippiana\". Un terzo ambiente \u00e8 rappresentato dalla scalinata coperta per il Palatino.\nL'identificazione di questi edifici \u00e8 incerta. Ormai \u00e8 esclusa l'interpretazione come tempio di Augusto e si suppone che si tratti di una sorta di vestibolo monumentale ai palazzi imperiali sul Palatino; si conosce dopotutto dalle fonti che Caligola aveva spostato l'ingresso della \"Domus Tiberiana\" nei pressi del tempio dei Castori. Molto probabilmente qui erano stanziati i pretoriani che proteggevano i palazzi.\nQui fu ricavata nel VI secolo la chiesa di Santa Maria Antiqua."}
{"id": "1847392", "revid": "36426", "url": "https://it.wikipedia.org/wiki?curid=1847392", "title": "Palazzi imperiali sul Palatino", "text": ""}
{"id": "1847394", "revid": "1305772", "url": "https://it.wikipedia.org/wiki?curid=1847394", "title": "Enrico Arbarello", "text": "Biografia.\nLaureatosi a Roma nel 1969, ha conseguito il Ph.D. in matematica alla Columbia University di New York nel 1973 con una tesi dal titolo \"Weierstrass Points and Moduli of Curves\", scritta sotto la direzione di Lipman Bers e C. Herbert (Charles) Clemens, Jr. \n\u00c8 stato peraltro allievo di Emma Castelnuovo, figlia di Guido Castelnuovo. \n\u00c8 stato professore ordinario di geometria all'Universit\u00e0 La Sapienza di Roma ed \u00e8 attualmente socio nazionale dell'Accademia Nazionale dei Lincei."}
{"id": "1847395", "revid": "599013", "url": "https://it.wikipedia.org/wiki?curid=1847395", "title": "Douglas Sequeira", "text": ""}
{"id": "1847402", "revid": "283011", "url": "https://it.wikipedia.org/wiki?curid=1847402", "title": "Paolo il Caldo", "text": ""}
{"id": "1847404", "revid": "155634", "url": "https://it.wikipedia.org/wiki?curid=1847404", "title": "Horrea Agrippiana", "text": "Gli Horrea Agrippiana (\"magazzini di Agrippa\") erano un grande edificio posto nei pressi del Foro Romano, dove il \"Vicus Tuscus\" (la strada che prese nome dalla colonia etrusca giunta a Roma con Tarquinio il Superbo) si avvia verso il Velabro.\nIl grande edificio, contiguo alla chiesa di Santa Maria Antiqua e al gruppo di edifici domizianei, venne fatto costruire da Marco Vipsanio Agrippa in et\u00e0 augustea e fungeva da deposito del grano.\nUn'iscrizione ricorda la dedica di tre mercanti ad Agrippa stesso e al suo genio. Un'altra iscrizione rinvenuta \"in situ\" su una base di statua cita gli \"horrea Agrippiana\".\nL'edificio si articolava attorno a un grande cortile e sulla via era circondato dalle \"tabernae\" (botteghe). \nQuesta zona era infatti una delle pi\u00f9 febbrili per l'economia, ricchissima di botteghe e imprese commerciali di ogni genere."}
{"id": "1847407", "revid": "204012", "url": "https://it.wikipedia.org/wiki?curid=1847407", "title": "Delezione 4p", "text": ""}
{"id": "1847408", "revid": "204012", "url": "https://it.wikipedia.org/wiki?curid=1847408", "title": "Sindrome 4p", "text": ""}
{"id": "1847409", "revid": "204012", "url": "https://it.wikipedia.org/wiki?curid=1847409", "title": "Sindrome cri-du-chat", "text": ""}
{"id": "1847410", "revid": "204012", "url": "https://it.wikipedia.org/wiki?curid=1847410", "title": "Delezione 5p", "text": ""}
{"id": "1847413", "revid": "204012", "url": "https://it.wikipedia.org/wiki?curid=1847413", "title": "Monosomia X", "text": ""}
{"id": "1847418", "revid": "62244", "url": "https://it.wikipedia.org/wiki?curid=1847418", "title": "Pavel Novotn\u00fd (calciatore)", "text": "Carriera.\nClub.\nInizi\u00f2 a giocare a calcio nelle giovanili di Spartak Hul\u00edn e di TJ Gottwaldov. Nel 1991 pass\u00f2 allo dove fece nello stesso anno il suo debutto in massima divisione. Tra il 1992 e il 1993 fece il servizio militare indossando nel frattempo la maglia dell'Union Cheb. L'anno successivo ritorn\u00f2 allo Slavia Praga con cui rimase fino al 1997.\nNel 1997 si trasfer\u00ec in Germania al , squadra di Bundesliga dove gioc\u00f2 appena 15 partite come riserva. La stagione successiva fu ceduto allo Sparta Praga dove riacquist\u00f2 il suo vecchio stato di forma. Nel 2001 ritorn\u00f2 allo Slavia Praga alcuni infortuni limitarono pesantemente le sue presenze, solo sette in due annate. Nel 2003 fu acquistato dal Bohemians Praga, squadra di 2.liga, dove totalizz\u00f2 cinque presenze nella stagione 2003-2004. Termin\u00f2 la carriera nell'estate del 2006 con la squadra dello .\nNazionale.\nCon la gioc\u00f2 due partite tra il 1996 e il 1999. La prima fu la semifinale contro la al (0-0; 6-5 d.c.r.), la seconda fu un'amichevole contro il giocata il 9 febbraio 1999 a Bruxelles (1-0)."}
{"id": "1847419", "revid": "125046479", "url": "https://it.wikipedia.org/wiki?curid=1847419", "title": "M\u00e9lanie Laurent", "text": "Biografia.\nLaurent nasce presso l'IX \"arrondissement\" di Parigi il 21 febbraio del 1983 in una famiglia ebraica di origini franco-tunisine e polacche, figlia di Pierre Laurent, un doppiatore (d\u00e0 la voce a Ned Flanders e ad una ventina di personaggi minori nell'edizione francese de \"I Simpson\") e di Annick, un'insegnante di danza.\nA stretto contatto con il mondo artistico fin da piccola, M\u00e9lanie debutta nel cinema soltanto nel 1998, venendo notata da G\u00e9rard Depardieu che decide di scritturarla per una parte in un suo film. Vedendo in lei un'attrice naturale, Depardieu le d\u00e0 tre consigli: non studiare teatro, non imparare i testi troppo in anticipo e non temere mai di sentirsi ridicola quando interpreta un ruolo. \u00c8 cos\u00ec che nel 1998 a M\u00e9lanie \u00e8 affidato il ruolo di Lisbeth nel film \"Un pont entre deux rives\" di Fr\u00e9d\u00e9ric Auburtin, corealizzato da Depardieu.\nNel 1999 recita nel telefilm francese \"Route de nuit\". Alla fine del 2000 \u00e8 scritturata per recitare in \"Ceci est mon corps\" di Rodolphe Marconi, a fianco di Louis Garrel e Jane Birkin. Il film verr\u00e0 presentato al Festival di Cannes 2001. Sempre nel 2001, M\u00e9lanie ottiene il diploma di maturit\u00e0 classica con opzione cinema. Nel 2002, grazie a Michel Blanc e al film \"Baciate chi vi pare\", M\u00e9lanie raggiunge una certa notoriet\u00e0 nell'ambiente cinematografico. Nel film interpreta Carole, la ragazza di Lo\u00efc, interpretato da Gaspard Ulliel. Nello stesso anno recita nel cortometraggio di Patrick Timsit \"La Faucheuse\" e insieme a Francis Huster nel telefilm \"Jean Moulin, une affaire fran\u00e7aise\".\nNel 2003 impersona C\u00e9lia in \"Snowboarder\" di Olias Barco, a fianco di Nicolas Duvauchelle; dopo una breve apparizione nel film \"Une vie \u00e0 t'attendre\" di Thierry Klifa, firma un contratto con Kenneth Bi e ottiene il ruolo di Sabine nella produzione di Hong Kong \"Rice Rhapsody\": il film, sebbene mai uscito in Europa, ottenne vasto successo all'estero. Nel 2004 \u00e8 ancora diretta da Rodolphe Marconi nel film \"Le Dernier Jour\", nel quale ritrova Gaspard Ulliel. Recita anche nel cortometraggio \"Les visages d'Alice\". Nel 2005 M\u00e9lanie si fa notare nel film \"Tutti i battiti del mio cuore\" (\"De battre mon c\u0153ur s'est arr\u00eat\u00e9\") di Jacques Audiard.\nNel 2006 compare sulla locandina del film belga \"Dikkenek\" e ottiene il ruolo di protagonista in \"Je vais bien, ne t'en fais pas\", di Philippe Lioret, dove interpreta Lili. La prestazione le vale numerose nomination e riconoscimenti, tra cui il premio Romy Schneider et il Premio C\u00e9sar come migliore promessa femminile. \u00c8 durante le riprese di questo film che incontra Julien Boisselier, che sar\u00e0 poi un suo compagno. L'anno successivo ottiene il ruolo principale in \"La camera dei morti\" di Alfred Lot, dove interpreta una ragazza madre che decide di arruolarsi nella polizia. Nel 2008, nel film \"Parigi\" di C\u00e9dric Klapisch, interpreta una studentessa della Sorbona che fa invaghire il suo professore. \nLa consacrazione definitiva a livello mondiale arriva nel 2009 grazie all'interpretazione di uno dei ruoli da protagonista nel film di Quentin Tarantino \"Bastardi senza gloria\". Nello stesso anno bissa il successo ottenuto, interpretando una violinista francese in \"Il concerto\" del regista rumeno Radu Mih\u0103ileanu. Il primo cortometraggio diretto da lei, \"De moins en moins\", \u00e8 stato selezionato per il Festival di Cannes 2008. Nel 2010 interpreta un'infermiera in \"Vento di primavera\" di Roselyne Bosch. Nel 2011 viene scelta come madrina del Festival di Cannes 2011, \u00e8 il nuovo volto del profumo Hypnotic Poison di Christian Dior, e fa il suo debutto discografico con \"En t'attendant\", in collaborazione con Damien Rice. Torna sul grande schermo nel 2015 per recitare al fianco di Brad Pitt e Angelina Jolie in \"By the Sea\"\nNegli anni successivi continua a lavorare sia come attrice che come regista in svariati lungometraggi, realizzando 6 film da regista e apparendo anche in film di successo internazionale come \"Now You See Me\". Nel 2021 \u00e8 contemporaneamente regista e attrice nel film \"Il ballo delle pazze\".\nVita privata.\nDi religione ebraica, M\u00e9lanie ha avuto una relazione con l'attore Julien Boisselier dal 2006 al 2009, poi con il musicista irlandese Damien Rice. Nel maggio 2013 l'attrice ha annunciato di essere incinta del suo primo figlio dal suo compagno, un tecnico del cinema. Il 30 settembre 2013 ha avuto un bambino, chiamato L\u00e9o.\nDoppiatrici italiane.\nNelle versioni in italiano dei suoi film, M\u00e9lanie Laurent \u00e8 stata doppiata da:"}
{"id": "1847429", "revid": "66387", "url": "https://it.wikipedia.org/wiki?curid=1847429", "title": "Grande Ammiraglio", "text": ""}
{"id": "1847430", "revid": "132266", "url": "https://it.wikipedia.org/wiki?curid=1847430", "title": "Grandammiraglio", "text": ""}
{"id": "1847434", "revid": "339392", "url": "https://it.wikipedia.org/wiki?curid=1847434", "title": "Lord Grand'Ammiraglio", "text": ""}
{"id": "1847435", "revid": "599013", "url": "https://it.wikipedia.org/wiki?curid=1847435", "title": "Milan Kerbr", "text": "Carriera.\nClub.\nDopo aver iniziato nelle giovanili del Jiskra Star\u00e9 M\u011bsto e del Slov\u00e1ck\u00e1 Slavia Uhersk\u00e9 Hradi\u0161t\u011b, fece il servizio militare con la maglia del VTJ Tachov. Dal 1989 al 1991 milit\u00f2 nello Svit Zl\u00edn.\nNel 1991 pass\u00f2 allo Sigma Olomouc, dove alla sua prima stagione gioc\u00f2 27 partite. Negli anni successivi non mise a segno molte reti, ciononostante fu convocato per disputare il .\nNel 1997 si trasfer\u00ec in Germania al , squadra di 2. Bundesliga. Nel 1999 gioc\u00f2 per sei mesi in Regionalliga con l'SC Weismain e termin\u00f2 la carriera nel 2002 con l'SSV Reutlingen \nNazionale.\nCon la collezion\u00f2 2 presenze. Partecip\u00f2 al campionato europeo 1996 senza scendere in campo."}
{"id": "1847439", "revid": "228587", "url": "https://it.wikipedia.org/wiki?curid=1847439", "title": "Volo TAM 3054", "text": "Il volo TAM 3054 era un volo di linea nazionale tra Porto Alegre e San Paolo del Brasile. La sera del 17 luglio 2007 l'Airbus A320 utilizzato per il volo si \u00e8 schiantato contro un hangar dopo essere uscito di pista durante l'atterraggio e aver attraversato una strada. Nell'incidente persero la vita 199 persone: i 187 tra passeggeri ed equipaggio dell'aereo e 12 che si trovavano a terra.\nL'aereo.\nIl volo 3054 era operato da un Airbus A320-233, numero di serie 789, codice di registrazione PR-MBK, spinto da due motori International Aero Engines V2527E-A5. L'aereo fu ultimato nel febbraio 1998 e il mese successivo entr\u00f2 in servizio con TACA Airlines, nel novembre 2003 fu ceduto a Pacific Airlines che a sua volta lo cedette alla societ\u00e0 di leasing Pegasus Aviation e nel dicembre 2006 entr\u00f2 in servizio con TAM. Fino al 20 aprile 2007 l'aereo aveva completato 20\u00a0379 ore di volo compiendo 9.313 cicli.\nIl giorno dell'incidente l'inversore di spinta del motore destro non era funzionante. In un comunicato ufficiale TAM spieg\u00f2 che un guasto a un inversore \"non mette in pericolo l'atterraggio\" e che \"il giorno prima dell'incidente non era stato riscontrato nessun problema meccanico\". Secondo alcuni giornali, il giorno precedente l'incidente l'aereo aveva gi\u00e0 avuto difficolt\u00e0 a frenare sulla stessa pista.\nL'incidente.\nIl volo 3054 atterr\u00f2 alle 18:50 ora locale. Le condizioni meteorologiche erano di pioggia insistente, tuttavia i voli precedenti non avevano avuto alcun problema. Secondo i funzionari governativi che analizzarono i video di sorveglianza dell'aeroporto, il velivolo tocc\u00f2 terra nel punto consueto ma non riusc\u00ec a rallentare normalmente. Il comandante, preso dal fatto che l'inversore di spinta sinistro era l'unico operativo, prese in considerazione soltanto la manetta sinistra, la quale fu portata al minimo e successivamente in spinta inversa come consuetudine. Tralasci\u00f2 invece la manetta destra, che quindi rimase a comandare al motore destro di erogare la spinta necessaria a mantenere la velocit\u00e0 di avvicinamento. Questo non solo non permise di smaltire velocit\u00e0, ma caus\u00f2 un momento che fece uscire di pista il velivolo alla velocit\u00e0 di 175\u00a0km/h, devi\u00f2 verso sinistra e attravers\u00f2 l'adiacente Avenida Washington Lu\u00eds, un'importante arteria stradale, per andare a impattare contro una costruzione di 4 piani di propriet\u00e0 di TAM Express, dove prese immediatamente fuoco.\nLa pista era stata da poco ripavimentata ma non era stato utilizzato un sistema drenante per ridurre il rischio di aquaplaning.\nL'aeroporto di Congonhas.\nIn Brasile la sicurezza aerea era sotto stretta osservazione da parte dei media dopo che nel settembre 2006 la collisione tra il volo Gol Transportes A\u00e9reos 1907 e un Embraer Legacy 600 aveva causato oltre 150 vittime. Congonhas era noto per aver manifestato problemi di sicurezza negli atterraggi in presenza di forti piogge sia grazie alla sua posizione e alle caratteristiche della pista sia per la tipologia di aerei che lo utilizzavano.\nLa sua pista pi\u00f9 lunga, la 17R/35L, misura solamente 1 940 metri ma poteva comunque ricevere, oltre ai piccoli aerei privati, anche aerei commerciali come i Boeing 737 e gli Airbus A320. La lunghezza di pista necessaria per l'atterraggio di un aereo \u00e8 influenzata da diversi fattori, come ad esempio la velocit\u00e0 di avvicinamento, il peso e la presenza di vento in coda o di vento contrario; per un Airbus A320 una velocit\u00e0 di atterraggio di appena 20 nodi pi\u00f9 alta del normale pu\u00f2 richiedere una distanza di arresto pi\u00f9 lunga del 25%. La pioggia pu\u00f2 invece contribuire a ridurre significativamente le prestazioni di frenata degli aerei, portando a un aumento del requisito minimo di lunghezza della pista.\nNel febbraio 2007 un giudice brasiliano viet\u00f2 temporaneamente ai Fokker 100, ai Boeing 737-700 e ai Boeing 737-800 di servirsi dell'aeroporto, mentre gli Airbus A320 erano autorizzati in quanto lo spazio di arresto dichiarato dal fabbricante era pi\u00f9 corto rispetto a quello degli altri aerei. La sentenza accoglieva una lamentela di molti piloti che accusavano la pista di Congonhas di non smaltire a sufficienza l'acqua durante i temporali causando un aumento delle distanze di arresto e in alcuni casi aquaplaning; il giudice afferm\u00f2 inoltre che la pista avrebbe dovuto essere allungata di 388 metri per permettere anche agli altri aeromobili di operare in sicurezza. Una portavoce dell'Agenzia nazionale per l'Aviazione Civile afferm\u00f2 che \"le condizioni di sicurezza della pista e dell'aeroporto nel suo complesso sono adeguate\". Anche TAM contest\u00f2 la sentenza, affermando per mezzo di un portavoce che \"se l'ingiunzione permarr\u00e0, causer\u00e0 il caos totale\", sostenendo che oltre 10 000 passeggeri al giorno avrebbero subito notevoli disagi. Le autorit\u00e0 aeroportuali si appellarono contro la sentenza che venne annullata dalla Corte di Appello gi\u00e0 il giorno successivo con la motivazione che il divieto per i tre tipi di aerei era troppo severo e avrebbe comportato gravi conseguenze economiche. L'esperto di aviazione Gianfranco Beting sostenne in un'intervista televisiva che \"la pista \u00e8 stata riaperta a causa della pressione popolare\".\nConseguenze.\nL'aeroporto riapr\u00ec due giorni dopo l'incidente ma con la sola pista 17L/35R in uso; la maggior parte dei voli fu trasferita all'Aeroporto Internazionale di San Paolo-Guarulhos, il maggiore della citt\u00e0.\nDilma Rousseff, il capo della Casa civil, annunci\u00f2 di avere allo studio una proposta per ridurre significativamente il numero di voli su Congonhas, vietando sia i voli internazionali sia quelli charter e consentendo solamente collegamenti diretti con alcune citt\u00e0 brasiliane; aggiunse inoltre che i due aeroporti di San Paolo avrebbero potuto essere ampliati o, in alternativa, che ne sarebbe stato costruito un terzo.\nLe indagini.\nLe indagini furono condotte dal Centro de Investiga\u00e7\u00e3o e Preven\u00e7\u00e3o de Acidentes Aeron\u00e1uticos (CENIPA). Le scatole nere furono inviate negli Stati Uniti per essere analizzate dal National Transportation Safety Board (NTSB). Sulla base dei primi dati ricavati dal Flight Data Recorder (FDR), il 25 luglio Airbus consigli\u00f2 a tutti gli utilizzatori di A320 di assicurarsi che entrambe le leve della manetta siano in posizione \"idle\" durante la flare.\nIl 1\u00ba agosto venne resa pubblica la trascrizione del Cockpit Voice Recorder (CVR). Essa mostra che i piloti erano a conoscenza che la pista fosse bagnata e che uno degli inversori di spinta fosse disattivato. Dal colloquio tra i piloti si intuisce che gli spoiler non si erano aperti e che si resero presto conto di avere problemi nel rallentare l'aereo.\nAl momento del contatto con la pista, la leva di comando degli spoiler era in posizione \"armed\", ma secondo la logica del sistema di controllo dei comandi di volo dell'A320 per ottenere l'apertura automatica degli spoiler dopo l'atterraggio \u00e8 necessario che, oltre a essere la leva degli spoiler in posizione \"armed\", anche le leve degli inversori di spinta devono essere in posizione \"idle\". La trascrizione del FDR mostr\u00f2 invece che la leva di comando dell'inversore di spinta sinistro era posizionata correttamente, infatti l'inversore si attiv\u00f2, mentre la leva di comando dell'inversore di spinta destro (quello non funzionante) era stata lasciata in posizione \"CL\". Probabilmente i piloti pensarono che, senza invertitore di spinta, il motore di destra avrebbe avuto bisogno di essere messo in \"idle\", invece la logica dell'automanetta dell'A320 impone che, quando una o pi\u00f9 delle leve di spinta viene tirata in posizione \"idle\", essa si disattiva automaticamente. Come conseguenza di ci\u00f2, si ebbe che, quando il motore sinistro aveva l'inversore di spinta attivato e stava frenando, il motore destro aument\u00f2 la sua spinta in avanti. La risultante di questa condizione fu una spinta asimmetrica che port\u00f2 alla perdita di controllo dell'aereo e allo schianto che ne segu\u00ec.\nNel settembre 2009, pi\u00f9 di due anni dopo l'incidente, il CENIPA rese pubblici i risultati delle indagini. Nel rapporto si legge che una delle leve della manetta non era in posizione di \"idle\" bens\u00ec in quella di \"CL\", la quale consentiva al motore di aumentare la spinta invece di rimanere al minimo, ma che non \u00e8 stato provato se ci\u00f2 era dipeso da un errore dei piloti o da un guasto meccanico.\nIl rapporto suggerisce due probabili cause per l'incidente: un guasto meccanico, che ha portato il motore ad accelerare nonostante la manetta fosse nella posizione corretta; oppure un errore del pilota che non ha seguito la corretta procedura indicata dai manuali in caso di un inversore non funzionante e ha posizionato la manetta in modo errato.\nOltre a queste due cause principali, il CENIPA individu\u00f2 altri due fattori secondari che contribuirono all'incidente, come l'elevata quantit\u00e0 di pioggia caduta quel giorno che provoc\u00f2 la formazione di pozzanghere sulla pista e l'assenza di drenaggio sulla pista stessa.\nProcesso giudiziario.\nIl 19 novembre 2008 \u00e8 stata completata l'indagine di polizia condotta dal Pubblico Ministero del Brasile, per un totale di 13.600 pagine di rapporto, che hanno richiesto 16 mesi di ricerca, durante i quali sono state ascoltate 336 persone. Per il Pubblico Ministero, l'ex direttore dell'Agenzia nazionale per l'aviazione civile Denise Abreu e il direttore della sicurezza del TAM, Marco Aur\u00e9lio dos Santos de Miranda, avrebbero dovuto essere condannati per aver intenzionalmente attentato alla sicurezza del trasporto aereo. L'indagine della polizia ha rivelato che, nel febbraio 2007, il giudice federale di San Paolo Cecilia Marcondes ha annunciato un'azione per limitare gli sbarchi a Congonhas nei giorni di pioggia. Denise Abreu ha presentato un documento che garantiva la sicurezza dell'aeroporto, anche nei giorni di pioggia, ma che \u00e8 stato accettato dal giudice solo come studio tecnico, che vietava le operazioni in caso di accumuli d'acqua superiori a tre millimetri sulla pista. Poich\u00e9 non \u00e8 uno standard, ma uno studio tecnico, non c'era alcun obbligo di seguirlo.\nNel 2011, il Ministero pubblico ha avviato un'indagine penale contro Denise Abreu, Marco Aur\u00e9lio dos Santos de Miranda e Alberto Fajerman, vicepresidente delle operazioni di TAM. Sono stati accusati di trascurare la sicurezza del trasporto aereo, consentendo l'atterraggio degli aerei in condizioni avverse, anche prima che venissero ricavati i solchi di drenaggio sulla pista di Congonhas. Il processo \u00e8 iniziato a San Paolo nel 2013. Nel 2014, la MPF ha ritirato le accuse contro Alberto Fajerman, per mancanza di prove. L'accusa contro Denise per falsa dichiarazione \u00e8 stata ritirata nel novembre 2014. Nel 2014, la compagnia di assicurazioni Ita\u00fa Seguros, responsabile del pagamento delle indennit\u00e0 per la tragedia, ha avviato una causa in Brasile contro Airbus per un importo di 350 milioni di reais (circa 156,2 milioni di dollari). Airbus, in una nota, ha dichiarato che, sulla base delle relazioni finali rilasciate dal CENIPA, la compagnia non ha avuto una partecipazione diretta al disastro, mentre sono responsabili dell'incidente TAM (per mancanza di formazione del personale), ANAC (per aver mantenuto aperta la pista senza le scanalature in presenza d'acqua) e i piloti (a causa dell'errata configurazione delle manette).\nIl volo TAM 3054 nei media.\nIl volo TAM 3054 \u00e8 stato analizzato nella puntata \"Atterraggio impossibile\" della undicesima stagione del documentario Indagini ad alta quota trasmesso da National Geographic Channel."}
{"id": "1847440", "revid": "76963", "url": "https://it.wikipedia.org/wiki?curid=1847440", "title": "Joe Anderson", "text": "Biografia.\nNato in Inghilterra da due attori teatrali, Miles Anderson e Lesley Duff, ha studiato presso il Richmond upon Thames College ed in seguito alla Webber Douglas Academy of Dramatic Art di Londra. Dopo aver vissuto per qualche periodo su una barca, inizia la sua carriera cinematografica, debuttando nel film \"Creep - Il chirurgo\".\nDopo aver lavorato in alcune produzioni televisive si mette in luce come il nipote di Beethoven in \"Io e Beethoven\" di Agnieszka Holland. Il 2007 \u00e8 un anno importante per la sua carriera, infatti recita nel film \"Becoming Jane - Il ritratto di una donna contro\", interpreta Peter Hook in \"Control\" di Anton Corbijn e acquista popolarit\u00e0 grazie al ruolo di Max, giovane che viene mandato a combattere durante la guerra in Vietnam, nel visionario film di Julie Taymor \"Across the Universe\".\nNel 2008 recita nell'horror \"Rovine\", nello stesso anno lavora in \"High Life\" e \"Qualcosa di speciale\", inoltre \u00e8 nel cast nel film di Mira Nair, \"Amelia\", sulla vita di Amelia Earhart.\nNel 2015 interpreta Mason Verger nella terza stagione di \"Hannibal\", andando a sostituire Michael Pitt.\n\u00c8 sposato con la moglie Elle.\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "1847446", "revid": "60592", "url": "https://it.wikipedia.org/wiki?curid=1847446", "title": "Bartolomeo Berecci", "text": "Biografia.\nNato a Pontassieve, presso Firenze, \u00e8 forse allievo di Andrea Ferrucci. Nel 1516 si reca in Polonia su invito del vescovo Jan \u0141aski. Lavora a Cracovia, Niepo\u0142omice, Pozna\u0144, Tarn\u00f3w. La sua opera pi\u00f9 famosa \u00e8 la cappella di Sigismondo nella cattedrale di Wawel a Cracovia, eseguita negli anni 1519-33. Realizza anche la ricostruzione del castello di Wawel.\nBibliografia.\nLeonardo Cappelletti, \"Bartolomeo Berrecci da Pontassieve. Un genio del Rinascimento tra arte e filosofia\", Firenze, Polistampa 2011."}
{"id": "1847448", "revid": "200154", "url": "https://it.wikipedia.org/wiki?curid=1847448", "title": "PSLI", "text": ""}
{"id": "1847449", "revid": "188323", "url": "https://it.wikipedia.org/wiki?curid=1847449", "title": "Pushrod", "text": ""}
{"id": "1847451", "revid": "1544245", "url": "https://it.wikipedia.org/wiki?curid=1847451", "title": "Puppenbr\u00fccke", "text": "Il Puppenbr\u00fccke (letteralmente: \"Ponte della bambole\") \u00e8 un ponte ad arco di Lubecca, in Germania, il primo costruito in pietra nella citt\u00e0 anseatica.\nStoria.\nIl ponte fu eretto in legno nel 1634 di fronte all'Holstentor, la porta ovest di Lubecca, per superare il fossato posto a difesa della citt\u00e0. Nel 1773 fu ricostruito in pietra su progetto dell'architetto Johann Adam Soherr e fu decorato con statue scolpite da Dietrich Juergen Boy tra il 1774 e il 1776, che fruttarono al ponte la sua denominazione.\nTra il 1907 e il 1908 il ponte fu ricostruito per accogliere il crescente traffico, anche se la disposizione delle statue rimase invariata.\nDescrizione.\nQuattro bassorilievi, opera dello scultore tedesco Ignatius Taschner, furono realizzati nella parte esterna dei pennacchi degli archi.\nTutte le figure avevano un significato simbolico. Esse rappresentano un attributo corrente nel XVIII secolo, che ancor oggi sono comprensibili."}
{"id": "1847452", "revid": "1318658", "url": "https://it.wikipedia.org/wiki?curid=1847452", "title": "Vittorino Veronese", "text": "Biografia.\nFu presidente dell'Azione Cattolica Italiana dal 1946 al 1952. In tale veste, mostr\u00f2 iniziali riserve sul tentativo del vicepresidente Luigi Gedda di costituire i Comitati Civici, un'organizzazione di militanza politica in funzione anticomunista.\nIn seguito ebbe importanti incarichi in seno all'UNESCO, ricoprendo le cariche di membro del Comitato Esecutivo (1952-1956), di presidente del Comitato Esecutivo (1956-1958) e di direttore generale dell'Unesco (1958-1961)."}
{"id": "1847458", "revid": "1971044", "url": "https://it.wikipedia.org/wiki?curid=1847458", "title": "Ingo Friedrich", "text": "Deputato al Parlamento europeo dal 1979, ha ricoperto le cariche di Presidente del gruppo della CSU al Parlamento europeo (1992-1999), di membro dell'Ufficio di presidenza del PPE (dal 1996) e di vicepresidente del Parlamento europeo (dal 1999)."}
{"id": "1847470", "revid": "161668", "url": "https://it.wikipedia.org/wiki?curid=1847470", "title": "Deborah", "text": ""}
{"id": "1847471", "revid": "767487", "url": "https://it.wikipedia.org/wiki?curid=1847471", "title": "Huck It", "text": "Huck It \u00e8 il secondo album video del gruppo musicale statunitense The Offspring, pubblicato il 12 dicembre 2000 dalla Columbia Records.\n\u00c8 un film-documentario pubblicato sia su DVD che su VHS.\n\u00c8 stato creato durante le registrazioni di \"Conspiracy of One\" e contiene svariate canzoni degli Offspring, da \"Ixnay on the Hombre\" ad \"Americana\" ed anche alcune di \"Conspiracy of One\".\nSono presenti anche numerosi stunt di skateboard eseguiti con una colonna sonora composta da canzoni degli Offspring ed alcuni brani live.\nAlcuni di questi sono visibili gratuitamente sul canale YouTube ufficiale della band, offspringtv."}
{"id": "1847492", "revid": "167080", "url": "https://it.wikipedia.org/wiki?curid=1847492", "title": "Tolomeo Lago", "text": ""}
{"id": "1847496", "revid": "729019", "url": "https://it.wikipedia.org/wiki?curid=1847496", "title": "Ferrovia Chivasso-Alessandria", "text": "La ferrovia Chivasso-Alessandria \u00e8 una linea ferroviaria di interesse regionale nata storicamente dall'unione della ferrovia Chivasso-Casale Monferrato, inaugurata nel 1887, e di un tratto della ferrovia Vercelli-Casale-Valenza inaugurato nel 1857.\nLa linea si completa con la breve tratta da Valenza ad Alessandria, comune alla linea Novara-Alessandria inaugurata nel 1854 e costituisce un intinerario alternativo rispetto alla ferrovia Torino-Alessandria inaugurato nel 1986.\nStoria.\nLa costruzione della Chivasso-Casale Monferrato fu annoverata tra le linee di terza categoria previste dalla detta anche \"legge Baccarini\" dal nome del Ministro dei Lavori Pubblici che la propose.\nIn fase progettuale, si opt\u00f2 per utilizzare in parte due linee gi\u00e0 esistenti, come la Torino-Milano e la Vercelli-Valenza, limitando il tronco da costruire fra Castelrosso e Casale Popolo.\nIl tronco Castelrosso-Casale Popolo fu aperto all'esercizio il 30 aprile 1887.\nPrecedentemente, dopo che nel marzo 1853 era stato costituita la Societ\u00e0 per la Strada Ferrata da Vercelli a Valenza, con regio decreto 11 maggio 1854, n. 1711, il Regno di Sardegna riconobbe ad una societ\u00e0 anonima, istituitasi appositamente, la concessione per la costruzione e l'esercizio di una linea ferroviaria che unisse la citt\u00e0 di Vercelli a Valenza, passando nei pressi di Casale.\nNel 1855 furono avviate le gare per la costruzione dei primi due lotti dell'opera, da completarsi con un terzo appalto relativo al ponte a quattro travate metalliche sul fiume Po, in attesa del quale la linea fu provvisoriamente aperta il 22 marzo 1857.\nIl 18 luglio 1858, con il completamento dell'opera, all'esercente subentro la Societ\u00e0 Vittorio Emanuele che a sua volta venne sostituita, in seguito alla legge di riordino del settore prolungata il 14 maggio 1865, dalla Societ\u00e0 delle Strade Ferrate dell'Alta Italia (SFAI). Nuovi passaggi di consegne si ebbero nel 1885, in seguito alla legge del 27 aprile 1885 (cosiddette \"convenzioni Baccarini\") con il subentro della Societ\u00e0 per le Strade Ferrate del Mediterraneo, i cui servizi eserciti dalla Rete Mediterranea e nel 1905 quello delle neocostituite Ferrovie dello Stato.\nLontana dal fronte della prima guerra mondiale e poco interessata anche dalle vicende della seconda, non costituendo le localit\u00e0 servite obiettivi strategici primari, la linea risent\u00ec di tali eventi solo per le conseguenti fluttuazioni della domanda di trasporto, iniziando nel secondo dopoguerra un periodo di costante calo dei proventi da traffico dovuto all'avvento della motorizzazione privata e a un orientamento comune non pi\u00f9 favorevole al trasporto su ferro.\nNel quadro del pi\u00f9 ampio progetto di costruzione di un itinerario alternativo fra Torino e Alessandria, sulla ex ferrovia Chivasso-Casale-Valenza, dal giugno 1986, allorch\u00e9 venne attivato l'esercizio in trazione elettrica sulla Casale-Valenza.\nNel 2001 la gestione della linea fu trasferita alla neocostituita Rete Ferroviaria Italiana.\nCaratteristiche.\nLa linea \u00e8 una ferrovia a binario unico, eccezion fatta per le tratte Chivasso-Castelrosso e Valenza-Alessandria (comuni ad altre linee invece a doppio binario), elettrificata alla tensione continua di 3000 V.\nL'esercizio \u00e8 regolato dal Dirigente Centrale Operativo di Torino.\nDalla fine degli anni novanta la fermata di San Silvestro risulta priva di traffico, mentre dal 14 dicembre 2003 la stazione di Casale Popolo \u00e8 chiusa al servizio viaggiatori, rimanendo attiva come posto di movimento per incroci e precedenze."}
{"id": "1847497", "revid": "339392", "url": "https://it.wikipedia.org/wiki?curid=1847497", "title": "Union Conegliano San Vendemiano", "text": ""}
{"id": "1847500", "revid": "63393525", "url": "https://it.wikipedia.org/wiki?curid=1847500", "title": "Ferrovia Alessandria-Casale Monferrato", "text": ""}
{"id": "1847501", "revid": "63393527", "url": "https://it.wikipedia.org/wiki?curid=1847501", "title": "Ferrovia Casale Monferrato-Alessandria", "text": ""}
{"id": "1847502", "revid": "836193", "url": "https://it.wikipedia.org/wiki?curid=1847502", "title": "Ferrovia Casale Monferrato-Chivasso", "text": ""}
{"id": "1847503", "revid": "5165", "url": "https://it.wikipedia.org/wiki?curid=1847503", "title": "Marjorie Boulton", "text": "La sua produzione letteraria \u00e8 estremamente varia e comprende poesie, drammi, novelle, racconti e saggi, nonch\u00e9 diverse traduzioni. Avvicinatasi all'esperanto nel 1949, \u00e8 stata membro della \"Akademio de Esperanto\" e membro onorario dell'Associazione universale esperanto.\nNel 2008 \u00e8 stata candidata da Literatura Foiro al premio Nobel per la letteratura."}
{"id": "1847507", "revid": "283011", "url": "https://it.wikipedia.org/wiki?curid=1847507", "title": "Denominazione d'origine controllata", "text": ""}
{"id": "1847514", "revid": "265267", "url": "https://it.wikipedia.org/wiki?curid=1847514", "title": "Provenzano Dj", "text": ""}
{"id": "1847517", "revid": "933562", "url": "https://it.wikipedia.org/wiki?curid=1847517", "title": "Elisa Sala", "text": "Biografia.\nGiovane staffetta partigiana, con il nome di \u201cAnna\u201d, ader\u00ec alle Brigate Garibaldi e oper\u00f2 nel trasporto e diffusione di materiale di propaganda. Manteneva i contatti con gruppi della Resistenza in Brianza e nel bergamasco, riuscendo pi\u00f9 volte a raggiungere da staffetta nuclei partigiani in Valsassina e Val Brembana.\nFu arrestata una prima volta il 13 ottobre 1944, fermata nei pressi del Ponte dei Leoni di Monza con volantini e fogli che riusc\u00ec a gettare nel Lambro. Interrogata per tutta la notte, schedata e rilasciata, fugg\u00ec sulle montagne del bergamasco, a San Giovanni Bianco, unendosi ai locali gruppi partigiani.\nDesiderosa di far visita alla madre e rassicurarla, il 13 febbraio 1945 torn\u00f2 alla casa di Monza da cui per\u00f2, pochi giorni dopo, si allontan\u00f2 nuovamente per riprendere l'attivit\u00e0 clandestina. Riconosciuta il giorno 16 febbraio, fu arrestata e condotta per l'interrogatorio alla Villa Reale, dove sub\u00ec torture e sevizie. Nella notte del 17 febbraio fu portata in un luogo deserto a Sovico, uccisa con tre o quattro colpi di pistola alla testa e il suo corpo fu abbandonato lungo la strada tra Sovico e Macherio. \nIl giorno stesso dell'assassinio la GNR fascista perquis\u00ec la casa della madre sequestrando le lettere da lei scritte alla famiglia, che non saranno pi\u00f9 rinvenute .\n\u00c8 sepolta nel \"campo dei partigiani\" del Cimitero Urbano di Monza insieme agli altri caduti della Guerra di Liberazione.\nAlla sua memoria la citt\u00e0 di Monza ha intitolato una scuola Media."}
{"id": "1847519", "revid": "1728", "url": "https://it.wikipedia.org/wiki?curid=1847519", "title": "Michele Ungaro", "text": "Nel 1848 partecip\u00f2 alle vicende storiche di quell'anno ed all'indomani dell'unificazione italiana divenne il primo Presidente della Provincia di Benevento. Sindaco di Cerreto Sannita, \u00e8 stato per quattro legislature deputato al Parlamento nelle file della sinistra storica.\nBiografia.\nI primi anni e la carriera nella magistratura.\nFiglio di Giambattista e di Maria Antonia Savoja, discendeva da una fra le pi\u00f9 importanti e illustri famiglie cerretesi il cui capostipite era Giulio Ungaro, governatore della contea superiore dei Carafa dal 1718.\nEducato fin da giovane in un Collegio gesuita, studi\u00f2 successivamente presso il Seminario Diocesano di Cerreto Sannita per poi laurearsi in legge a Napoli. Nel 1846, dopo aver vinto un concorso, divenne giudice eseguendo l'apprendistato presso la Procura del Re nel Tribunale di Napoli.\nAllo scoppio dei moti del 1848 egli si trovava nel suo paese natale dove, all'annuncio della concessione di una Carta Costituzionale da parte del Re, con altri giovani cerretesi allest\u00ec un carro anarchico che attravers\u00f2 la cittadina al grido di \"Viva l'Italia, Viva la Costituzione\".\nNel 1849 fu nominato \"Giudice di prima classe nella Corte di Casoria\". Successivamente pass\u00f2 al Tribunale di Sora e, infine, al Tribunale di Sala Consilina dove giudic\u00f2 alcuni personaggi minori che parteciparono alla spedizione di Sapri.\nL'ingresso in politica e la presidenza della Provincia di Benevento.\nNel 1860 abbandon\u00f2 la magistratura per dedicarsi all'avvocatura e alla politica. Nello stesso anni ader\u00ec al \"Comitato di Azione\" che mirava a supportare localmente la causa dell'unificazione italiana.\nNel 1861, all'indomani dell'Unit\u00e0 d'Italia, fu eletto primo Presidente del Consiglio Provinciale di Benevento, carica che mantenne fino al 1863 e alla quale venne nuovamente rieletto nel 1865 e nel 1871.\nNel gennaio del 1865 scrisse un opuscolo nel quale, prendendo come spunto un recente progetto di legge che mirava a riorganizzare la rete ferroviaria italiana, condann\u00f2 fortemente l'azione politica della destra al governo, la quale aveva concesso \"per un secolo intero il monopolio di tutte le Ferrovie dell'Italia nelle mani di quattro sole Societ\u00e0 industriali\". Nell'opuscolo Michele Ungaro ribadiva la sua ferma opposizione contro qualsiasi tipologia di monopolio affermando, tra l'altro, che \u00e8 necessario che le imprese \"abbiano il maggior possibile numero di concorrenti i quali, anche quando siano esteri, produrranno sempre i due immensi vantaggi, l'uno di migliorare le condizioni delle intraprese per riuscire a preferenza di altri, il secondo di essere di sprone e di esempio ai nazionali per fecondare e per promuovere lo spirito di associazione\".\nDeputato al Parlamento.\nIl 22 ottobre 1865 venne eletto deputato nel collegio di Caiazzo per la IX legislatura.\nDurante la legislatura successiva fu inviato in Egitto dal Governo per difendere i diritti dei coloni italiani. Al termine di questa missione scrisse un libro dal titolo \"La vera questione egiziana\" edito dalla casa editrice Pergola nel 1869.\nIn Parlamento sedette fra le file della sinistra storica e divenne ottimo amico di Garibaldi come testimonia un telegramma autografo che l'Eroe dei due Mondi sped\u00ec all'Ungaro. La sua appartenenza alla sinistra storica trova conferma in un manifesto del 1867 diretto ai suoi elettori, nel quale contest\u00f2 duramente i governi di destra che sino ad allora si erano succeduti. Nel manifesto afferm\u00f2 chiaramente che sarebbe rimasto all'opposizione fino a quando il governo non \"avesse cambiato sistema\" e fatto \"quel bene che la Nazione ha diritto di attendersi dal Governo\".\nFu rieletto alla Camera nelle elezioni del 1870 e in quelle del 1874.\nSindaco di Cerreto Sannita.\nDal 1874 al 1878 ricopr\u00ec la carica di Sindaco di Cerreto Sannita.\nDurante il suo mandato cerc\u00f2 di ridurre il debito comunale che al 1873 ammontava a 50.000 lire (circa 200.000 euro). A causa della carenza di fondi comunali rifece a sue spese la strada che oggi porta il suo nome, dall'angolo di vico Molino all'angolo di vico dei Platani, della lunghezza di 110 metri, che era impervia \"e disonorevole per essere frequentata e posta in vicinanza alla piazza principale della Citt\u00e0 e quindi osservata a nostro disdoro da tutti i forestieri\".\nIn qualit\u00e0 di sindaco si adoper\u00f2 anche per istituire l'archivio comunale. Inoltre annot\u00f2 le denominazioni di tutte le strade comunali onde evitare le usurpazioni che si erano verificate nel corso degli anni; spian\u00f2 e diede decoro al terreno antistante il cimitero comunale; ordin\u00f2 al custode cimiteriale di tenere il registro mortuario.\nIn un suo discorso distribuito durante le elezioni comunali del 1875 elenc\u00f2 le opere che si impegnava a completare nel nuovo mandato: eliminazione delle tombe private realizzate abusivamente nel cimitero \"troppo sconciamente fatte e piene di errori ortografici\"; il rispetto dell'annona da parte dei panettieri e dei \"pizzicagnoli\"; la vendita della carne solo in determinati giorni della settimana; l'edificazione del mattatoio; la costruzione di nuove aule scolastiche.\nGli ultimi anni.\nIl 3 marzo 1881, ormai ritiratosi dalla vita politica, convoc\u00f2 nel suo palazzo un'assemblea di artigiani ed operai di Cerreto Sannita che diede vita alla \"Societ\u00e0 di Mutuo Soccorso fra gli Operai di Cerreto Sannita\" nella quale ricopr\u00ec anche la carica di censore sino alla morte avvenuta nel 1890.\nDall'ingegno vivace, fu anche poeta e scrittore. Sposatosi con Luisa Grilli ebbe tre figli dei quali due, Armando e Riccardo, si dedicarono alla vita politica ricoprendo per pi\u00f9 mandati le cariche di sindaco e di consigliere provinciale.\nDopo appena tre giorni dalla morte il Consiglio comunale di Cerreto Sannita, presieduto dal barone Giuseppe Magnati, gli intitol\u00f2 la parte meridionale della via che portava a Telese, strada che ancora oggi porta il suo nome."}
{"id": "1847520", "revid": "137928", "url": "https://it.wikipedia.org/wiki?curid=1847520", "title": "SCSI", "text": ""}
{"id": "1847522", "revid": "110157", "url": "https://it.wikipedia.org/wiki?curid=1847522", "title": "Graphing Calculator", "text": "Graphing Calculator, conosciuto anche come NuCalc, \u00e8 un software di calcolo grafico molto versatile e orientato alla visualizzazione grafica di \"oggetti matematici\" quali funzioni scalari, funzioni di variabile complessa, funzioni vettoriali ed equazioni differenziali. Presenta inoltre la potenzialit\u00e0 di visualizzare sezioni 3-dimensionali di oggetti a 4 dimensioni, in pratica iper-sezioni di oggetti fino a 4 dimensioni."}
{"id": "1847533", "revid": "1498232", "url": "https://it.wikipedia.org/wiki?curid=1847533", "title": "Prodotti HTC", "text": "\"\"\nQuesta voce contiene un elenco dei prodotti HTC ordinata dal pi\u00f9 recente al meno recente.\nProdotti Windows Phone 8.\n2013"}
{"id": "1847536", "revid": "729019", "url": "https://it.wikipedia.org/wiki?curid=1847536", "title": "Battaglia di Dh\u0101t al-saw\u0101r\u012b", "text": "La battaglia navale di Dh\u0101t al-\u1e63aw\u0101r\u012b (, lett. \"Quella degli alberi [delle navi]\") fu combattuta tra Arabi musulmani e Bizantini nel 655. Nelle fonti bizantine la battaglia \u00e8 conosciuta come \"Battaglia di Phoenix\".\nDopo le loro spettacolari vittorie sulla terraferma (distruzione totale dell'Impero Persiano in meno di 20 anni) e gravissime amputazioni di quello bizantino in Asia (Siria e Palestina) e in Africa (Egitto), gli Arabi cominciarono ad attaccare l'Impero Romano d'Oriente anche per mare, soprattutto con alcune incursioni a Cipro.\nGli Arabi approntarono quindi, grazie alle maestranze siro-libanesi, una grande flotta capace di combattere da pari a pari con quella bizantina, forte di circa 500 imbarcazioni. Lo scontro fu molto duro e, nonostante la vittoria arridesse agli Arabi di \u02bfAbd All\u0101h b. Ab\u012b Sar\u1e25, le perdite furono sensibili da ambo le parti.\nConseguenze.\nSecondo Teofane Confessore il Basileus Costante II riusc\u00ec a scampare alla morte soltanto facendosi passare per un ufficiale. \u02bfAbd All\u0101h b. Ab\u012b Sar\u1e25, per suo canto, non pot\u00e9 sfruttare appieno la vittoria perch\u00e9 fu richiamato urgentemente in patria dopo l'assassinio del califfo \u02bfOthm\u00e0n.\nQuesto avvenimento segn\u00f2 l'inizio di secoli di scontri tra flotte musulmane e bizantine e, pi\u00f9 in generale, cristiane avvenuti nel Mediterraneo.\nSe da un lato la sconfitta bizantina apr\u00ec agli Arabi il Mediterraneo orientale, essa serv\u00ec da sprone anche allo stesso Impero costantinopolitano. La flotta fu infatti profondamente riorganizzata e furono introdotte varie innovazioni tecnologiche, tra cui lo studio della formula di quello che diventer\u00e0 noto come Fuoco greco"}
{"id": "1847539", "revid": "2136684", "url": "https://it.wikipedia.org/wiki?curid=1847539", "title": "Ferrovia Tortona-Novi Ligure", "text": "La ferrovia Tortona-Novi Ligure \u00e8 una linea ferroviaria italiana di propriet\u00e0 statale che collega Tortona a Novi Ligure.\nLa gestione dell'infrastruttura e degli impianti ferroviari \u00e8 competenza di Rete Ferroviaria Italiana (RFI), societ\u00e0 del gruppo Ferrovie dello Stato, che qualifica la linea come complementare.\nStoria.\nLa linea nacque come diramazione della ferrovia Alessandria-Piacenza, che da Alessandria si dirigeva verso Piacenza, Bologna e Ancona, permettendo alle regioni toccate da questa linea di servirsi del porto di Genova evitando il regresso ad Alessandria. Fu inaugurata il 25 gennaio 1858.\nDal 1867, con il completamento della linea Milano-Pavia-Voghera, la linea acquist\u00f2 notevole importanza, venendo percorsa dai treni da Milano a Genova. Con l'apertura della pi\u00f9 rapida tratta Tortona-Arquata Scrivia (1916), perse questo traffico, restando relegata all'ambito locale.\nNel 2012 la linea fu definita a bassa frequentazione dalla Regione Piemonte. Essa ridusse quindi i finanziamenti per il mantenimento del servizio ferroviario, che conseguentemente fu soppresso da Trenitalia il 17 giugno.\nLa soppressione non ha invece riguardato il servizio ferroviario di Trenord, che ha continuato ad operare treni regionali lungo la relazione che collega Arquata Scrivia con Milano passando per Novi Ligure.\nIl 4 settembre 2017 la linea \u00e8 stata chiusa per lavori connessi alla realizzazione della nuova ferrovia ad alta velocit\u00e0 tra Pianura Padana e Liguria, detta terzo valico, della durata stimata di 4 anni. Da tale data, i treni di Trenord che la percorrevano vengono instradati sulla succursale del Giovi e i collegamenti Milano-Novi Ligure e Novi-Ligure-Tortona, a servizio anche di Pozzolo Formigaro, sono garantiti con autobus sostituivi con orari subordinati a quelli dei treni.\nLa riapertura della linea \u00e8 attualmente prevista per il mese di dicembre 2022.\nTraffico.\nLa linea, prima della chiusura nel 2017, veniva impiegata da alcuni treni regionali di Trenord sulla relazione Milano-Novi Ligure-Arquata Scrivia, effettuati nelle ore di punta dei soli giorni feriali, e da alcuni treni merci diretti a Rivalta Scrivia."}
{"id": "1847554", "revid": "85053", "url": "https://it.wikipedia.org/wiki?curid=1847554", "title": "Silurante", "text": ""}
{"id": "1847558", "revid": "1781005", "url": "https://it.wikipedia.org/wiki?curid=1847558", "title": "Motore V6 DMAX", "text": "Il motore DMAX V6 \u00e8 un motore diesel prodotto dal 2001 al 2008 dalla casa automobilistica giapponese Isuzu.\nCaratteristiche.\n\u00c8 un motore diesel progettato dalla Isuzu per vetture di fascia medio-alta. Nel 1998 General Motors e Isuzu hanno creato DMAX, una joint venture 60-40 con lo scopo di progettare e produrre motori diesel (tra i quali anche motori V8 destinati ad autocarri).&lt;br&gt;Le caratteristiche principali sono:\nIl propulsore eroga 177 CV a 4400 giri/min con coppia di 350 Nm a 1800 giri/min. Nel 2006, dopo alcune modifiche, eroga 181/184 CV a 4000 giri/min con 400 N\u00b7m di coppia a 1800 giri/min. \u00c8 stato installato su vetture di differenti casa automobilistiche:\nVolendo spiegare la connessione tra queste case automobilistiche, si ricorda che Saab e Opel appartenevano al gruppo automobilistico statunitense General Motors; con quest'ultimo la Renault avvi\u00f2 a met\u00e0 anni novanta una joint venture finalizzata alla produzione di veicoli commerciali leggeri; grazie a tale alleanza la casa francese usufru\u00ec di questo propulsore. Anche il Gruppo Fiat, avendo stretto un'alleanza con il colosso americano, aveva previsto l'inserimento di questo motore nella gamma della Lancia Thesis ma alla fine questo non accadde. Si ricorda che questo motore assume sigle differenti a seconda della casa automobilistica che lo utilizza; Saab lo rinomina D308L, in Renault \u00e8 noto come P9X ed in Opel come Y30DT."}
{"id": "1847561", "revid": "1442080", "url": "https://it.wikipedia.org/wiki?curid=1847561", "title": "Giuseppe Rota", "text": "Per la forte \"vis polemica\" fu paragonato a un Giuseppe Parini vernacolare.\nGli studi.\nFiglio di Gioacchino da Pontida e di Angiolina Carrara, Giuseppe Rota studi\u00f2 presso il seminario di Bergamo, acquisendo una grande padronanza del latino classico sotto la guida del sacerdote Gian Tommaso Re. Super\u00f2 brillantemente i corsi di teologia e nel 1741 fu ordinato sacerdote.\nInsegn\u00f2 retorica presso l'Accademia della Magione di Bergamo, una scuola frequentata dai figli della nobilt\u00e0 locale, distinguendosi per l'eloquenza e per il rigore metodologico.\nLe opere.\nTradusse parte dell'Eneide di Virgilio e la \"Poetica\" di Orazio; compose poesie italiane e latine per nozze, una \"Gratulatio ad Marium Lupum\", il poemetto \"Adamo\", il poema incompiuto \"Il diluvio\" in esametri italiani, due poemi latini, uno sul \"Cuore di Ges\u00f9\" o \"Scutum Cordis\" in seimilatrecentosessantacinque esametri, e l'altro sui \"Miracoli contro i miscredenti\", oltre ad alcuni componimenti in bergamasco, che gli hanno dato una grande notoriet\u00e0 in ambito locale.\nPubblic\u00f2 nel 1748 venti \"Proposizioni scelte in materia di belle lettere\" in cui, fra l'altro, illustrando la prosodia e la bellezza dei versi metrici, sosteneva la possibilit\u00e0 di usare i metri classici in tutte le lingue. Di lui rimane il manoscritto, non pubblicato, \"Trattato del nuovo metro italiano\", in cui ribadiva l'attualit\u00e0 dei metri greci e latini.\nFece parte dell'Accademia degli Eccitati, che costitu\u00ec il primo nucleo da cui sarebbe derivata l'Universit\u00e0 di Bergamo, nata in effetti dalla sua fusione con l'Accademia degli Arvali, contribuendone allo sviluppo. \nL'opera vernacolare.\nL'opera vernacolare in bergamasco pi\u00f9 significativa di Giuseppe Rota a noi pervenuta \u00e8 costituita dal sonetto encomiastico in onore dell'imperatore d'Austria Giuseppe II, dal \"Cap\u00ectol c\u00f3ntra i sp\u00ecricc f\u00f3rcc\" e dal \"Cap\u00ectol c\u00f3ntra i barzam\u00ec\". Questi componimenti possono essere considerati \u00abfra le opere pi\u00f9 notevoli e significative della letteratura lombarda in dialetto\u00bb, dove l'arguzia si coniuga con il forte moralismo e lo spirito polemico che caratterizzavano il nostro autore.\nA Ios\u00e8p seg\u00f3nd.\nIl sonetto a Giuseppe II fu scritto nel 1770 in occasione della visita dell'imperatore austriaco a Bergamo nello stesso anno, ma non fu pubblicato in polemica con lo stesso imperatore per la posizione vivamentente anticlericale che Giuseppe II aveva assunto. \nIl sonetto \u00e8 costituito da 254 versi in bergamasco settecentesco, smaccatamente encomiastici, come si pu\u00f2 vedere dall\"'incipit\" sopra riportato, al punto da farne dubitare la sincerit\u00e0, mentre non nasconde un'acuta arguzia e una salace ironia quando si scaglia contro la bella gente che fa della Messa un'occasione di mondanit\u00e0 piuttosto che di sentito momento liturgico.\nCap\u00ectol c\u00f3ntra i sp\u00ecricc f\u00f3rcc.\nRota scrisse il \"Cap\u00ectol c\u00f3ntra i sp\u00ecricc f\u00f3rcc\" ossia contro i \"liberi pensatori\" nel 1772 in aperta polemica con le idee illuministe e i loro propugnatori.\nIl componimento \u00e8 composto da una prima parte, 177 versi, in difesa dell'uso del dialetto e da una seconda, 997 versi, dove esprime la sua polemica contro gli illuministi.\n \nL'autore vive il dialetto come vera lingua, come strumento per avvicinare il sapere alla gente comune; usa l'ironia per contrastare i suoi contestatori paludati nell'interesse della comunit\u00e0 a cui sente di appartenere, ironia che diventa polemica forte, non priva tuttavia d\"'ilarit\u00e0 burlesca\" quando contesta quelle che per lui sono sole mode mentali, vuote ed effimere, che cercano di negare la religione. \nCap\u00ectol c\u00f3ntra i barzam\u00ec.\nScrisse nel 1775 il \"Cap\u00ectol c\u00f3ntra i barzam\u00ec\" ossia contro i miscredenti, in occasione della vestizione di una suora di clausura.\nIl componimento \u00e8 diviso in due parti: la prima, 254 versi, \u00e8 direttamente dedicata alla novizia, nella seconda di 451 versi continua la polemica, questa volta, contro i \"barzam\u00ec\".\nAnche in questo componimento Rota, che rimane sempre un sacerdote, usa l'ironia e un certo sarcasmo specie quando contesta l'ipocrisia di quei miscredenti che irridono la religione per poi farvi ricorso nel momento del bisogno. "}
{"id": "1847568", "revid": "116483572", "url": "https://it.wikipedia.org/wiki?curid=1847568", "title": "Elena Varvello", "text": "Biografia.\nHa pubblicato le raccolte di poesie \"Perseveranza \u00e8 salutare\" (Portofranco, 2002) e \"Atlanti\" (Canopo, 2004).\nCon la raccolta di racconti \"L'economia delle cose\" (Fandango, 2007), nel 2007 ha vinto il Premio Settembrini ed \u00e8 stata finalista del Premio Strega, mentre nel 2008 si \u00e8 aggiudicata il Premio Bagutta nella sezione Opera prima.\nNel 2011 pubblica sempre con Fandango il suo primo romanzo, \"La luce perfetta del giorno\".\nPer Einaudi, il romanzo \"La vita felice\".\nInsegna Racconto e Romanzo alla Scuola Holden di Torino. Vive e lavora a Pino Torinese."}
{"id": "1847569", "revid": "6923", "url": "https://it.wikipedia.org/wiki?curid=1847569", "title": "Tabarca (Spagna)", "text": "L'isola di Tabarca, di Nuova Tabarca o Piana (catalano: \"Nova Tabarca\" o \"Plana\", spagnolo: \"Tabarca\", \"Nueva Tabarca\" o \"Plana\", in ligure: \"Tabarca\", \"Tab\u00f2rca\" o \"N\u00eauva Tabarca\", \"N\u00eauva Tab\u00f2rca\" o \"\u00cdsoa Ciann-a\") \u00e8 un'isola del mar Mediterraneo situata a circa 20\u00a0km dalla citt\u00e0 di Alicante, a circa 8\u00a0km dal porto di Santa Pola e a poco pi\u00f9 di 4.300 metri dal capo di Santa Pola (2,35 miglia nautiche); \u00e8 l'isola pi\u00f9 grande della comunit\u00e0 autonoma Valenzana e l'unica abitata.\nGeografia.\nLa lunghezza massima \u00e8 di 1.800 metri e la larghezza massima di circa 450 metri, per un'estensione di 0,3\u00a0km\u00b2. La sua conformazione \u00e8 pianeggiante, con una altitudine massima di 15\u00a0m s.l.m. Presso l'isola principale si trovano tre isolotti (\"la Nao\", \"la Galera\" e \"la Cantera\").\nTutta la popolazione (68 abitanti) \u00e8 concentrata nella parte ovest dell'isola, dove spiccano la chiesa e le mura, mentre nella parte est si trovano solamente un'antica torre e alcuni campi coltivati.\nStoria.\nVarie popolazioni hanno dimorato nell'isola o hanno avuto contatti con la stessa. I Greci la denominarono Planesia, \u03a0\u03bb\u03b1\u03bd\u03b7\u03c3\u03af\u03b1 e i Romani Planaria.\nI corsari barbareschi venuti da Algeri l'occuparono in svariate occasioni come base per gli attacchi alla costa alicantina.\nPrima del 1700 era conosciuta come \"Illa Plana\" (Isola Piana) o \"Illa de Sant Pau\" (Isola di San Paolo), poich\u00e9 si riteneva fosse l'isola in cui sbarc\u00f2 San Paolo.\nLa sua attuale denominazione \u00e8 dovuta all'insediamento, durante il regno di Carlo III di Spagna, di 69 famiglie di origine genovese provenienti dalla piccola isola di Tabarka, sita a circa 300 metri dalle coste tunisine. Dipendenza della Repubblica di Genova, la Tabarka africana fu occupata nel 1741 dal bey di Tunisi, per diventare algerina nel 1756.\nIl monarca spagnolo riscatt\u00f2 le famiglie genovesi nel 1768 e le trasfer\u00ec ad Alicante, dove, provvisoriamente, si installarono nel Collegio della Compagnia di Ges\u00f9, libero dacch\u00e9 ne furono espulsi i Gesuiti. In seguito si insediarono definitivamente nell'isola di \"Sant Pau\", dove vennero costruite mura, batterie, bastioni, magazzini e case, che costituiscono un interessante e singolare esempio dell'attivit\u00e0 ricolonizzatrice di Carlo III. A partire dal 1770 l'isola prese il nome di Nueva Tabarca. I cognomi pi\u00f9 comuni dei suoi attuali abitanti ne tradiscono l'origine genovese: Chacopino (Giacoppino), Luchoro (Luxoro), Manzanaro (Mazzanaro), Salieto (Saglietto), Parodi, Pianello, Russo e molti altri.\nEcologia.\nNel 1986 le acque intorno a Tabarca sono state dichiarate riserva marina, la prima del suo genere in Spagna, con un'estensione di 1400 ettari."}
{"id": "1847570", "revid": "486946", "url": "https://it.wikipedia.org/wiki?curid=1847570", "title": "CISV - Comunit\u00e0 Impegno Servizio volontariato", "text": ""}
{"id": "1847571", "revid": "93556", "url": "https://it.wikipedia.org/wiki?curid=1847571", "title": "Sony Pictures Television", "text": "Sony Pictures Television Inc. (abbreviato in SPT ) \u00e8 uno studio di produzione e distribuzione televisivo americano fondato nel 2002 come successore di Columbia TriStar Television, TriStar Television, Columbia Pictures Television, Screen Gems e Pioneer Telefilms. Con sede a Culver City, \u00e8 una divisione di Sony Pictures Entertainment facente anch'esso parte della Sony Entertainment, unit\u00e0 del conglomerato giapponese Sony.\nSfondo.\nOltre alla cineteca della Sony Pictures Entertainment, SPT possiede e distribuisce spettacoli di Tandem Productions, ELP Communications, TeleVentures, Merv Griffin Enterprises, Four D Productions, Barris Industries, Barry &amp; Enright Productions, Stewart Television e 2waytraffic. SPT possiede anche Game Show Network, il servizio digitale Crackle Plus con Chicken Soup for the Soul Entertainment, e diritti televisivi in tutto il mondo per le librerie di film dellaEmbassy Pictures e Revolution Studios.\nSPT possiede i diritti di produzione o distribuzione di molte commedie e drammi che coprono pi\u00f9 di sette decenni, inclusi titoli come \"The Flying Nun\", \"Strega per amore\", \"Vita da strega\", \"Gidget\", \"I Monkees\", \"La famiglia Partridge\", \"Hazel\", \"The Hathaways\", \"Route 66\", \"Dennis the Menace\" serie del 1959, \"Casalingo Superpi\u00f9\", \"Sposato... con figli\", \"Quattro donne in carriera\", \"Seinfeld\" della Castle Rock Entertainment, \"The King of Queens\" negli Stati Uniti mentre CBS si occupa dei diritti d'oltremare, \"Community\", \"Le regole dell'amore\", \"Breaking Bad\" e \"The Blacklist\" . L'azienda produce anche \"Jeopardy!\" e \"La ruota della fortuna\", i due game show pi\u00f9 longevi e pi\u00f9 apprezzati in syndication, mentre CBS Television Distribution si occupa della loro distribuzione; due talk show diurni, \"The Dr. Oz Show\" e \"The Queen Latifah Show\"; il reality \"Shark Tank\" e \"The Sing-Off\" ; e due soap opera di lunga data, \"Il tempo della nostra vita\" in onda su NBC e \"Febbre d'amore\" in onda sulla CBS.\nStoria.\nLa storia della SPT affonda le radici 1947, quando la Pioneer Telefilms fu fondata da Ralph Cohn, il cui padre Jack e lo zio Harry co-fondarono la Columbia Pictures. La Pioneer fu acquistata dalla Columbia e ribattezzata Screen Gems nel novembre 1948, reincorporata come Columbia Pictures Television il 6 maggio 1974 e fusa con lo studio gemello TriStar Television (formato nel 1986 e rilanciato nel 1991) per formare la Columbia TriStar Television il 21 febbraio 1994.\nIl 16 settembre 2002, Sony Pictures Entertainment ha ritirato il nome \"Columbia TriStar\" dalla televisione e ha ribattezzato lo studio americano in Sony Pictures Television e la sua divisione internazionale come Sony Pictures Television International. Alcuni spettacoli hanno continuato a utilizzare il nome CTDT (Columbia TriStar Domestic Television), anche se molti hanno smesso di usarlo nel novembre 2002, mentre \"Hollywood Squares\" ha continuato a usarlo fino all'inizio del 2003.\nIl 24 novembre 2004, Sony Pictures Television International ha costituito una joint venture denominata Huaso con Hua Long Film Digital Production Co., Ltd. del China Film Group di Pechino.\nDal 2005 al 2006, SPT \u00e8 stata distributrice della videoteca e della cineteca della MGM, grazie all'acquisto di MGM da parte del consorzio guidato da Sony. Nel 2006, SPT ha unito le forze con i partner del settore per gestire la vendita pubblicitaria e i diritti di distribuzione delle serie televisive straniere negli Stati Uniti, principalmente spettacoli prodotti in Canada. Lo stesso anno, SPT ha firmato un contratto triennale con Embassy Row per nuovi spettacoli di giochi, revival di giochi e serie con e senza sceneggiatura.\nNell'estate del 2007, SPT ha introdotto The Minisode Network, un canale digitale per MySpace che trasmetteva show dagli anni '60 ai primi anni 2000 da quattro a cinque minuti. Nell'inverno 2007, T\"he Minisode Network\" \u00e8 stato aggiunto anche ad alcuni altri siti tra cui AOL TV, YouTube e il suo sito gemello Crackle.\nIl 27 marzo 2008, SPT International ha acquisito una quota di minoranza nella nuova societ\u00e0 di produzione \"Gogglebox Entertainment\", fondata da due ex dirigenti della \"Lion Television\", Matt Steiner e Adam Wood. Il 4 giugno 2008, SPT ha acquistato la 2waytraffic, societ\u00e0 di produzione con sede a Hilversum, in Olanda, detentrice internazionale del franchising \"Chi vuol essere milionario?\".\nNel 2009, SPT ha collaborato con Jeff Arnold (fondatore di WebMD), Dr. Mehmet Oz, Harpo Productions, Discovery Communications e HSW International su Sharecare, una piattaforma online in cui gli utenti ricevono le risposte alle loro domande relative alla salute e al benessere da esperti del settore.\nIl 14 gennaio 2009, SPT ha acquisito Embassy Row, una societ\u00e0 di produzione televisiva e digitale del produttore televisivo britannico Michael Davies. Quattordici giorni dopo, SPTI ha acquisito una partecipazione del 50% nella societ\u00e0 di produzione televisiva indipendente colombiana Teleset. Tre mesi dopo, il 1 aprile, Sony Pictures Entertainment ha consolidato sotto lo stesso tetto le divisioni televisive statunitensi e internazionali. Sony Pictures Television International ora opera solo in nome.\nIl 23 giugno 2011, SPT ha costituito la \"Victory Television\", una societ\u00e0 di produzione televisiva con sede a Londra di propriet\u00e0 congiunta con Victoria Ashbourne, vicepresidente senior di SPT per lo sviluppo creativo per la produzione internazionale (da non confondere con Jim Victory Television, un sindacato defunto precedentemente di propriet\u00e0 della MTM Enterprises). Il 25 settembre 2011, Andrea Wong \u00e8 stato scelto per dirigere la divisione di produzione televisiva internazionale di Sony Pictures Television e per supervisionare tutte le attivit\u00e0 internazionali dello studio.\nIl 19 gennaio 2012, SPT ha acquisito \"Dolphin Broadcast Services Ltd.\" e l'ha fusa nella sua attivit\u00e0 di reti britanniche esistenti. SPT ha inoltre acquisito una quota di maggioranza nell'attivit\u00e0 di vendita pubblicitaria di Dolphin. Il 1 \u00b0 marzo 2012, SPT ha acquisito una quota di maggioranza nella societ\u00e0 di produzione indipendente britannica \"Silver River Productions\". Il 31 maggio, SPT ha lanciato Sony Movie Channel e AXN in Canada in collaborazione con Hollywood Suite. Due delle reti di Hollywood Suite sono state cos\u00ec rinominate: Hollywood Festival come Sony Movie Channel e Hollywood Storm come AXN Movies il 4 settembre 2012. Il 23 agosto 2012, SPT ha acquisito una quota di maggioranza in Left Bank Pictures, una societ\u00e0 di produzione britannica fondata da Andy Harries, Francis Hopkinson e Marigo Kehoe.\nIl 22 agosto 2013, Sony Pictures Television ha acquisito una quota di maggioranza nella nuova societ\u00e0 di produzione di Simon Andrae, la \"Scarlet Media\". Tuttavia, due mesi dopo, Andrae ha abbandonato i suoi piani per Scarlet ed \u00e8 stato scelto per diventare vicepresidente esecutivo dell'intrattenimento alternativo per Fox. Il 16 dicembre 2013, \"Tuvalu Media\" ha unito le forze con la societ\u00e0 di finanziamento Karmign e ha acquisito la partecipazione del 60% di SPT per riconquistare l'indipendenza, dato che SPT aveva acquisito il 60% di Tuvalu nel 2008.\nIl 15 gennaio 2014, l'ex commissario per l'intrattenimento della BBC Karl Warner ha collaborato con SPT per lanciare Electric Ray, che collaborer\u00e0 con SPT negli Stati Uniti e all'estero per lo sviluppo di programmi di intrattenimento e informativi. Tutta la programmazione di Electric Ray verr\u00e0 esportata da SPT. Il nome dell'azienda deriva dal soprannome del padre di Warner, che era un elettricista. Il 20 marzo 2014, SPT ha unito le forze con i dirigenti Kieran Doherty e Matt Worthy per formare la societ\u00e0 di produzione \"Stellify Media\". La nuova impresa avr\u00e0 sede in Irlanda del Nord. Proprio come Electric Ray, Stellify Media collaborer\u00e0 con le altre societ\u00e0 di produzione di SPT e, gli spettacoli e i format dal Regno Unito saranno esportati dal braccio di distribuzione di SPT.\nIl 26 giugno 2014, SPT ha annunciato la decisione di acquisire CSC Media Group, inclusi 16 dei suoi canali via cavo. L'affare si \u00e8 concluso il 15 agosto 2014. Il 6 novembre 2014, Daisy Goodwin si \u00e8 dimessa dalla Silver River Productions in seguito alla ristrutturazione di Sony. Lo studio aveva ristrutturato le sue operazioni per semplificare le operazioni di SPT. Era meno attiva nella sua compagnia di produzione e si era concentrata sui suoi libri. Il 1 \u00b0 dicembre 2014, SPT ha acquisito \"Playmaker Media\" societ\u00e0 di produzione di drammi australiana.\nIl 26 luglio 2014, Liberty Global ha annunciato di aver messo in vendita Film1. Liberty Global ha accettato di vendere Film1 a Sony Pictures Television il 27 marzo 2015. La vendita \u00e8 stata completata il 21 luglio 2015.\nIl 28 maggio 2015, \"TriStar Television\" \u00e8 stata rilanciata come etichetta di produzione boutique per Sony Pictures Television. Il rinnovato studio sar\u00e0 gestito da Suzanne Patmore-Gibbs dopo essere stato attivo solo di nome per 15 anni. La prima nuova serie sar\u00e0 \"The Good Girls Revolt\" e sar\u00e0 prodotta per Amazon. Il 28 settembre 2015, Steve Mosko \u00e8 stato promosso presidente di SPT. Aveva gi\u00e0 ricoperto la carica di presidente dello studio televisivo dal 2000 quando era noto come Columbia TriStar Television.\nA partire da settembre 2015, era la pi\u00f9 grande societ\u00e0 di produzione e distribuzione televisiva al mondo misurata in base alla libreria e alle entrate (insieme alla Warner Bros. Television).\nIl 1 \u00b0 marzo 2016, Sony ha annunciato la chiusura di Victory Television dopo che l'amministratore delegato Victoria Ashbourne ha annunciato di dimettersi dopo cinque anni per perseguire altre opportunit\u00e0. SPT manterr\u00e0 i diritti di distribuzione internazionale per tutte le produzioni di Victory. Tredici giorni dopo, SPT ha acquisito una quota di minoranza di Fable Pictures della startup inglese Faye Ward. Il 1 \u00b0 aprile 2016, i fondatori di \"Gogglebox Entertainment\" Adam Wood e Matt Steiner hanno annunciato la chiusura della societ\u00e0 supportata da Sony per lanciare una nuova impresa di produzione dopo la scadenza del loro contratto con SPT. Il 2 giugno 2016, Steve Mosko, dirigente di lunga data di SPT, si \u00e8 dimesso da presidente dello studio. Mosko lavorava con lo studio dal 1992. Invece di sostituirlo, i compiti sono stati divisi tra diversi dirigenti di SPT che riporteranno al CEO di Sony Entertainment, Michael Lynton. Il 7 giugno 2016, SPT ha acquisito una quota di minoranza nella societ\u00e0 di produzione britannica \"Blueprint Pictures\". Nell'ottobre 2016, SPT ha effettuato un investimento di minoranza nella piattaforma di video on demand orientata alla scuola materna Hopster.\nIl 25 luglio 2017, il nuovo presidente e CEO di SPE, Tony Vinciquerra, ha assunto Jeff Frost, Chris Parnell e Jason Clodfelter come co-presidenti di SPT. Frost \u00e8 entrato a far parte di SPT nel 2008 da ABC Studios, Parnell nel 2003 e Clodfelter nel 2006.\nIl 31 luglio 2017, Sony Pictures Television ha annunciato che avrebbe acquisito una partecipazione di controllo del 95% nell'importatore di anime Funimation per $ 143 milioni in attesa dell'approvazione del Dipartimento di Giustizia degli Stati Uniti. Sony ha sostenuto che l'accordo avrebbe consentito a Funimation di avere sinergie con le sue divisioni Animax e Kids Station e \"accesso diretto alla linea creativa\". Il Dipartimento di Giustizia ha approvato l'acquisizione il 22 agosto 2017. L'operazione \u00e8 stata conclusa il 27 ottobre 2017. Il 24 settembre 2019, Sony Pictures Television ha successivamente annunciato che avrebbe consolidato Funimation con Madman Anime Group di Aniplex e Wakanim, nell'ambito di una joint-venture tra le due aziende Sony.\nIl 10 dicembre 2019, Sony Pictures Television ha annunciato che avrebbe acquisito lo studio britannico Silvergate Media, creatori di \"Gli Octonauti\" e della serie Netflix \"Hilda\", per 175 milioni di dollari.\nSotto il presidente e CEO Tony Vinciquerra Sony si \u00e8 concentrata sull'acquisto delle licenze dei programmi invece di possedere i canali che li producevano, cosa che garantiva guadagni di pi\u00f9 alto margine. Successivamente, i canali del Sud-est asiatico sono stato identificati come potenziale di vendita. Sony Pictures TV ha accettato nel gennaio 2020 di vendere i suoi canali TV del sud-est asiatico e coreani, le reti AXN asiatiche, Animax e Sony One, alla \"KC Global Media\", di propriet\u00e0 degli ex dirigenti di SPT Andy Kaplan e George Chien. La vendita \u00e8 stata completata, con l'aggiunta del canale Gem, nel maggio 2020.\nSony Pictures Television Networks.\nQuesti sono i canali posseduti, gestiti e gestiti congiuntamente da Sony Pictures Television. Per i canali di propriet\u00e0 di CSC Media Group, vedere CSC Media Group."}
{"id": "1847576", "revid": "1028150", "url": "https://it.wikipedia.org/wiki?curid=1847576", "title": "Amministrazione Speciale della Santa Sede", "text": ""}
{"id": "1847577", "revid": "200154", "url": "https://it.wikipedia.org/wiki?curid=1847577", "title": "Nueva Tabarca", "text": ""}
{"id": "1847582", "revid": "123020104", "url": "https://it.wikipedia.org/wiki?curid=1847582", "title": "David Yallop", "text": "Ha collaborato, soprattutto negli anni 1970, con la BBC.\nTra le sue opere pi\u00f9 famose va annoverato il vero e proprio bestseller \"In nome di Dio\", riguardante la prematura scomparsa di papa Giovanni Paolo I. Una smentita circa la sua ricostruzione dei fatti in merito alla misteriosa morte di Albino Luciani, nonostante nella prefazione dell'edizione italiana del suo libro fosse stata provocatoriamente sollecitata da parte dell'autore al Vaticano, non \u00e8 mai arrivata. Nel poscritto alla succitata prefazione, Yallop afferma:\n\u00abUn cardinale ha osservato: \"Siamo qui da circa duemila anni. Saremo qui ancora molto dopo che David Yallop sar\u00e0 morto\"\u00bb.\nLa tematica vaticanista ritorna anche in \"Il potere e la gloria\", dedicato al ruolo di papa Giovanni Paolo II nella politica internazionale.\n\u00c8 stato sposato due volte e ha cinque figli."}
{"id": "1847584", "revid": "14480", "url": "https://it.wikipedia.org/wiki?curid=1847584", "title": "Triptofano sintetasi", "text": ""}
{"id": "1847589", "revid": "599013", "url": "https://it.wikipedia.org/wiki?curid=1847589", "title": "Ajsel Kujovi\u0107", "text": "\u00c8 fratello maggiore di Emir Kujovi\u0107, anch'egli calciatore di professione ed attaccante di ruolo."}
{"id": "1847591", "revid": "2004687", "url": "https://it.wikipedia.org/wiki?curid=1847591", "title": "The Summer Tic EP", "text": "The Summer Tic EP \u00e8 il primo EP del gruppo musicale statunitense Paramore, pubblicato il 2 agosto 2006 dalla Fueled by Ramen.\nIl disco.\n\u00c8 il primo lavoro ufficiale dei Paramore con il bassista e cofondatore della band Jeremy Davis, che aveva precedentemente lasciato la band prima dell'inizio delle registrazioni dell'album di debutto \"All We Know Is Falling\", per poi tornare nella formazione verso la fine del 2005. Il titolo dell'EP \u00e8 tratto dal testo della canzone \"Stuck on You\", dei Failure, la cui cover dei Paramore \u00e8 presente nel disco. Le altre tre tracce sono una nuova versione di \"Emergency\" (che vede l'aggiunta di alcuni scream di Josh Farro rispetto alla versione originale) e di \"Oh Star\" (di cui una versione demo era stata inizialmente pubblicata nell'edizione giapponese di \"All We Know Is Falling\" e nella versione in vinile di \"Emergency\"), e l'inedita \"This Circle\".\nLa reinterpretazione di \"Stuck on You\" \u00e8 stata successivamente pubblicata nella raccolta di cover \"The Nurse Who Loved Me: A Tribute to Failure\"."}
{"id": "1847592", "revid": "339392", "url": "https://it.wikipedia.org/wiki?curid=1847592", "title": "Inu yasha", "text": ""}
{"id": "1847593", "revid": "339392", "url": "https://it.wikipedia.org/wiki?curid=1847593", "title": "Inu-yasha", "text": ""}
{"id": "1847594", "revid": "767487", "url": "https://it.wikipedia.org/wiki?curid=1847594", "title": "ProjeKct Six", "text": "ProjeKct Six \u00e8 un side project della band King Crimson facente parte della nutrita serie dei ProjeKct, il ramo di ricerca e sviluppo musicale portato avanti negli anni '90 dai King Crimson stessi.\nIl ProjeKct Six consta di Robert Fripp alla chitarra e Adrian Belew alla batteria elettronica V-Drum; Belew suona anche il basso e la chitarra. Il ProjeKct Six fece il suo debutto negli USA alla fine del 2006, aprendo un concerto dei Porcupine Tree."}
{"id": "1847601", "revid": "185802", "url": "https://it.wikipedia.org/wiki?curid=1847601", "title": "Caolinovo", "text": ""}
{"id": "1847606", "revid": "466539", "url": "https://it.wikipedia.org/wiki?curid=1847606", "title": "Babel fish", "text": ""}
{"id": "1847608", "revid": "838137", "url": "https://it.wikipedia.org/wiki?curid=1847608", "title": "Giovanni Fiandaca", "text": "Biografia.\nGiovanni Fiandaca \u00e8 professore ordinario di diritto penale presso la Facolt\u00e0 di Giurisprudenza dell'Universit\u00e0 di Palermo dal 1982. Ha iniziato la sua carriera accademica presso l'Universit\u00e0 di Catania come docente di diritto penale dell'economia e, pi\u00f9 di recente, ha insegnato presso l'Universit\u00e0 Kore di Enna e la Scuola di specializzazione per le professioni legali \"G. Scaduto\" di Palermo.\n\u00c8 stato componente laico prima del Consiglio Superiore della magistratura militare e successivamente (1994-1998) del Consiglio Superiore della Magistratura ordinaria.\nDal 1998 al 2001, nominato dal guardasigilli Oliviero Diliberto, \u00e8 stato presidente della commissione di studio istituita dal Ministero di Grazia e Giustizia per il riordino e la riforma della legislazione in materia di criminalit\u00e0 organizzata. Nel 2002 ha contribuito alla nascita di un movimento cittadino, rinominato dalla stampa \"dei professori\", su temi della legalit\u00e0 e dello sviluppo e nell'ultimo triennio \u00e8 stato vicepresidente dell'Associazione Italiana dei Professori di Diritto Penale. \u00c8 stato componente della Commissione \"Pisapia\" per la riforma del Codice Penale (2006). Dal 2007 \u00e8 direttore del Dipartimento di Studi Europei e dell'Integrazione Internazionale DEMS dell'Universit\u00e0 degli Studi di Palermo e coordinatore scientifico di diversi progetti di ricerca finanziati dall'Unione Europea. Nel triennio 2008-2011 \u00e8 stato componente del Comitato Scientifico del CSM per la formazione professionale dei magistrati.\nDal 2012 \u00e8 direttore del \"Master\" in diritto e processo penale presso l'Universit\u00e0 telematica Pegaso di Napoli. Da giugno 2013 \u00e8 presidente della commissione istituita presso il Ministero della Giustizia per elaborare una proposta di interventi in tema di criminalit\u00e0 organizzata.\n\u00c8 autore insieme a Enzo Musco di un manuale di diritto penale in quattro volumi e di lavori monografici su diversi argomenti del diritto penale. Da pi\u00f9 di vent'anni coordina la parte penale della rivista \"Foro Italiano\" e collabora con diverse testate giornalistiche nazionali.\nFra i suoi ultimi scritti, \"La mafia non ha vinto. Il labirinto della Trattativa.\" (con S. Lupo, Ed. Laterza, 2014), nel quale analizza con sguardo critico l'impostazione giuridica del processo relativo alla cosiddetta trattativa Stato-mafia.\nNell'aprile 2014, si candida nella circoscrizione Sicilia-Sardegna alle elezioni europee del 25 maggio per il Partito Democratico. Risulta il primo dei non eletti per la circoscrizione Italia insulare con 76.409 preferenze.\nVita privata.\nA seguito di un doloroso evento familiare, ha istituito nel 2006 una fondazione con l'obiettivo di potenziare e migliorare la rete di emergenza e di primo soccorso della Regione Siciliana."}
{"id": "1847610", "revid": "104458", "url": "https://it.wikipedia.org/wiki?curid=1847610", "title": "Marchesato di Gothia", "text": ""}
{"id": "1847611", "revid": "104458", "url": "https://it.wikipedia.org/wiki?curid=1847611", "title": "Gothia", "text": ""}
{"id": "1847612", "revid": "599013", "url": "https://it.wikipedia.org/wiki?curid=1847612", "title": "Illescas (Quilliscacha)", "text": "Biografia.\nIl suo vero nome era Quilliscacha o Illiscacha, ma venne deformato in \"Illescas\" dai cronisti spagnoli e come tale appare in tutte le opere dell'epoca.\nEra figlio di Huayna C\u00e1pac e fratello minore di Atahuallpa anche per parte di madre. Dopo la cattura del sovrano inca da parte degli Spagnoli si adoper\u00f2 attivamente per la raccolta del riscatto che avrebbe dovuto ottenergli la libert\u00e0. \nI moderni storici ritengono che fu proprio lui ad accompagnare Hernando Pizarro durante la avventurosa spedizione a Pachacamac. Per la verit\u00e0 nelle cronache dell'epoca viene indicato solamente che un fratello del sovrano aveva accompagnato i conquistadores verso il famoso santuario senza citarne il nome. La sua condizione di unico fratello legittimo del sovrano prigioniero fa ritenere che il personaggio in questione fosse proprio Illescas che viene infatti indicato come il pi\u00f9 fedele congiunto di Atahuallpa.\nLa sua autorit\u00e0, seconda solo a quella di Atahuallpa, avrebbe convinto il generale Chalcochima, incontrato durante la spedizione a consegnarsi agli Spagnoli e ad accompagnarli a Cajamarca presso il suo signore.\nAlla morte di Atahuallpa, Illescas prese la strada di Quito per curare la tutela dei figli del fratello giustiziato. La contrada era per\u00f2 sotto il controllo di Rumi\u00f1ahui, un altro generale inca, nativo di Quito che nutriva ambizioni personali. Rumi\u00f1ahui non lasci\u00f2 peraltro trasparire le proprie intenzioni ed anzi organizz\u00f2 un fastoso banchetto in onore del sovrano defunto invitando tutti i suoi congiunti con Illescas quale ospite d'onore.\nAl termine della cerimonia, quando tutti erano assopiti per la copiosa quantit\u00e0 di chicha bevuta, dei soldati fedeli all'usurpatore irruppero nella sala e fecero strage di tutti i presenti. Illescas fu tra gli uccisi, ma la morte non fu l'unico oltraggio che doveva sopportare. Il suo cadavere venne infatti dissacrato: le ossa vennero estratte dal corpo assieme agli organi interni e con la sua pelle venne confezionato un macabro tamburo imbottito di paglia. La testa venne conservata come pure le braccia che sembravano suonare lo strumento costituito dal ventre.\nSecondo le cronache spagnole Rumi\u00f1ahui, in quell'occasione, avrebbe anche trucidato tutti i figli di Atahuallpa, ma durante la successiva campagna di Quito, intrapresa dalle forze spagnole, cinque dei principini vennero trovati incolumi e affidati alle cure di religiosi di Cuzco e di Quito, dimostrando l'esagerazione di queste affermazioni."}
{"id": "1847619", "revid": "200154", "url": "https://it.wikipedia.org/wiki?curid=1847619", "title": "Nuova Tabarca", "text": ""}
{"id": "1847629", "revid": "111325", "url": "https://it.wikipedia.org/wiki?curid=1847629", "title": "Seinen manga", "text": ""}
{"id": "1847636", "revid": "123655893", "url": "https://it.wikipedia.org/wiki?curid=1847636", "title": "Abatemarco (Montano Antilia)", "text": "Abatemarco (\"Pat'marco \"in dialetto cilentano) \u00e8 una frazione del comune di Montano Antilia, in provincia di Salerno, ricompresa nel Parco nazionale del Cilento e Vallo di Diano.\nStoria.\nLa localit\u00e0 ha origini alto-medievali, sviluppandosi attorno alla chiesa di San Nicola di Mira, e prende origine dall'abate del monastero di Santa Cecilia, tale Marco. Anticamente dedita alla coltivazione del lino, ebbe una storia travagliata di passaggi, attraverso compravendite, a varie signorie locali, fino a diventare dal 1811 frazione di Montano Antilia.\nGeografia fisica.\nAbatemarco si trova nel Cilento meridionale ed \u00e8 situata tra due fiumi, il Lambro ed il Mingardo, ed in una conca racchiusa fra i monti Antilia (1.316 m) a nord e Bulgheria (1.225 m) a sud. Sorge su una strada provinciale che collega Montano Antilia (a 4,5\u00a0km) con Massicelle, e si trova quindi a 4\u00a0km dallo svincolo massicellese della superstrada, variante della SS 18, Salerno-Battipaglia-Paestum-Agropoli-Vallo della Lucania-Palinuro-Policastro-Sapri. Dal mare, precisamente da Palinuro e Marina di Camerota dista circa una ventina di km, mentre ne dista 22 da Vallo della Lucania e 107 da Salerno.\nMonumenti e luoghi d'interesse.\nLa chiesa pi\u00f9 antica del paese \u00e8 quella di San Nicola di Mira, antica costruzione bizantina ricostruita nel 1700. Altro edificio degno di nota \u00e8 la cappella di San Rocco, patrono del paese."}
{"id": "1847637", "revid": "599013", "url": "https://it.wikipedia.org/wiki?curid=1847637", "title": "V\u00edctor N\u00fa\u00f1ez", "text": "Carriera.\nSi distingue come il migliore goleador del paese dalla stagione 2000-2001. I suoi inizi nel calcio li diede sotto la nazionalit\u00e0 del suo paese d'origine, la Repubblica Dominicana; ottenendo la nazionalit\u00e0 costaricana fu selezionato per la Coppa del Mondo 2006 in Germania.\nSi \u00e8 consacrato campione nazionale nella stagione 2008-2009 con la squadra Liberia M\u00eda e vanta due titoli di miglior marcatore nell'Invierno 2007 e l'Invierno 2008.\nHa giocato anche per Deportivo Saprissa, Limonense, Santa B\u00e1rbara, Cartagin\u00e9s e Alajuelense."}
{"id": "1847650", "revid": "47767", "url": "https://it.wikipedia.org/wiki?curid=1847650", "title": "Tavola Valdese", "text": ""}
{"id": "1847652", "revid": "1543377", "url": "https://it.wikipedia.org/wiki?curid=1847652", "title": "Michael Rodr\u00edguez", "text": "Carriera.\nClub.\nNativo di Cacao, Costa Rica, difensore di ruolo, Rodr\u00edguez ha trascorso la maggior parte della sua carriera fin dal 2001 nella Liga Deportiva Alajuelense. Con l'Alajuelense, Rodr\u00edguez ha vinto tre titoli costaricani e la CONCACAF Champions League 2004.\nIl 21 aprile 2004, Rodriguez segn\u00f2 il gol vittoria ai tempi supplementari nella semifinale della CONCACAF Champions League per sconfiggere il Monterrey ed avanzare alla finale, dove l'Alajuelense batt\u00e9 i rivali del Deportivo Saprissa 5-1 vincendo cos\u00ec la competizione.\nNel 2008 Michael Rodr\u00edguez \u00e8 stato acquistato dai Seattle Sounders, freschi vincitori della United Soccer Leagues First Division.\nNazionale.\nRodr\u00edguez ha tre presenze con la Nazionale della Costa Rica ed era sull'elenco dei convocati per la Coppa del Mondo 2006 in Germania."}
{"id": "1847658", "revid": "599013", "url": "https://it.wikipedia.org/wiki?curid=1847658", "title": "Wardy Alfaro", "text": ""}
{"id": "1847661", "revid": "767487", "url": "https://it.wikipedia.org/wiki?curid=1847661", "title": "Charles Ren\u00e9 Billuart", "text": "Biografia.\nNato in una localit\u00e0 delle Ardenne in prossimit\u00e0 del confine col Belgio, Billuart vest\u00ec l'abito dei Domenicani presso il convento di Lilla. Si mise in luce come predicatore e studioso di teologia e fu insegnante di teologia in numerose localit\u00e0 della Francia e del Belgio, soprattutto a Douai. Assieme a Vincenzo Ludovico Gotti, Billuart \u00e8 stato il principale esponente della Scuola Tomistica. Fu autore di una \"Summa sancti Thomae hodiernis Academiarum moribus accommodata\", pubblicata in 19 volumi a Liegi fra il 1746-1751, che venne usata per pi\u00f9 di un secolo come manuale di insegnamento superiore di teologia; nel 1754 ne usc\u00ec un compendio."}
{"id": "1847676", "revid": "56818", "url": "https://it.wikipedia.org/wiki?curid=1847676", "title": "Iponatremia", "text": ""}
{"id": "1847677", "revid": "36426", "url": "https://it.wikipedia.org/wiki?curid=1847677", "title": "Palazzo vescovile (Fiesole)", "text": ""}
{"id": "1847679", "revid": "36426", "url": "https://it.wikipedia.org/wiki?curid=1847679", "title": "Palazzo vescovile (Nocera Inferiore)", "text": ""}
{"id": "1847680", "revid": "36426", "url": "https://it.wikipedia.org/wiki?curid=1847680", "title": "Palazzo vescovile", "text": ""}
{"id": "1847681", "revid": "36426", "url": "https://it.wikipedia.org/wiki?curid=1847681", "title": "Palazzo dei Vescovi", "text": ""}
{"id": "1847683", "revid": "56818", "url": "https://it.wikipedia.org/wiki?curid=1847683", "title": "Intossicazione da acqua", "text": ""}
{"id": "1847685", "revid": "56818", "url": "https://it.wikipedia.org/wiki?curid=1847685", "title": "SIWI", "text": ""}
{"id": "1847686", "revid": "171091", "url": "https://it.wikipedia.org/wiki?curid=1847686", "title": "Valnontey", "text": "La Valnontey (pron. fr. : ) \u00e8 una valle secondaria della val di Cogne, situata a sud del capoluogo. Al suo culmine si trovano le pi\u00f9 importanti vette del massiccio del Gran Paradiso e il Ghiacciaio del Grand Croux. \u00c8 solcata dal torrente omonimo, affluente della Grand Eyvia. Fa interamente parte del parco nazionale del Gran Paradiso. A met\u00e0 della valle, presso il villaggio di Valnontey (), si trova il Giardino botanico alpino Paradisia, un orto botanico specializzato in essenze alpine. Nella valle vivono numerosi camosci.\nRifugi alpini.\nPer facilitare l'escursionismo e la salita alle vette della valle sono presenti alcuni rifugi e bivacchi:"}
{"id": "1847689", "revid": "1632387", "url": "https://it.wikipedia.org/wiki?curid=1847689", "title": "Settimana bianca", "text": "La settimana bianca \u00e8 un termine di uso comune che indica la permanenza in montagna per un periodo di vacanza di circa sette giorni, nel quale normalmente vengono svolti sport invernali legati alla presenza della neve. Normalmente la settimane bianca inizia il fine settimana e termina quello successivo (il sabato o la domenica indifferentemente) e, di norma, non comprende giorni di festivi. Gli sport praticati pi\u00f9 comunemente durante le settimana bianca sono lo sci alpino, lo sci nordico, lo snowboard, lo scialpinismo, lo slittino, il pattinaggio; facilmente si possono trovare anche l'ice climbing. \u00c8 uso comune praticare anche solamente l'escursionismo.\nPossono essere considerate meta di settimana bianca tutte le localit\u00e0 turistiche invernali che godono di innevamento naturale o artificiale.\nLa maggior parte delle presenze invernali contate dalle localit\u00e0 turistiche nelle giornate feriali, sono dovute a questa consuetudine molto ambita dai praticanti di sport invernali. Per pubblicizzare le strutture ricettive che offrono \"settimane bianche\" ed aiutare che vuole organizzare la propria \"settimana bianca\", esistono molti portali specializzati e il termine \"settimana bianca\" viene molto spesso utilizzato come parola chiave."}
{"id": "1847690", "revid": "104265", "url": "https://it.wikipedia.org/wiki?curid=1847690", "title": "Settimana verde", "text": "La settimana verde \u00e8 il termine comune per una permanenza in montagna ed \u00e8 svolta da coloro che viaggiano e visitano luoghi montani nel periodo caldo a scopo di svago maggiormente rappresentato dall'alpinismo."}
{"id": "1847698", "revid": "2128848", "url": "https://it.wikipedia.org/wiki?curid=1847698", "title": "Personaggi di 1984", "text": "Nel romanzo \"1984\" di George Orwell (1948) compaiono diversi personaggi utili all'economia del romanzo stesso, la cui importanza tuttavia \u00e8 notevole tanto che in diversi casi i loro nomi sono entrati per antonomasia a indicare una loro precipua caratteristica nel linguaggio comune. I protagonisti sono Winston Smith e Julia, membri del Partito Esterno; O'Brien, membro invece del Partito Interno, che sembrava inizialmente essere un loro aiutante, si riveler\u00e0 in seguito il principale antagonista dei protagonisti; inoltre, tutto il romanzo \u00e8 permeato dalla presenza irreale del Grande Fratello.\nPersonaggi secondari.\nTom Parsons.\nTom Parsons \u00e8 il vicino di casa di Winston Smith, nella sua abitazione agli Appartamenti Vittoria. Ha trentacinque anni ed \u00e8 sposato con la Signora Parsons con cui ha due figli, fanaticamente aderenti all'organizzazione giovanile delle \"Spie\": sar\u00e0 proprio la figlia dei Parsons a denunciare il padre alla Psicopolizia per aver commesso uno psicoreato nel sonno. Prima dell'arresto, Parsons lavorava al Ministero della Verit\u00e0 proprio come Winston, e si incontravano spesso alla mensa. Era anche un membro importante del Comitato Sportivo o dei comitati per l'organizzazione delle gite in comitiva e per varie attivit\u00e0 di volontariato. Tom Parsons \u00e8 un individuo dalla scarsa intelligenza (come ammette senza difficolt\u00e0 egli stesso) che per questo compie con zelo ogni compito che il Partito gli affida, sperando di non cadere mai nelle mani della Psicopolizia. Tuttavia, sorpreso dalla figlia mentre nel sonno sussurra \"Abbasso il Grande Fratello\", viene condotto nelle celle dei prigionieri politici nei sotterranei del Ministero dell'Amore dove incontra per l'ultima volta Winston. Tom Parsons esce di scena, \"con i suoi calzoncini color kaki e una maglietta a mezze maniche\", diretto alla Stanza 101 del Ministero dell'Amore. Ragionevolmente possiamo pensare che non sia pi\u00f9 uscito vivo dal Ministero, o nella migliore della ipotesi che gli siano stati appioppati svariati anni di lavori forzati (sebbene lui sia ottimista al riguardo, immaginandone al massimo dieci).\nSignora Parsons.\nLa Signora Parsons \u00e8 la moglie di Tom Parsons, ed entrambi sono vicini di casa di Winston. Sovente la Parsons si reca da Winston per chiedergli piccole riparazioni in casa quando il marito \u00e8 assente. \u00c8 una donna di trent'anni circa, pur dimostrandone molti di pi\u00f9 a causa delle rughe e dell'aspetto trasandato (ogni tipo di trucco femminile era bandito dal Partito). La Signora Parsons \u00e8 casalinga, e si occupa della cura dei due figli, che crescono come piccoli fanatici del Partito. Si ignora la fine della donna. Nel caso suo marito sia stato \"vaporizzato\" dopo l'arresto per psicoreato, non \u00e8 improbabile pensare che anche lei possa aver subito la stessa sorte.\nI figli dei Parsons.\nI due figli dei Parsons sono un maschietto e una femminuccia, rispettivamente di nove e sette anni. Entrambi sono stati cresciuti e allineati fin dalla nascita nell'ottica del Partito. Sono membri dell'associazione giovanile delle \"Spie\", crescono ovvero con lo scopo di rintracciare pi\u00f9 traditori e psicocriminali possibile. A questo scopo, verranno forniti anche di un cornetto con cui origliare alle porte. La figlia accuser\u00e0 il padre Tom Parsons di psicoreato spedendolo direttamente al Ministero dell'Amore.\nTillotson.\nTillotson \u00e8 un impiegato del Ministero della Verit\u00e0 che ha il suo ufficio -anzi, il suo \"cubicolo\"- davanti a quello di Winston. Si scambiano occhiate sospettose, tanto che Winston verr\u00e0 spinto a pensare che sia un agente della Psicopolizia che lo controlla. Tuttavia, almeno a quanto ci \u00e8 dato sapere, non sar\u00e0 certo Tillotson ad arrestare Winston.\nAmpleforth.\nAmpleforth \u00e8 conosciuto come \"il poeta\": \u00e8 infatti un membro dell'ufficio del Ministero della Verit\u00e0 che si occupa di tradurre in neolingua tutti i testi letterari scritti in \"archeolingua\", ovvero in quella che noi conosciamo come lingua inglese: quindi le opere di William Shakespeare, Charles Dickens, Rudyard Kipling. Sar\u00e0 proprio una poesia di Kipling a decretare la sua condanna a morte: nella redazione di quella poesia in neolingua infatti si era rifiutato di togliere una rima con la parola \"Dio\", che doveva essere cancellata dai dizionari. Ampleforth incontrer\u00e0 per l'ultima volta Winston nelle celle del Ministero dell'Amore, prima di essere avviato alla Stanza 101.\nSyme.\nSyme \u00e8 un altro impiegato del Ministero della Verit\u00e0, che collabora alla redazione dell'Undicesima Edizione del \"Dizionario di Neolingua\". Talvolta si incontra con Winston alla mensa ministeriale, dove lui gli espone le linee essenziali del suo lavoro. Winston pensa che Syme verr\u00e0 \"vaporizzato\" ben presto dalla Psicopolizia: egli infatti \u00e8 troppo intelligente per non essere scomodo al Partito. Difatti un giorno Syme verr\u00e0 vaporizzato, e di lui non si sapr\u00e0 pi\u00f9 nulla: secondo la prassi, il suo nome \u00e8 cancellato da ogni documento ufficiale e ufficialmente lui non \u00e8 mai esistito. \nKatharine.\nKatharine \u00e8 la moglie di Winston, dalla quale lui si \u00e8 separato da circa undici anni dall'inizio della vicenda del romanzo. Era una bella donna, tuttavia rigidamente fedele al Partito e al principio del Socing, tanto che il marito la soprannominava mentalmente \"il grammofono umano\": ripeteva infatti a memoria slogan e frasi fornite dal Partito ad uso e consumo dei suoi componenti. La separazione della moglie dal marito fu dovuta soprattutto all'aspetto sessuale: lei infatti, ligia ai dettami del Partito, durante l'accoppiamento sembrava \"una marionetta di legno con gli arti snodabili\". Katharine imponeva a Winston di accoppiarsi una volta alla settimana, lo stesso giorno alla stessa ora, nel semplice tentativo di concepire un bambino da dare al Partito per fare il proprio dovere di cittadini oceanici. A questo punto, soprattutto anche per la mancanza di figli, Winston prefer\u00ec la separazione dalla consorte. Il lettore ad ogni modo ignora la fine di Katharine.\nMartin.\nMartin \u00e8 il maggiordomo di O'Brien. I membri del Partito Interno, dunque i gerarchi del Socing, hanno tutti al servizio almeno due o tre servitori. Martin \u00e8 uno di questi. Viene invitato da O'Brien stesso a sedersi assieme a lui e a Winston e Julia che discutono delle teorie goldsteiniane e dell'opposizione al Partito. Nella sua figura, come nota giustamente Winston nel passo in citazione, si nota che \"la sua vita \u00e8 una recita continua\".\nSignor Charrington.\nIl Signor Charrington \u00e8 il proprietario di una bottega da antiquario frequentata da Winston, ubicata nei vicoli di Londra abitati dai prolet.\nIl personaggio \u00e8 un conoscitore delle tradizioni britanniche, quelle stesse tradizioni che il Partito cerca di sradicare e riscrivere continuamente raccogliendo tutte le versioni \"non aggiornate\" dei documenti che i \"compagni\" (\"comrades\" nel testo originale) sono invitati a infilare nelle \"buche della memoria\" durante la loro vita quotidiana. \nWinston conosce il vecchio perch\u00e9 aveva comprato presso la sua bottega un vecchio quaderno fuori fabbricazione, mentre era alla ricerca di lamette da barba. In quell'occasione il vecchio gli rammenta parte di un'antica filastrocca della quale non ricorda il finale. In seguito Winston ritorna presso la bottega del vecchio, comprando un fermacarte di corallo che lo aveva affascinato. Infine, gli affitta la stanza, arredata \"all'antica\" - alla maniera cio\u00e8 di prima della Rivoluzione - nella quale avverranno i suoi incontri clandestini con Julia, precisando che \"non ci sono teleschermi in questa stanza\". Sar\u00e0 sempre lui, al momento dell'arresto, dopo che le mascherature davanti ai vari apparecchi di sorveglianza presenti cadono mentre Winston e Julia stanno facendo l'amore, a palesarsi per quello che \u00e8 ed a ricordare la strofa finale: \"Ecco la carrozza che ti porta alla festa, ecco la scure ti taglia la testa.\"\nAaronson, Jones e Rutherford.\nAaronson, Jones e Rutherford sono tre dei fondatori del Socing, in origine alleati del Grande Fratello e ad Emmanuel Goldstein. Protagonisti del periodo rivoluzionario, divennero scomodi per gli scopi del Partito e attorno al 1965 furono arrestati dalla Psicopolizia, che li rilasci\u00f2 alcuni anni dopo. Entrano nella storia di Winston quando lui li incontra presso il \"Bar del Castagno\", un locale di Londra frequentato soprattutto da sospetti oppositori politici al Regime. Cos\u00ec Winston pu\u00f2 riconoscere le loro facce in un documento che al Ministero della Verit\u00e0 gli viene chiesto di falsificare: potrebbe dimostrare che il Partito modifica costantemente il passato, tuttavia allora lascia cadere l'occasione eseguendo gli ordini impartitigli. Ad ogni modo, i tre personaggi in questione saranno definitivamente \"vaporizzati\" dalla Psicopolizia.\n\"L'uomo dalla faccia di teschio\".\nL'uomo \"dalla faccia di teschio\" \u00e8 un misterioso prigioniero che Winston incontra durante la sua reclusione nel Ministero dell'Amore. \u00c8 un uomo che sta soffrendo evidentemente i sintomi della fame, e cos\u00ec un altro prigioniero, quello che Orwell chiama \"l'uomo senza mento\", gli offre un tozzo di pane: subito il teleschermo di guardia se ne accorge e gli agenti di sorveglianza picchiano \"l'uomo senza mento\" costringendolo a gettare a terra il pane. In seguito, quando gli agenti vengono a prendere \"l'uomo dalla faccia di teschio\" per portarlo nella Stanza 101, egli d\u00e0 vita ad una sceneggiata per commuovere i militari, gettandosi per terra ed arrivando ad accusare \"l'uomo senza mento\" di aver compiuto gravissimi atti di insubordinazione al Partito. Tuttavia, l'attacco all'uomo che voleva aiutarlo non gli varr\u00e0 la salvezza: la Psicopolizia lo porter\u00e0 di peso nella famigerata Stanza 101.\n\"Bumstead\".\nJ. Bumstead \u00e8 l'autore di un gesto di straordinaria forza umana all'interno delle prigioni del Ministero dell'Amore: per aiutare \"l'\"uomo dalla faccia di teschio\"\" che stava morendo di fame, egli estrae dalla tasca della tuta un tozzo di pane e si dirige verso di lui per offrirglielo: tuttavia il teleschermo si accorge del gesto, assolutamente vietato tra i detenuti, e lancia l'allarme: accorrono pertanto i poliziotti che picchiano selvaggiamente \"l'\"uomo senza mento\"\" che paga cos\u00ec il suo atto caritatevole verso colui che, in seguito, cercher\u00e0 di accusarlo ingiustamente di aver commesso insubordinazione dopo il pestaggio. Tuttavia, anche la sua fine sar\u00e0 nella Stanza 101."}
{"id": "1847703", "revid": "599013", "url": "https://it.wikipedia.org/wiki?curid=1847703", "title": "Dave Casper", "text": "Carriera.\nDave Casper inizi\u00f2 a giocare a football americano ad alto livello alla University of Notre Dame, mettendosi in evidenza prima come tackle e poi come tight end.\nCasper venne scelto al secondo giro dei Draft NFL 1974 dagli Oakland Raiders, squadra con la quale gioc\u00f2 6 stagioni e la prima parte di una settima. Dopo aver giocato 6 partite del campionato 1980, pass\u00f2 agli Houston Oilers, con i quali disput\u00f2 le altre 10 partite nella stagione ed altre due stagioni. Nel 1983 gioc\u00f2 altre 3 partite con gli Oilers, prima di passare ai Minnesota Vikings, con i quali concluse la stagione. L'ultima stagione della sua carriera fu il 1984, quando torn\u00f2 ai Raiders, nel frattempo trasferitisi a Los Angeles.\nPalmar\u00e8s.\nDurante la sua carriera, Dave Casper giunse a disputare ed a vincere due Super Bowl, entrambi con gli Oakland Raiders: il Super Bowl XI, vinto contro i Minnesota Vikings, ed il Super Bowl XV, vinto contro i Philadelphia Eagles.\nTra i riconoscimenti a livello individuale, si ricordano:"}
{"id": "1847704", "revid": "827882", "url": "https://it.wikipedia.org/wiki?curid=1847704", "title": "Stepanova", "text": ""}
{"id": "1847705", "revid": "991694", "url": "https://it.wikipedia.org/wiki?curid=1847705", "title": "Varvara Fedorovna Stepanova", "text": ""}
{"id": "1847713", "revid": "1442080", "url": "https://it.wikipedia.org/wiki?curid=1847713", "title": "Fabi\u00e1n Monz\u00f3n", "text": "Carriera.\nClub.\nGli inizi al Boca, il prestito al Betis e ritorno in Argentina.\nFormatosi nel Boca Juniors, viene aggregato alla prima squadra nel 2008. Proprio nel 2008 il club vince il campionato Apertura. Nella stagione 2008-2009 \u00e8 stato ceduto in prestito al Betis Siviglia. Rientrato dal prestito, veste la maglia del Boca Juniors dal 2009 al 2011.\nNizza.\nNel 2011 passa al , in Francia. Segna i suoi primi gol contro l'Ajaccio siglando una doppietta il 18 settembre. Termina la stagione 2011-2012 con 10 gol siglati, di cui 8 su rigore.\nOlympique Lione.\nNell'agosto 2012 viene ceduto all'Olympique Lione. Nel gennaio 2013 passa in prestito al club brasiliano del Fluminense.\nCatania.\nIl 16 luglio 2013 l'Olympique Lione comunica di aver ceduto al Catania il giocatore per 3,3 milioni di euro pi\u00f9 altri 300.000 euro di bonus..Esordisce con la maglia rossazzurra alla prima giornata contro la , partita poi finita 2-1 per i viola, facendosi letteralmente ubriacare dai dribbling di Cuadrado. Segna il suo 1\u00ba gol in maglia rossazzurra nella partita persa contro il Napoli (2-4). Segna il suo secondo in casacca rossazzurra nella partita -Catania realizzando un potente gol su punizione, l'unico in stagione nonostante fosse considerato uno specialista.\nBoca Juniors.\nIl 23 gennaio 2015 si trasferisce in prestito alla squadra argentina del Boca Juniors, con la quale vince la Primera Divisi\u00f3n 2015.\nUniversidad de Chile.\nIl 21 gennaio 2016 viene ceduto definitivamente all'Universidad de Chile.\nNazionale.\nCon l'Argentina ha partecipato nel 2008 ai Giochi olimpici di Pechino, vincendo l'oro.\nIl 1\u00ba giugno 2011 viene inserito dal C.T. Sergio Batista nella lista dei 26 pre-convocati in vista della Coppa America di luglio, venendone successivamente escluso.\nNel 2011 disputa con la maglia dell'Argentina alcune partite di qualificazione ai Mondiali 2014, sotto la gestione di Alejandro Sabella.\nStatistiche.\nPresenze e reti nei club.\n\"Statistiche aggiornate al 22 gennaio 2016\"\nCronologia presenze e reti in nazionale.\n "}
{"id": "1847719", "revid": "767487", "url": "https://it.wikipedia.org/wiki?curid=1847719", "title": "Teoman Alibegovi\u0107", "text": "Carriera.\nDa giocatore.\nDopo esser cresciuto nel vivaio dell'Olimpia Lubiana decide di trasferirsi negli Stati Uniti, entrando all'Oregon State College. Al termine dell'universit\u00e0 gioca per sei mesi nella CBA, prima di tornare in Europa.\nLa carriera in Italia di Alibegovi\u0107 inizia nella Fortitudo Bologna allenata da Lino Bruni: la squadra bolognese doveva giocare la partita decisiva per non retrocedere in serie B1 contro Reggio Emilia, e Alibegovi\u0107, arrivato pochi giorni prima dello partita, trascin\u00f2 alla vittoria la squadra con 28 punti. Confermato per la stagione seguente, Alibegovi\u0107 con l'arrivo del \"pivot\" americano Dallas Comegys and\u00f2 a formare una \"front-line\" eccezionale, col giocatore sloveno che arriv\u00f2 a segnare anche 45 punti in una partita.\nPoi dal 1993 al 1996 gioca in Germania, all'Alba Berlino anche se la stagione 1995-96 la termina in Turchia, all'\u00dclker Istanbul dove gioc\u00f2 anche per 6 mesi nell'anno successivo. Finisce poi la stagione 1996-97 a Trieste dove gioca 7 partite a quasi 22 punti di media.\nDopo una parentesi in Spagna fa ritorno a Trieste nel 1998 dove rimane fino a fine stagione quando passa a Udine per tre anni, e anche se ultratrentenne gioc\u00f2 tre stagioni nella squadra friulana, prima di chiudere la carriera in Grecia allo Ionikos.\nDa allenatore.\nNel 2003 diventa l'allenatore della Snaidero Udine dove aveva militato con successo come giocatore centrando un 12\u00ba posto il primo anno e riuscendo a salvarsi con due punti di vantaggio sulla penultima il secondo anno.\nNella stagione 2005-06 diventa general manager della Fortitudo che arriva in finale perdendo poi con Treviso.\nNella stagione 2006-07 lo Scafati Basket sceglie lui come successore in panchina di Aza Petrovi\u0107, e con Alibegovi\u0107, Scafati disputa una stagione dignitosa, piazzandosi decima. L'anno successivo, dopo appena nove partite viene esonerato, e gli subentra Marco Calvani che comunque non riesce ad evitare la retrocessione in Legadue della compagine campana."}
{"id": "1847720", "revid": "287204", "url": "https://it.wikipedia.org/wiki?curid=1847720", "title": "Teoman Alibegovic", "text": ""}
{"id": "1847721", "revid": "287204", "url": "https://it.wikipedia.org/wiki?curid=1847721", "title": "Fabricio Perr\u00e9n", "text": "Carriera.\nPer quanto riguarda le competizioni del motomondiale il suo esordio si \u00e8 registrato in occasione del Gran Premio motociclistico di Catalogna 2004, in classe 125 alla guida di una Honda RS 125 R del team RC Recouso Sport; in questa occasione non \u00e8 per\u00f2 riuscito a giungere al traguardo.\nNel motomondiale 2006 ha preso parte a 11 gran premi, questa volta in classe 250 con la Honda RS 250 R del team Stop And Go Racing in sostituzione di Jordi Carchano, ottenendo un totale di 7 punti che l'hanno fatto classificare al 27\u00ba posto della classifica mondiale dell'anno.\nDopo aver iniziato le prove della nuova moto nella seconda met\u00e0 del 2009, il pilota era stato preiscritto tra i partecipanti alla nuova Moto2 nel motomondiale 2010, ma l'iscrizione non \u00e8 stata completata a causa dei problemi finanziari intervenuti al suo team."}
{"id": "1847722", "revid": "686936", "url": "https://it.wikipedia.org/wiki?curid=1847722", "title": "Jack Christiansen", "text": "Carriera.\nCresciuto in un orfanotrofio, Jack Christiansen pot\u00e9 comunque frequentare un regolare corso di studi, fino ad entrare, grazie anche alle sue doti di atleta, alla Colorado State University; con la squadra di football gioc\u00f2 a partire dal secondo anno universitario.\nChristiansen venne scelto al sesto giro del Draft NFL 1951 dai Detroit Lions, squadra con la quale gioc\u00f2 tutte le 8 stagioni della sua carriera. Sia nel 1952 che nel 1953, Christiansen contribu\u00ec a portare i Lions al titolo NFL, guidando la lega con 12 intercetti nell'ultima stagione. Nel 1957 torn\u00f2 a guidare la NFL con 10 intercetti e Detroit vinse il terzo campionato nell'arco di sei anni.\nRitiratosi dall'attivit\u00e0 agonistica nel 1958, Christiansen inizi\u00f2 una carriera da allenatore, durante la quale ricopr\u00ec molti ruoli diversi in numerose squadre: il vertice della sua carriera da \"coach\" furono le 5 stagioni da allenatore capo nei San Francisco 49ers e le 5 da allenatore capo alla Stanford University. Tra il 1978 e il 1982 fu inoltre allenatore dei defensive back ai Seattle Seahawks."}
{"id": "1847731", "revid": "2134764", "url": "https://it.wikipedia.org/wiki?curid=1847731", "title": "Damir Mulaomerovi\u0107", "text": ""}
{"id": "1847732", "revid": "287204", "url": "https://it.wikipedia.org/wiki?curid=1847732", "title": "Damir Mulaomerovic", "text": ""}
{"id": "1847734", "revid": "119961179", "url": "https://it.wikipedia.org/wiki?curid=1847734", "title": "I Cavalieri dello zodiaco - Hades", "text": " \u00e8 un videogioco di genere picchiaduro a incontri ambientato nel mondo dei \"Cavalieri dello zodiaco\", in particolare nella serie di \"Hades\". \u00c8 un sequel diretto del capitolo \"Il Santuario\".\nAnalisi del gioco.\nIl gioco, rispetto al precedente \"I Cavalieri dello zodiaco - Il Santuario\" aumenta il numero di modalit\u00e0 tipiche dei picchiaduro, come la modalit\u00e0 arcade e survival. I movimenti rispetto al gioco precedente sono resi molto pi\u00f9 fluidi, le arene molto pi\u00f9 spaziose (ma in numero minore) e il giocatore pu\u00f2 percorrerle in pochi secondi, spostandosi molto rapidamente e riuscendo anche facilmente a ruotare attorno all'avversario per prenderlo alle spalle, la risposta ai comandi \u00e8 rapida. Gli attacchi speciali, chiamati \"Big Bang\" e gi\u00e0 presenti nel capitolo prima, sono diventati pi\u00f9 veloci da caricare ma molto pi\u00f9 difficili da contrattaccare per il giocatore, mentre le combo dei singoli personaggi sono aumentate di numero e stavolta richiedono una precisa combinazione di tasti. Il numero dei filmati tridimensionali \u00e8 stato ridotto notevolmente e la trama \u00e8 raccontata per buona parte con lunghi dialoghi privi di animazioni. La grafica \u00e8 stata leggermente migliorata ma il gioco presenta alcuni bug legati proprio a questa. La modalit\u00e0 \"Gran Sacerdote\" \u00e8 stata tolta. La storia non prende inoltre tutta la saga di Hades ma si ferma alla possessione di Andromeda da parte del dio. I personaggi realmente nuovi rispetto al precedente capitolo sono: Kanon, Gemini (buono), Shin, Minosse, Rhadamante, Eaco e Orpheo."}
{"id": "1847740", "revid": "1573940", "url": "https://it.wikipedia.org/wiki?curid=1847740", "title": "\u0100h\u00e1nb\u00f9", "text": "Lo \u0100h\u00e1nb\u00f9 (\u963f\u542b\u90e8 ) (volumi 01-02 del canone buddhista cinese, 460 rotoli, sezione dal n. 1 al n. 151) \u00e8 la sezione del \"Taish\u014d Shinsh\u016b Daiz\u014dky\u014d\" che raccoglie gli \"\u0100gama\" (in sanscrito significa letteralmente \"ci\u00f2 che \u00e8 stato trasmesso\") di alcune scuole del buddhismo dei Nik\u0101ya, che riportano, secondo le rispettive tradizioni, gli insegnamenti del Buddha \u015a\u0101kyamuni. Questi \"\u0100gama\", che corrispondono ai primi quattro \"Nik\u0101ya\" della letteratura canonica in lingua p\u0101li, pur conservando con questi delle differenze, sono:"}
{"id": "1847742", "revid": "1149807", "url": "https://it.wikipedia.org/wiki?curid=1847742", "title": "I Cavalieri dello zodiaco - Il Santuario", "text": " \u00e8 un videogioco di genere picchiaduro a incontri ambientato nel mondo dei \"Cavalieri dello zodiaco\", in particolare durante la corsa alle Dodici Case dello Zodiaco.\nModalit\u00e0 di gioco.\nAnalisi del gioco.\nIl gioco si presenta un classico picchiaduro dove il giocatore seleziona uno dei personaggi iniziali e sfida gli avversari fino a sconfiggere il boss finale. La storia ricalca fedelmente le gesta dei cinque Cavalieri di Atena durante la loro salita alle 12 Case dello Zodiaco, i filmati sono resi in 3D (per un totale di 80 minuti di sequenze video) e durante gli scontri \u00e8 possibile utilizzare i colpi segreti dei Cavalieri, caricando la propria barra del cosmo. Man mano che si avanza nella storia vengono sbloccati personaggi segreti e bonus, come la modalit\u00e0 \"Gran Sacerdote\". Esistono inoltre alcune sequenze alternative che mostrano delle varianti interessanti alla storia classica, con scontri inediti. Gli scenari sono dotati di profondit\u00e0 ma la lenta risposta ai comandi impedisce movimenti fluidi del personaggio e causa spostamenti pi\u00f9 lenti e ritardi.\nPersonaggi e doppiatori.\nNella versione europea sono presenti sia il doppiaggio in lingua giapponese che in lingua francese."}
{"id": "1847745", "revid": "38120", "url": "https://it.wikipedia.org/wiki?curid=1847745", "title": "I Cavalieri dello Zodiaco - Il Santuario", "text": ""}
{"id": "1847746", "revid": "38120", "url": "https://it.wikipedia.org/wiki?curid=1847746", "title": "I Cavalieri dello Zodiaco - Il santuario", "text": ""}
{"id": "1847747", "revid": "38120", "url": "https://it.wikipedia.org/wiki?curid=1847747", "title": "I Cavalieri dello zodiaco - Il santuario", "text": ""}
{"id": "1847755", "revid": "38120", "url": "https://it.wikipedia.org/wiki?curid=1847755", "title": "I Cavalieri dello Zodiaco - Hades", "text": ""}
{"id": "1847757", "revid": "124039331", "url": "https://it.wikipedia.org/wiki?curid=1847757", "title": "\u017dan Tabak", "text": ""}
{"id": "1847758", "revid": "287204", "url": "https://it.wikipedia.org/wiki?curid=1847758", "title": "Zan Tabak", "text": ""}
{"id": "1847759", "revid": "3831", "url": "https://it.wikipedia.org/wiki?curid=1847759", "title": "Liceo Classico Vincenzo Gioberti", "text": ""}
{"id": "1847762", "revid": "638792", "url": "https://it.wikipedia.org/wiki?curid=1847762", "title": "Ossola", "text": ""}
{"id": "1847767", "revid": "1573940", "url": "https://it.wikipedia.org/wiki?curid=1847767", "title": "B\u011bnyu\u00e1nb\u00f9", "text": "Il B\u011bnyu\u00e1nb\u00f9 (\u672c\u7de3\u90e8) ( T.D. vol. 03-04], 184 rotoli, sezione dal n. 152 al n. 219) \u00e8 la sezione del Canone cinese che raccoglie gli \"Avad\u0101na\", vite antecedenti del Buddha e degli Arhat di derivazione Sarv\u0101stiv\u0101da, simili ai \"J\u0101taka\" del Canone p\u0101li ma con evidenti aggiunte Mah\u0101y\u0101na. Contiene anche:"}
{"id": "1847769", "revid": "17104649", "url": "https://it.wikipedia.org/wiki?curid=1847769", "title": "Willi Brainin", "text": ""}
{"id": "1847770", "revid": "54193", "url": "https://it.wikipedia.org/wiki?curid=1847770", "title": "Shklovskii", "text": ""}
{"id": "1847771", "revid": "54193", "url": "https://it.wikipedia.org/wiki?curid=1847771", "title": "Viktor Borisovich Shklovsky", "text": ""}
{"id": "1847772", "revid": "54193", "url": "https://it.wikipedia.org/wiki?curid=1847772", "title": "Victor Chklovsky", "text": ""}
{"id": "1847773", "revid": "54193", "url": "https://it.wikipedia.org/wiki?curid=1847773", "title": "Viktor Chklovsky", "text": ""}
{"id": "1847774", "revid": "54193", "url": "https://it.wikipedia.org/wiki?curid=1847774", "title": "Chklovski", "text": ""}
{"id": "1847775", "revid": "54193", "url": "https://it.wikipedia.org/wiki?curid=1847775", "title": "Victor Borisovich Shklovski", "text": ""}
{"id": "1847776", "revid": "54193", "url": "https://it.wikipedia.org/wiki?curid=1847776", "title": "Shklovski", "text": ""}
{"id": "1847777", "revid": "54193", "url": "https://it.wikipedia.org/wiki?curid=1847777", "title": "Viktor Shlovsky", "text": ""}
{"id": "1847781", "revid": "1573940", "url": "https://it.wikipedia.org/wiki?curid=1847781", "title": "B\u014dr\u011bb\u00f9", "text": "Il B\u014dr\u011bb\u00f9 ( \u822c\u82e5\u90e8) (T.D. vol. 05-08, 206 rotoli, sezione dal n. 220 al n. 261) \u00e8 la sezione del Canone buddhista cinese che raccoglie il ciclo dei sutra \"Praj\u00f1\u0101p\u0101ramit\u0101\". Contiene tra gli altri: "}
{"id": "1847783", "revid": "944090", "url": "https://it.wikipedia.org/wiki?curid=1847783", "title": "Francesco I Pico", "text": "Biografia.\nEra figlio di Bartolomeo e di Aledisia Pallavicino. Dopo aver servito l'imperatore del Sacro Romano Impero Enrico VII, nel 1311 venne designato con l'incarico di vicario imperiale entrando nella citt\u00e0 di Modena per amministrarla.\nSi trov\u00f2 per circa un anno a gestire i rapporti tra le fazioni delle famiglie facoltose guelfe (Papato) e ghibelline (Imperatore), ma si fece prendere in trappola in un'imboscata alle porte di Modena vicino a Baggiovara, dove gli venne segnalato l'esercito della citt\u00e0 di Bologna accampato per operare un assedio alla citt\u00e0 di Modena.\nDopo uno scontro \u00ecmpari scapp\u00f2 rifugiandosi all'interno delle mura di Modena rimanendo con soli 200 militi su 1500 usciti nella spedizione con lui.\nDa quel giorno tutti i giorni suonavano le campane a morto, perch\u00e9 Francesco I Pico si stava vendicando del tradimento con tutti i colpevoli.\nTutti i guelfi ed i cittadini di Modena erano ormai estenuati e tutti insieme si rivolsero al signore di Mantova per chiedere protezione offrendo le chiavi della citt\u00e0 in cambio.\nIl signore di Mantova Rinaldo Bonacolsi, detto \"il Passerino\" per la sua minuta statura, era uomo temutissimo per la sua ferocia ed implacabilit\u00e0, intervenne con le sue truppe pose d'assedio la citt\u00e0 di Modena ma facendo sapere a Francesco I Pico che se avesse rinunciato alla citt\u00e0 il signore di Mantova gli avrebbe rilasciato un lasciapassare per andarsene salvo sia lui che la moglie ed i suoi due figli.\nDopo un assedio di venti giorni Francesco I Pico usc\u00ec dalla citt\u00e0, lasci\u00f2 Modena e per circa cinque anni prest\u00f2 servizio come vicario imperiale a Lucca e a Pisa, ritornando nei propri domini che si trovavano nella citt\u00e0 della Mirandola dove c'era un \"castrum\" o castello risalente a prima del 1200, trov\u00f2 il castello raso al suolo su ordine di Rinaldo Bonacolsi e cos\u00ec i vari casini di campagna e parte delle mura.\nQualcuno amico del signore di Mantova gli disse di avere visto Francesco I aggirarsi per La Mirandola e cos\u00ec questi fu catturato insieme ai due figli, portati alla citt\u00e0 di Modena denudati e legati al dorso di muli fatti passare in mezzo alla plebe modenese che li frust\u00f2, li calci\u00f2, tir\u00f2 pietre, us\u00f2 forconi, tutto ci\u00f2 per vendicare i torti subiti in passato.\nFrancesco I Pico ed i suoi due figli Prendiparte e Tommasino vennero condotti in seguito per ordine dei Bonacolsi (27 novembre 1321) alla rocca di Castel d'Ario (MN), dove furono rinchiusi vivi senza acqua n\u00e9 cibo e finirono per divorarsi a vicenda. Una lapide, posta all'entrata, ne ricorda l'evento. In quella occasione Mirandola venne occupata dai Bonacolsi che, alla loro caduta nel 1328, la cedettero ai Gonzaga.\nDiscendenza.\nFrancesco I Pico spos\u00f2 Beatrice della Rosa da Sassuolo ed ebbero i seguenti figli:"}
{"id": "1847785", "revid": "1655409", "url": "https://it.wikipedia.org/wiki?curid=1847785", "title": "Maest\u00e0 imperiale e reale", "text": "L'appellativo di \"sua maest\u00e0 imperiale e reale\" (abbreviazione: S.M.I.R.) era il trattamento utilizzato dai re e dalle rispettive consorti che possedevano anche il titolo di imperatore. In particolare, a farne uso erano l'imperatore d'Austria, che era anche re d'Ungheria e di Boemia, e l'imperatore di Germania, che possedeva anche il titolo di re di Prussia. Dal 1936 tale trattamento fu riconosciuto anche al Re d'Italia e d'Albania, Imperatore d'Etiopia.\nLe corone di Austria e di Boemia furono abolite nel 1918, mentre il vacante trono d'Ungheria continu\u00f2 ad esistere sino agli anni quaranta del XX secolo."}
{"id": "1847791", "revid": "1825398", "url": "https://it.wikipedia.org/wiki?curid=1847791", "title": "Casa de la Ciutat", "text": "La Casa de la Ciutat \u00e8 la sede del municipio (in catalano \"Ajuntament\") di Barcellona e si trova nel centro storico della citt\u00e0, nella Pla\u00e7a de Sant Jaume, di fronte al Palau de la Generalitat de Catalunya. La sua costruzione si \u00e8 sviluppata nei secoli: ad esempio la facciata principale risale all'anno 1847, nonostante la sua origine risalga al 1369 quando si cominci\u00f2 la costruzione della \"Sala dei Cento\", il nucleo originario della storia del municipio della \"Ciudad Condal\"."}
{"id": "1847792", "revid": "287204", "url": "https://it.wikipedia.org/wiki?curid=1847792", "title": "F\u01cehu\u0101b\u00f9", "text": "Lo F\u01cehu\u0101b\u00f9 (\u6cd5\u83ef\u90e8) (T.D. vol. 09, sezione dal n. 262 al n. 277) \u00e8 la sezione del Canone cinese che raccoglie le versioni del \"Mi\u00e0of\u01ce Li\u00e1nhu\u0101 J\u012bng\", (\u5999\u6cd5\u84ee\u83ef\u7d93, sanscrito \"Saddharmapu\u1e47\u1e0dar\u012bkas\u016btra\", giapp. \"My\u014dh\u014d Renge Ky\u014d\", Sutra del Loto). Comprende le tre traduzioni giunte a noi: "}
{"id": "1847793", "revid": "300067", "url": "https://it.wikipedia.org/wiki?curid=1847793", "title": "Saulius \u0160tombergas", "text": ""}
{"id": "1847794", "revid": "287204", "url": "https://it.wikipedia.org/wiki?curid=1847794", "title": "Saulius Stombergas", "text": ""}
{"id": "1847795", "revid": "54193", "url": "https://it.wikipedia.org/wiki?curid=1847795", "title": "Publio Quintilio Varo (il giovane)", "text": ""}
{"id": "1847796", "revid": "161374", "url": "https://it.wikipedia.org/wiki?curid=1847796", "title": "Arturo Bonucci (il Giovane)", "text": ""}
{"id": "1847797", "revid": "54193", "url": "https://it.wikipedia.org/wiki?curid=1847797", "title": "Ermolao Barbaro (il giovane)", "text": ""}
{"id": "1847799", "revid": "486946", "url": "https://it.wikipedia.org/wiki?curid=1847799", "title": "Paolo da Cailina (il giovane)", "text": ""}
{"id": "1847800", "revid": "1972433", "url": "https://it.wikipedia.org/wiki?curid=1847800", "title": "Eddie Redmayne", "text": "Il suo esordio cinematografico risale al 2006 con il film \"Symbiosis - Uniti per la morte\". Ha ottenuto il riconoscimento con i suoi ruoli in \"The Good Shepherd\", \"Savage Grace\", \"\", \"Marilyn\" e venendo lodato per le sue doti canore per \"Les Mis\u00e9rables\". Attivo anche in campo teatrale, nel 2010 vince un Tony Award e un Olivier Award per il suo ruolo nel dramma \"Red\".\nLa sua interpretazione di Stephen Hawking nel film biografico \"La teoria del tutto\" ha ricevuto il plauso della critica, portandolo alla vittoria del Golden Globe per il miglior attore in un film drammatico, del BAFTA al miglior attore protagonista e uno Screen Actors Guild Award nella medesima categoria. Per lo stesso film, ai Premi Oscar 2015 si aggiudica la statuetta come miglior attore protagonista. L'anno successivo ha ottenuto il medesimo successo interpretando il suo ruolo di Lili Elbe in \"The Danish Girl\", da cui riceve numerose nomination, tra cui quella per l'Oscar come miglior attore. Interpreta Newt Scamander nei film \"Animali fantastici e dove trovarli\", nel 2016, e \"Animali fantastici - I crimini di Grindelwald\" nel 2018. Dopo nove anni di assenza dalle scene del teatro, torna nel 2021 con una rivisitazione di \"Cabaret\" al Playhouse Theatre di Londra nei panni dell'Emcee.\nBiografia.\nHa studiato presso l'Eton College, insieme al Principe William, per poi laurearsi in storia dell'arte al Trinity College di Cambridge. Terminati gli studi comincia a lavorare in teatro presso il National Youth Music Theatre, esordendo nel 2002 ne \"La dodicesima notte\" di William Shakespeare con Mark Rylance. Nel 2005 vince l'Evening Standard Award per il miglior esordiente per la sua interpretazione nel dramma di Edward Albee \"La capra o chi \u00e8 Sylvia?.\"\nHa recitato in tre film che raccontano diversi periodi della dinastia Tudor, \"Elizabeth I\", \"\" e \"L'altra donna del re\". Inoltre ha recitato al fianco di Toni Collette in \"Symbiosis - Uniti per la morte\" e ha interpretato il figlio omosessuale di Julianne Moore in \"Savage Grace\". Uno dei ruoli pi\u00f9 famosi interpretati \u00e8 quello di Jack Jackson, il mastrocostruttore, nella miniserie televisiva \"I pilastri della terra\".\nCome modello, invece, ha prestato il volto alla firma Burberry nel 2008 accanto ad Alex Pettyfer.\nBurberry l'ha chiamato di nuovo per la campagna pubblicitaria 2012 accanto a Cara Delevingne. Nel 2009 ha recitato nella \"pi\u00e8ce\" di John Logan \"Red\" in scena alla Donmar Warehouse e per la sua performance accanto al Mark Rothko di Alfred Molina ha vinto il Laurence Olivier Award al miglior attore non protagonista; durante la stagione successiva ha fatto il suo debutto a Broadway ancora una volta con \"Red\", vincendo il Tony Award al miglior attore non protagonista in un'opera teatrale.\nNel 2011 ha recitato nel film \"Marilyn\" di Simon Curtis, interpretando Colin Clark, il terzo assistente alla regia durante le riprese de \"Il principe e la ballerina\" con Laurence Olivier e Marilyn Monroe. Ispirato a una storia vera: Colin Clark infatti ebbe una breve relazione su questo set con la Monroe negli anni '50. Sempre nel 2011 torna a recitare alla Donmar Warehouse di Londra per interpretare Riccardo II nell'omonima tragedia shakespeariana.\nNel 2012 ha preso parte al musical kolossal \"Les Mis\u00e9rables\" diretto dal Premio Oscar Tom Hooper, interpretando Marius Pontmercy, accanto a Hugh Jackman, Anne Hathaway, Amanda Seyfried e Russell Crowe. Per questa interpretazione \u00e8 stato nominato miglior attore ai London Standard Evening Awards.\nNel marzo 2013 comincia le riprese per il nuovo film delle sorelle Wachowski, \"Jupiter - Il destino dell'universo\" con Mila Kunis e Channing Tatum. Nel luglio 2013 viene premiato al Giffoni Film Festival presso Giffoni Valle Piana per il suo ruolo di Marius Pontmercy proprio in \"Les Mis\u00e9rables\".\nNel 2014 interpreta il celebre cosmologo Stephen Hawking nel film di grande successo \"La teoria del tutto\", diretto da James Marsh, ruolo che gli frutta diversi premi, tra cui un Golden Globe, un BAFTA e l'Oscar come miglior attore nel 2015.\n\u00c8 protagonista del film \"The Danish Girl\" di Tom Hooper, in cui veste i panni della transessuale Lili Elbe. Il 2 giugno 2015 \u00e8 stato annunciato come protagonista dello spin-off di Harry Potter, \"Animali fantastici e dove trovarli\", uscito nelle sale americane il 18 novembre 2016, in cui interpreta il \"magizoologo\" Newt Scamander. Ha poi continuato questo ruolo nel film \"Animali fantastici - I crimini di Grindelwald\" uscito il 16 novembre 2018.\nNel 2021, dopo dieci anni d'assenza, torna a recitare sulle scene londinesi per interpretare il Maestro di Cerimonie in un revival del musical \"Cabaret\" in scena al Playhouse Theatre.\nVita privata.\nNel maggio 2014 si fidanza con Hannah Bagshawe, sua compagna dal 2012. Il 15 dicembre 2014 la coppia si sposa in Inghilterra. Il 15 giugno 2016 \u00e8 nata la prima figlia, Iris Mary Redmayne. Il 10 marzo 2018 \u00e8 nato il secondo figlio, Luke Richard Redmayne.\nDoppiatori italiani.\nNelle versioni in italiano dei suoi lavori, Eddie Redmayne \u00e8 stato doppiato da:\nDa doppiatore \u00e8 sostituito da:"}
{"id": "1847802", "revid": "767487", "url": "https://it.wikipedia.org/wiki?curid=1847802", "title": "Il punto rosso", "text": "Il punto rosso \u00e8 un film indipendente del 2006 diretto da Marco Carlucci.\nTrama.\nPeriodo elettorale, il paese stenta a ripartire, l'economia ristagna, il benessere \u00e8 cosa di pochi. All'incertezza della gente si sovrappone la macchina mediatica dei vari schieramenti politici, alla ricerca di una strategia vincente, una lotta spietata basata essenzialmente sullo scontro di ideologie piuttosto che sulla reale volont\u00e0 di risolvere i problemi della gente.\nAi soliti nomi noti, politici di professione, si aggiunge improvvisamente una figura nuova, fuori dagli schemi, un comico cabarettista, Riccardo \"Ricky\" Simeoni. La gente, stanca dei soliti teatrini, indifferente alle promesse mai mantenute, abbindolata per anni da utopie vendute come certezze, decide di appoggiare quella persona \"normale\", come un eccezionale strumento di protesta al sistema.\nRimane a Ricky la scelta di rimanere se stesso, fino in fondo.\nDistribuzione.\nIl film girato in tecnologia digitale \u00e8 stato immesso nel circuito cinematografico nel maggio 2007."}
{"id": "1847803", "revid": "339392", "url": "https://it.wikipedia.org/wiki?curid=1847803", "title": "Atassia telangiectasia", "text": ""}
{"id": "1847804", "revid": "599013", "url": "https://it.wikipedia.org/wiki?curid=1847804", "title": "Eurelijus \u017dukauskas", "text": "Carriera.\nPedina fondamentale della nazionale lituana degli anni 90, viene ricordato in Italia per aver giocato nella Fortitudo Bologna nella stagione 2000-2001."}
{"id": "1847805", "revid": "339392", "url": "https://it.wikipedia.org/wiki?curid=1847805", "title": "Sindrome di Louis-Barr", "text": ""}
{"id": "1847806", "revid": "287204", "url": "https://it.wikipedia.org/wiki?curid=1847806", "title": "Eurelijus Zukauskas", "text": ""}
{"id": "1847807", "revid": "110157", "url": "https://it.wikipedia.org/wiki?curid=1847807", "title": "Palau de la Generalitat de Catalunya", "text": "Il Palazzo della Generalit\u00e0 della Catalogna (in catalano: \"Palau de la Generalitat de Catalunya\", in spagnolo: \"Palacio de la Generalidad de Catalu\u00f1a\") \u00e8 la sede della presidenza della Generalit\u00e0 della Catalogna, ed \u00e8 uno dei pochi edifici di origine medievale in Europa tuttora utilizzato come sede di governo.\nSi trova nel distretto della Ciutat Vella della citt\u00e0 di Barcellona, nella Pla\u00e7a de Sant Jaume, di fronte alla Casa de la Ciutat."}
{"id": "1847808", "revid": "1428919", "url": "https://it.wikipedia.org/wiki?curid=1847808", "title": "Hu\u0101y\u00e1nb\u00f9", "text": "Lo Hu\u0101y\u00e1nb\u00f9 (\u83ef\u56b4\u90e8) (T.D. vol. 10, sezione dal n. 278 al n. 309) \u00e8 la sezione del Canone buddhista cinese che contiene il \"Buddhavata\u1e43sakas\u016btra\" o \"Avata\u1e43sakas\u016btra\" (\u83ef\u56b4\u7d93, pinyin \"Hu\u0101y\u00e1nj\u012bng\", giapp. \"Kegon ky\u014d\", Sutra della ghirlanda fiorita di Buddha).\nQuesto sutra \u00e8 in realt\u00e0 una raccolta di scritti diversi il pi\u00f9 lungo dei quali \u00e8 il \"Ga\u1e47\u1e0davy\u016bhas\u016btra\" (\u5165\u6cd5\u754c\u54c1 pinyin: \"R\u00f9 f\u01ceji\u00e8 p\u01d0n\", giapp. \"Ny\u016b hokkai bon\", Capitolo sull'ingresso dentro il Regno della Realt\u00e0) tradotto in modo definitivo da Praj\u00f1\u0101 in 40 fascicoli nel 798 (T.D. 293.10.661a-848b). La traduzione cinese completa pi\u00f9 antica risale al 420 e fu compiuta da Buddhabhadra in 60 fascicoli (T.D. 278.9.395a-788b). Nel 699 fu tradotto anche da \u015aik\u1e63\u0101nanda e da Y\u00ecj\u00ecng (\u7fa9\u6de8) in 80 fascicoli (T.D. 279.10.1b-444c). \u00c8 il sutra fondamentale della scuola cinese.Hu\u0101y\u00e1n (\u83ef\u56b4\u5b97) e di quella giapponese Kegon.\nIl 31\u00ba capitolo dell\"'Avata\u1e43sakas\u016btra\" \u00e8 il \"Da\u015babh\u016bmika-s\u016btra\" (\u5341\u4f4f\u7d93, \"Sh\u00edzh\u00f9 j\u012bng\", giapp. \"J\u016bj\u016b ky\u014d\", Sutra delle dieci terre) conservato al T.D. 286. Tradotto da Kum\u0101raj\u012bva tratta delle dieci \"bh\u016bmi\" dei \"bodhisattva\"."}
{"id": "1847814", "revid": "729019", "url": "https://it.wikipedia.org/wiki?curid=1847814", "title": "Aeroporto di C\u00e0 Mau", "text": "Laeroporto di C\u00e0 Mau (in vietnamita: \"S\u00e2n bay C\u00e0 Mau\") (ICAO: VVCM - IATA: CAH) \u00e8 un aeroporto vietnamita situato vicino alla citt\u00e0 di C\u00e0 Mau, capoluogo della provincia omonima, Vietnam."}
{"id": "1847818", "revid": "466539", "url": "https://it.wikipedia.org/wiki?curid=1847818", "title": "Art\u016bras Karni\u0161ovas", "text": "Carriera.\nNelle squadre di club.\nSi mise in luce negli Stati Uniti, giocando tra il 1990 al 1994 nella squadra di basket della Seton Hall University, nell'NCAA. Terminata l'universit\u00e0 approd\u00f2 in Europa al Pitch Cholet, squadra francese, ma il salto di qualit\u00e0 avvenne l'anno successivo quando pass\u00f2 al Barcellona, e subito al primo anno contribu\u00ec alla vittoria della Liga ACB, e al raggiungimento della finale dell'Eurolega persa contro il Panathinaikos, per un solo punto, 67-66.\nL'anno successivo per Karni\u0161ovas e i \"blaugrana\" fu la fotocopia del precedente: infatti la squadra catalana biss\u00f2 il successo nella Liga ACB, ma perse per il secondo anno di fila la finale di Eurolega, ancora contro una squadra greca, in quel caso l'Olympiakos.\nE fu proprio la squadra del Pireo in cui milit\u00f2 nel 1997-98.\nTrasferitosi in Italia, alla Fortitudo Bologna di Carlton Myers e Gregor Fu\u010dka, durante la stagione 1998-99 la squadra di Bologna venne sconfitta in semifinale play-off dalla Benetton Treviso guidata in campo da Henry Williams e in panchina da \u017deljko Obradovi\u0107. La partita decisiva, a Bologna, si concluse con la stoppata di Denis Marconato, proprio su Karni\u0161ovas, che sanc\u00ec il punteggio di 62-63 in favore dei veneti. La stagione successiva la Fortitudo vinse lo scudetto battendo in finale la Benetton; Karni\u0161ovas non gioc\u00f2 le partite contro i trevigiani, perch\u00e9 infortunato, ma diede una grande mano nella serie di semifinale contro la Muller Verona del talento americano Louis Bullock. L'esperienza del lituano a Bologna si concluse dopo lo scudetto, le medie di Karnisovas durante il periodo sotto le due torri recitano: 15,8 punti, 4,2 rimbalzi, 1,1 assist, 64% al tiro da due e 44,3% al tiro da tre.\nI due anni successivi furono gli ultimi della carriera da giocatore: torn\u00f2 infatti a Barcellona per chiudere una carriera ricca di successi.\nIn nazionale.\nSicuramente uno dei pi\u00f9 forti talenti degli anni 90, Karni\u0161ovas si distingueva per le straordinarie doti di realizzatore e per l'intelligenza cestistica, dote che oltre a lui possedevano giocatori come \u0160tombergas, Sabonis e Mar\u010diulionis che assieme a Karni\u0161ovas e a molti altri campioni hanno contribuito alle vittorie dei bronzi olimpici del 1992 e del 1996, oltre all'argento europeo ad EuroBasket 1995."}
{"id": "1847819", "revid": "287204", "url": "https://it.wikipedia.org/wiki?curid=1847819", "title": "Arturas Karnisovas", "text": ""}
{"id": "1847821", "revid": "1573940", "url": "https://it.wikipedia.org/wiki?curid=1847821", "title": "B\u01ceoj\u012bb\u00f9", "text": "Il B\u01ceoj\u012bb\u00f9 (\u5bf6\u7a4d\u90e8) (T.D. vol. 11, sezione dal n.310 al n. 373) e la sezione del Canone buddhista cinese che contiene il \"D\u00e0 b\u01ceoj\u012b j\u012bng\" (\u5927\u5bf6\u7a4d\u7d93, \"Ratnak\u016b\u1e6das\u016btra\", giapp. \"Daih\u014dshakuky\u014d\", Sutra del cumulo di gioielli) tradotto tra il 706 e il 713 da Bodhiruci in 120 fascicoli (T.D. 310.11.1-687). Contiene tra gli altri anche:"}
{"id": "1847822", "revid": "775372", "url": "https://it.wikipedia.org/wiki?curid=1847822", "title": "Enzo Giacchero", "text": "Biografia.\nNato in una famiglia benestante torinese, da giovane frequenta il liceo classico d'Azeglio, dove ha come professore Augusto Monti, al d'Azeglio nasce l'amicizia con Giulio Einaudi, Vittorio Foa, Massimo Mila, Cesare Pavese, Renato Gualino, Tullio Pinelli, Salvatore Luria. Si laurea in ingegneria nel 1934 e diviene assistente alla cattedra di Scienza delle costruzioni al Politecnico.\nNella resistenza.\nCon lo scoppio della seconda guerra mondiale si arruola nel genio ferrovieri, e nel 1942 entra come ufficiale paracadutista nella divisione \"Folgore\", partecipa alla guerra in Africa. A El Alamein rimane ferito e gli viene amputata una gamba. Viene decorato con la medaglia d'argento al valor militare.\nDopo l'8 settembre 1943 prende attivamente parte alla Resistenza italiana, nonostante la mutilazione, in qualit\u00e0 di vicecomandante di una formazione partigiana di ispirazione monarchica (6\u00aa divisione autonoma alpina Asti). Con la liberazione viene nominato dal Comitato di Liberazione Nazionale prefetto di Asti; mantiene tale carica sino al 28 febbraio 1946, allorquando i prefetti politici vengono sostituiti da prefetti di carriera. Nel dopoguerra fu tra i fondatori della Federazione Italiana Paracadutismo Civile Sportivo, di cui fu anche presidente.\nAttivit\u00e0 parlamentare.\nIl 2 giugno 1946 viene eletto come deputato nell'Assemblea Costituente per la Democrazia Cristiana. \nNel 1948 fu eletto deputato alla Camera per la DC e fu dal 1952 vicepresidente del gruppo parlamentare Dc.\nAder\u00ec presto al Movimento Federalista Europeo.\n\u00c8 stato tra i promotori del Comitato Parlamentare Italiano per l'Unione Europea e per sei anni rappresenta l'Italia presso la Comunit\u00e0 Europea del Carbone e dell'Acciaio fino al 1959. Dal 1957 al 1960 fu Presidente dell'Unione Europea dei Federalisti e poi Direttore generale\ndella Societ\u00e0 per l'autostrada Torino-Piacenza (Satap) dal 1963 al 1968\nPresidente dell'Unione Industriale di Asti dal 1971 al 1974.\nNel 1975, per la sua volont\u00e0 di far nascere \"una organizzazione di Destra democratica\", fu presidente della \"Costituente di destra per la libert\u00e0\" promossa dal MSI-DN, e nel gennaio 1977 fu tra i promotori di Democrazia Nazionale - Costituente di Destra, di cui fu presidente onorario. Nel 1979 con DN si candid\u00f2 nei collegi senatoriali di Cuneo, Asti e Torino, ma ottenne percentuali risibili."}
{"id": "1847827", "revid": "343906", "url": "https://it.wikipedia.org/wiki?curid=1847827", "title": "Gianfranco dell'Alba", "text": ""}
{"id": "1847833", "revid": "729019", "url": "https://it.wikipedia.org/wiki?curid=1847833", "title": "Sindrome di Langer-Giedon", "text": "La sindrome di Langer-Giedon \u00e8 una malattia genetica a trasmissione autosomica dominante causata da una delezione genica a livello del cromosoma 8.\nClinica.\nI pazienti possono presentare:\nTerapia.\nNon esistono cure definitive, pertanto il trattamento \u00e8 esclusivamente sintomatico e funzionale. Per la sordit\u00e0 pu\u00f2 rendersi necessaria l'installazione di un apparecchio acustico. Per l'iperostosi pu\u00f2 essere necessario un intervento chirurgico di rimozione del tessuto osseo sovrabbondante."}
{"id": "1847836", "revid": "729019", "url": "https://it.wikipedia.org/wiki?curid=1847836", "title": "Fluorosi", "text": "La fluorosi \u00e8 l'effetto dell'assunzione a lungo termine di quantitativo eccessivo di fluoro durante la fase di amelogenesi nei denti permanenti.\nCaratteristiche.\n\u00c8 caratterizzata da una discromia intrinseca, primitiva, endogena, quindi non eliminabile con l'igiene professionale. La sua caratteristica principale \u00e8 l'ipomineralizzazione dello smalto, di conseguenza la matrice interprismatica dello smalto risulta difettosa.\nL'attivit\u00e0 ameloblastica risulta danneggiata dall'eccessiva incorporazione di fluoro, ed il rischio di fluorosi dello smalto \u00e8 limitata ai bambini d'et\u00e0 minore di 8 anni; lo smalto, da quel momento, non \u00e8 pi\u00f9 suscettibile poich\u00e9 la sua maturazione pre-eruttiva \u00e8 completata. Anche nelle forme severe la fluorosi \u00e8 considerata un'alterazione estetica e non funzionale; alcune persone decidono di modificare questa situazione con trattamenti conservativi o protesici estetici.\nCause.\n\u00c8 stato accertato che la fluorosi \u00e8 pi\u00f9 strettamente associata ad un'ingestione cumulativa di fluoruro durante lo sviluppo dello smalto, ma la severit\u00e0 della condizione dipende dalla dose, dalla durata e dal periodo di somministrazione. La dose eccessiva \u00e8 considerata tale se supera i 2 ppm.\nClassificazione.\nSecondo la classificazione di Dean del 1943 si riconoscono sei gradi di gravit\u00e0 (a differenza della precedente versione che ne prevedeva 7) "}
{"id": "1847838", "revid": "76963", "url": "https://it.wikipedia.org/wiki?curid=1847838", "title": "Unax Ugalde", "text": "Biografia.\nNato nella provincia di \u00c1lava, ha iniziato la sua carriera lavorando per la televisione spagnola, partecipando a serie televisive come \"A las once en casa\", \"El Grupo\" e \"Periodistas\", per quest'ultima \u00e8 stato candidato ai Fotogrammi d'argento. Al cinema ha debuttato nel film di Josetxo San Mateo del 2000 \"Bailame el agua\"; nel 2001 ha recitato in \"Mi dulce\" di Jes\u00fas Mora, mentre nel 2003 \u00e8 stato diretto nuovamente da Josetxo San Mateo in \"Diario de una becaria\". Per \"H\u00e9ctor\" del 2004 \u00e8 stato nominato al Premio Goya. Nel 2005 ha preso parte al film sui matrimoni gay \"Reinas - Il matrimonio che mancava\".\nDal 2006 \u00e8 apparso in produzioni internazionali, come \"Il destino di un guerriero\" con Viggo Mortensen, \"L'ultimo inquisitore\" di Milo\u0161 Forman, \"Savage Grace\" con Julianne Moore e Eddie Redmayne, e \"L'amore ai tempi del colera\" di Mike Newell, dove ha interpretato la parte di Florentino Ariza da giovane. Nel 2011 ha ricoperto un ruolo nel film epico di Roland Joff\u00e9 \"There Be Dragons - Un santo nella tempesta\"."}
{"id": "1847839", "revid": "404338", "url": "https://it.wikipedia.org/wiki?curid=1847839", "title": "Vino al metanolo", "text": ""}
{"id": "1847840", "revid": "339392", "url": "https://it.wikipedia.org/wiki?curid=1847840", "title": "Ferrovia Acqui Terme-Asti", "text": ""}
{"id": "1847841", "revid": "339392", "url": "https://it.wikipedia.org/wiki?curid=1847841", "title": "Ferrovia Asti-Acqui Terme", "text": ""}
{"id": "1847843", "revid": "767487", "url": "https://it.wikipedia.org/wiki?curid=1847843", "title": "Cappella di San Giovanni Gualberto", "text": "La cappella di San Giovanni Gualberto, conosciuta anche come cappella dell'Abate, \u00e8 un edificio sacro situato a Sambuca Val di Pesa, in localit\u00e0 Mulino dell'Abate nel comune di Tavarnelle Val di Pesa, in provincia di Firenze, diocesi della medesima citt\u00e0.\nLa cappella \u00e8 dedicata a san Giovanni Gualberto, nato nel X secolo, fondatore della Congregazione vallombrosana e di numerose abbazie, che visse negli ultimi anni della sua vita nella badia a Passignano dove \u00e8 sepolto.\nStoria.\nL'edificio, realizzato nel luogo dove, secondo la tradizione, il santo usava recarsi a pregare, racchiude il masso su cui Giovanni Gualberto si sdraiava, sofferente, come ci ricorda la lapide posta nell'atrio, \"da penosa ischiade\" e che recherebbe impressa la forma del suo corpo.\nUn primo capitello votivo fu edificato intorno al masso nel 1671 per poi essere demolito e ricostruito in forme pi\u00f9 ampie due secoli pi\u00f9 tardi. Nello stesso periodo vi fu collocata, accanto al masso sopra un piedistallo, una copia in gesso della statua del santo di Giovan Battista Caccini, il cui originale in marmo si trova nella chiesa di Badia a Passignano.\nLa chiesetta attuale, con l'antistante atrio, \u00e8 stata costruita ex novo nel 1856 in sostituzione dell'antico capitello votivo. Il dipinto collocato sull'altare, sempre del 1856, \u00e8 opera del pittore Pietro Pezzati e rappresenta \"San Giovanni Gualberto in preghiera visitato dalla luce divina\".\nLa cappella, situata lungo il corso del fiume Pesa, \u00e8 il culmine di un percorso dedicato a san Giovanni Gualberto. Nei pressi della cappella si trovano anche dei poderosi massi che il diavolo avrebbe scagliato contro il santo in preghiera; delle presunte impronte del santo e, infine, il Mulino dell'Abate dove il santo portava a macinare il proprio frumento.\nDescrizione.\nLa cappella ha uno schema ad aula unica ed \u00e8 conclusa da un'abside semicircolare nel cui vano \u00e8 collocato il masso miracoloso. Si accede all'interno attraverso un atrio aperto con arco ribassato, a sesto policentrico. Nella parte posteriore \u00e8 collocato un piccolo campanile a vela."}
{"id": "1847845", "revid": "587663", "url": "https://it.wikipedia.org/wiki?curid=1847845", "title": "Istituzioni dell'Unione Europea", "text": ""}
{"id": "1847848", "revid": "188323", "url": "https://it.wikipedia.org/wiki?curid=1847848", "title": "Indicatori di direzione", "text": ""}
{"id": "1847849", "revid": "188323", "url": "https://it.wikipedia.org/wiki?curid=1847849", "title": "Indicatore direzionale", "text": ""}
{"id": "1847850", "revid": "89577", "url": "https://it.wikipedia.org/wiki?curid=1847850", "title": "Nazionale tedesca di calcio", "text": ""}
{"id": "1847851", "revid": "188323", "url": "https://it.wikipedia.org/wiki?curid=1847851", "title": "Indicatori direzionali", "text": ""}
{"id": "1847858", "revid": "17105929", "url": "https://it.wikipedia.org/wiki?curid=1847858", "title": "Rob Tapert", "text": ""}
{"id": "1847859", "revid": "114081879", "url": "https://it.wikipedia.org/wiki?curid=1847859", "title": "Sincronoscopio", "text": "Il sincronoscopio \u00e8 uno strumento che fornisce, visivamente, la condizione di sincronismo tra due circuiti, o meglio indica quando non esiste pi\u00f9 differenza angolare nelle fasi tra due circuiti.\nNon \u00e8 un vero e proprio strumento di misura, in quanto non misura nessuna grandezza elettrica.\n\u00c8 necessario quando dobbiamo inserire un alternatore sincrono su una linea elettrica gi\u00e0 alimentata. Questa \u00e8 una condizione abbastanza comune, gli alternatori vengono disinseriti e poi reinseriti alla rete elettrica per vari motivi.\nVediamone alcuni di questi motivi:\nDa tutto ci\u00f2 si deduce che risulta indispensabile uno strumento atto a rimettere in sincronismo un generatore rispetto alla rete (che \u00e8 rimasta in tensione) per poi poterli collegare tra loro (comunemente si dice \"collegarli in parallelo\").\nSe l'inserimento non avviene quando c'\u00e8 la concordanza delle fasi (tra l'alternatore e la linea principale) l'alternatore si pu\u00f2 guastare sia nelle parti elettriche che in quelle meccaniche.\nI sincronoscopi si dividono in due grandi famiglie.\nSincronoscopi elettrodinamici.\nI sincronoscopi elettrodinamici sono composti, (vedi strumenti di misura per grandezze elettriche), da due bobine. Una bobina \u00e8 fissa l'altra \u00e8 mobile. Una bobina viene alimentata, attraverso un'opportuna resistenza, dalla tensione di due morsetti corrispondenti alla linea principale dopo l'interruttore di parallelo (\"la linea possiede tre fasi: fase U, fase V, fase Z. La bobina \u00e8 alimentata, per esempio tra le fasi U e V\").\nL'altra bobina \u00e8 alimentata, attraverso una opportuna induttanza dai due morsetti corrispondenti a quelli della linea principale, ma prelevati prima dell'interruttore di parallelo cio\u00e8 prelevati all'uscita dell'alternatore (\"la linea possiede tre fasi: fase U', fase V', fase Z'. La bobina \u00e8 alimentata, seguendo l'esempio di prima, tra le fasi U' e V\"').\nIn questo modo abbiamo due correnti dove la prima \u00e8 in fase alla tensione della linea principale e la seconda \u00e8 in quadratura rispetto alla tensione esistente sull'alternatore.\nSe esiste concordanza di fase (cio\u00e8 esiste il sincronismo, per cui \u00e8 possibile effettuare il parallelo tra la linea e l'alternatore) l'ago dello strumento rimarr\u00e0 immobile al centro del quadrante.\nSe, invece, non esiste concordanza di fase (per cui non si pu\u00f2 effettuare il parallelo) la bobina mobile tender\u00e0 a deviare a destra o a sinistra rispetto al centro dello strumento (questo dipende se le tensioni sono in anticipo o in ritardo rispetto all'impianto principale).\nSe, modificando alcuni parametri dell'alternatore viene a ristabilirsi il sincronismo, l'ago si riposizioner\u00e0 al centro dello strumento.\nNel caso che le due frequenze siano leggermente diverse, l'indice dello strumento osciller\u00e0 attorno al centro dello strumento con una frequenza che \u00e8 data dalla differenza delle frequenze (la frequenza della linea e la frequenza dell'alternatore sincrono). In questo caso bisogner\u00e0,\nprima ritrovare l'identica frequenza e poi cercare la condizione di sincronismo.&lt;br&gt;\nVi faccio notare che nel primo caso (\"mancanza di sincronosmo, ma identica frequenza\") l'indice devier\u00e0 da una parte, nel secondo caso (\"mancanza di sincronismo e frequenze leggermente diverse\") l'indice osciller\u00e0 attorno alla posizione centrale.\nSincronoscopi ad ago rotante.\nI sincronoscopi ad ago rotante sono composti da un piccolo motore che pu\u00f2 ruotare in entrambi i versi. Anche in questo caso \u00e8 alimentato delle due tensioni esistenti (quella dell'impianto principale e quella del generatore sincrono).\nSenza entrare troppo nei particolari tecnici, sul rotore di questo piccolo motore \u00e8 presente un indice.\nSe la differenza tra le frequenze \u00e8 molto elevata il rotore non sar\u00e0 in grado di muoversi per l'inerzia dello strumento.\nSe invece la differenza \u00e8 abbastanza contenuta il rotore ruoter\u00e0 alla velocit\u00e0 data dalla differenza delle frequenze e pi\u00f9 che la frequenza del nostro alternatore si avvicina alla frequenza della rete e pi\u00f9 che il rotore tender\u00e0 a ruotare lentamente.\nIl verso di rotazione del sincronoscopio ad ago rotante dipende da quale delle due frequenze \u00e8 maggiore.\nQuando la frequenza del nostro alternatore \u00e8 identica alla frequenza della linea il rotore si arrester\u00e0 in una certa posizione dipendente dalla differenza delle fasi tra le due tensioni. L'uguaglianza di frequenza e di fase (\"che \u00e8 quello che stiamo cercando\") si ottiene solo quando l'ago dello strumento si fermer\u00e0 in un punto ben preciso segnato sullo strumento (di solito una freccia posta in verticale).\nInserzione pratica di un alternatore sincrono su una linea elettrica in tensione.\nSe si deve fare praticamente l'inserimento di un alternatore su una linea gi\u00e0 in tensione il sincronoscopio \u00e8 uno strumento indispensabile, ma non \u00e8 sufficiente. Per poter effettuare l'inserzione bisogna che le tensioni siano identiche (\"la tensione dell'impianto e quella dell'alternatore da inserire\"), che le frequenze siano identiche (\"la frequenza dell'impianto e quella dell'alternatore da inserire\") e che esistano le condizioni di sincronismo (\"ecco qui il nostro strumento\").\nVista la necessit\u00e0 pratica di due voltmetri, due frequenzimetri e di un sincronoscopio esiste in commercio una singola apparecchiatura, chiamata gruppo di sincronizzazione, che racchiude tutti gli strumenti sopraelencati.\nI voltmetri sono, in genere, ad indicatore orizzontale uno sovrapposto all'altro per poter pi\u00f9 agevolmente effettuare la comparazione delle due tensioni. Identica cosa per i due frequenzimetri. Praticamente prima si eguagliano le frequenze (facendo ruotare pi\u00f9 o meno velocemente il rotore dell'alternatore) poi si eguagliano le tensioni (si aumenta o si \ndiminuisce la corrente negli avvolgimenti rotorici).\nVi faccio notare che se il rotore ruota pi\u00f9 velocemente la frequenza aumenta, ma anche la tensione aumenta. Se invece viene aumentata la corrente negli avvolgimenti rotorici soltanto la tensione aumenta.\nQuando la frequenza e la tensione sono praticamente identiche si cerca il nostro sincronismo attraverso piccoli aggiustamenti nei parametri precedenti. Appena abbiamo raggiunto il sincronismo possiamo chiudere l'interruttore e da questo momento in poi il nostro generatore \u00e8 \"in parallelo\" alla linea.\nIl generatore \u00e8 oramai \"in parallelo\" alla linea, ma non assorbe e non eroga energia. Per far erogare energia elettrica verso la linea, bisogner\u00e0 aumentare la spinta agente sul rotore dell'alternatore sincrono. Se invece tendiamo a rallentare il movimento di rotazione dell'alternatore sincrono l'alternatore stesso si comporter\u00e0 come un motore sincrono erogando potenza meccanica."}
{"id": "1847860", "revid": "767487", "url": "https://it.wikipedia.org/wiki?curid=1847860", "title": "Burkholderia mallei", "text": "Burkholederia mallei \u00e8 un batterio gram negativo dotato di metabolismo aerobico. \u00c8 l'agente eziologico della morva, una malattia infettiva e contagiosa degli equini a decorso cronico, trasmissibile all'uomo, una malattia estremamente rara solitamente ad esito infausto.\nLa diagnosi dell'infezione si ha con l'isolamento colturale del batterio, o con l'inoculazione intraperitoneale (in un organismo cavia maschio) del materiale biologico sospetto: \"Burkholderia mallei\" causa un'orchite nella cavia. \u00c8 sensibile a sulfamidici, diaminopirimidine e tetracicline che possono essere associate al cloramfenicolo."}
{"id": "1847861", "revid": "118072542", "url": "https://it.wikipedia.org/wiki?curid=1847861", "title": "Ni\u00e8p\u00e1nb\u00f9", "text": "Ni\u00e8p\u00e1nb\u00f9 (\u6d85\u69c3\u90e8) (T.D. vol. 12, sezione dal n. 374 al n. 396) \u00e8 la sezione del Canone buddhista cinese che contiene il \"Mah\u0101y\u0101na Mah\u0101parinirv\u0101\u1e47a-s\u016btra\" (Sutra mahayana del Grande passaggio al di l\u00e0 della sofferenza), o \"Nirv\u0101\u1e47a-s\u016btra\", che in Cina fu al centro di polemiche dottrinali che costarono l'esilio al collaboratore di Kum\u0101raj\u012bva, D\u00e0osh\u0113ng (\u9053\u751f). Ne conserviamo diverse edizioni: "}
{"id": "1847863", "revid": "113046250", "url": "https://it.wikipedia.org/wiki?curid=1847863", "title": "Mary Joseph Dempsey", "text": "A lei si deve l'individuazione del nodulo di Sister Mary Joseph.\nBiografia.\nJulia fu rampolla di una famiglia di immigranti irlandesi. Nel 1878 entra nel terzo ordine francescano della congregazione di Nostra Signora di Lourdes, in Rochester, dove prese il nome di suor Mary Joseph.\nLavor\u00f2 presso il St. Mary's Hospital, costruito dal suo ordine, fino a quando non fu distrutto nel 1883. Fu riaperto il 1\u00ba ottobre 1887, sotto la guida di William Worrall Mayo e dei suoi due figli Charles Horace Mayo e William James Mayo.\nDempsey studi\u00f2 con Edith Graham, infermiera moglie di Charles Horace Mayo. Dal 1890 al 1915 fu assistente di William James Mayo, e nel settembre 1892 divenne sovraintendente dello St. Mary's Hospital, fino alla sua morte avvenuta nel 1939.\nNel 1906 apre al St. Mary's Hospital una scuola per infermiere. Nel 1915 partecipa alla creazione dell'organizzazione \"Catholic Hospital Association of the United States and Canada\" e ne diventa vice presidente.\n\u00c8 ricordata per il suo contributo medico e il suo ruolo volitivo accanto ai Mayo, nonch\u00e9 per le sue capacit\u00e0 amministrative e mediche. La struttura principale del Saint Mary's Hospital \u00e8 oggi chiamata \"Joseph Building\" in sua memoria.\nDempsey lega il proprio nome a un segno clinico, il nodulo di Sister Mary Joseph, una massa solida in sede paraombelicale, nel sottocute, che accompagna la presenza di un tumore gastroenterico metastatizzato, pubblicando un articolo nel 1928.\nIl chirurgo inglese Hamilton Bailey poi per primo coni\u00f2 nel 1949 il termine di \"Sister Mary Joseph's nodule\" per una metastasi ombelicale."}
{"id": "1847864", "revid": "1371684", "url": "https://it.wikipedia.org/wiki?curid=1847864", "title": "Fornix Fabianus", "text": "Il Fornix Fabianus era uno dei pi\u00f9 antichi archi trionfali di Roma, eretto nel Foro Romano a cavallo della via Sacra tra la Regia e la Casa delle Vestali.\nEra stato eretto da Quinto Fabio Massimo Allobrogico nel 121 a.C. per celebrare la sua vittoria sugli Allobrogi. Fu restaurato da suo nipote nel 56 a.C. Esistente ai tempi di Cicerone, fu abbattuto o riciclato in epoca imprecisata.\nNel XVI secolo furono rinvenuti nei paraggi frammenti di iscrizioni appartenenti al monumento, ma la sua collocazione \u00e8 stata precisata solo in seguito a sondaggi nel XX secolo."}
{"id": "1847869", "revid": "729019", "url": "https://it.wikipedia.org/wiki?curid=1847869", "title": "Sindrome WAGR", "text": "Per sindrome WAGR in campo medico, si intende una sindrome genetica rara, un insieme di anomalie che si manifestano nella persona contemporaneamente. Il termine WAGR deriva dai quattro sintomi principali che caratterizzano la malattia.\nEziologia.\nLa causa \u00e8 la delezione del cromosoma 11 (11p13).\nSintomatologia.\nI sintomi e i segni clinici presentano tumore di Wilms, aniridia (ma anche altri disturbi oculari come il nistagmo o glaucoma), anomalie a livello genitourinario (come agenesia renale e il gonadoblastoma), ritardo mentale. Altre di origine cardiopatica come la tetralogia di Fallot.\nPrognosi.\nTre sono i fattori che regolano la prognosi, il pi\u00f9 grave \u00e8 quello associato alla massa tumorale che regola la sopravvivenza, gli altri due sono i disturbi visivi e il ritardo mentale che rimangono nella persona."}
{"id": "1847872", "revid": "228587", "url": "https://it.wikipedia.org/wiki?curid=1847872", "title": "Emily Young (regista)", "text": "Ha iniziato la sua carriera di regista con un cortometraggio intitolato \"Ziemia na g\u00f3rze\", e nel 1999 ha scritto e diretto \"Second Hand\", con il quale ha vinto il premio \"Cinefondation Award\" al Festival di Cannes.\nNel 2003 ha scritto e diretto il film \"Kiss of Life\", ricevendo alcune nomination in diversi film festival e 2 vittorie al \"Aubagne International Film Festival\" nel 2003, e al BAFTA Awards nel 2004. Nel 2009 dirige \"Veronika Decides to Die\", tratto dal'omonimo romanzo di Paulo Coelho, che vede Sarah Michelle Gellar nei panni della protagonista."}
{"id": "1847874", "revid": "466539", "url": "https://it.wikipedia.org/wiki?curid=1847874", "title": "Ugo Stornaiolo", "text": "Biografia.\n, si \u00e8 laureato in ingegneria elettrotecnica. Dopo una breve parentesi lavorativa in quel campo, tra Stati Uniti e Italia, \u00e8 passato all'insegnamento e al giornalismo, collaborando per diversi giornali. Ha poi scritto diversi libri che vanno dalle civilt\u00e0 mesoamericane alla religione. Tra le testate con le quali ha collaborato: \"The Guardian\" (New York), \"Uomini e Libri\" (Milano), \"Latinoamerica\" (Roma), \"A\" (Milano), \"L'incontro\" (Torino), \"Omero\" (Napoli), \"Libero Pensiero\" (Torino)."}
{"id": "1847875", "revid": "287204", "url": "https://it.wikipedia.org/wiki?curid=1847875", "title": "Progetti di riforma dell'esperanto", "text": ""}
{"id": "1847876", "revid": "135224", "url": "https://it.wikipedia.org/wiki?curid=1847876", "title": "Acinetobacter", "text": "Acinetobacter (Brisou and Prevot, 1954) \u00e8 un genere di batteri coccobacilli gram negativi immobili (da cui il nome).\nDescrizione.\nSono batteri aerobi obbligati, cio\u00e8 incapaci di fermentare gli zuccheri, ma dotati di un metabolismo esclusivamente ossidativo.\nSono presenti nell'acqua e nel suolo, sulla cute umana e animale come commensali. Occasionalmente possono essere la causa di infezioni urinarie o di infezioni respiratorie nei pazienti immunocompromessi. Sono resistenti a numerosi antibiotici perch\u00e9 producono beta-lattamasi. Vengono trattati con carbapenemi, tetraciclina e aminoglicosidi."}
{"id": "1847882", "revid": "1573940", "url": "https://it.wikipedia.org/wiki?curid=1847882", "title": "D\u00e0j\u00edb\u00f9", "text": "Il D\u00e0j\u00edb\u00f9 (\u5927\u96c6\u90e8) (T.D. vol. 13], sezione dal n. 397 al n. 424) \u00e8 la sezione del Canone buddhista cinese che contiene il \"D\u00e0j\u00ed j\u012bng\" (\u5927\u96c6\u7d93, \"Mah\u0101sa\u1e43nip\u0101tas\u016btra\", giapp. \"Daijikky\u014d\", Grande collezione di scritture), in 60 fascicoli (T.D. 397.13.1-408). I primi 26 fascicoli e i fascicoli 31, 32 e 33 furono tradotti da Dharmak\u1e63ema. I fascicoli dal 27 al 30 furono tradotti da Zh\u00ecy\u00e1n (\u667a\u56b4) e B\u01ceoy\u00fan (\u5bf6\u96f2). I fascicoli dal 34 al 58 furono tradotti da Narendraya\u015bas. I fascicoli 59 e 60 furono tradotti da \u0100n Sh\u00ecg\u0101o (\u5b89\u4e16\u9ad8). Fu, secondo la tradizione, predicato dal Buddha \u015a\u0101kyamuni tra i suoi 45 e 49 anni di et\u00e0 ad un'assemblea di Buddha e Bodhisattva giunti da ogni direzione. Possiede toni apocalittici ed \u00e8 uno dei primi sutra che introduce elementi del Buddhismo Vajray\u0101na ricco come \u00e8 di \"mantra\" e \"dh\u0101ra\u1e47\u012b\". Contiene anche:"}
{"id": "1847883", "revid": "1573940", "url": "https://it.wikipedia.org/wiki?curid=1847883", "title": "J\u012bngj\u00edb\u00f9", "text": "Il J\u012bngj\u00edb\u00f9 (\u7d93\u96c6\u90e8 ) (T.D. vol. 14-17, sezione dal n. 425 al n. 847) \u00e8 la sezione del Canone buddhista cinese che raccoglie circa 1120 rotoli consistenti in circa 400 sutra sia del Buddhismo dei Nik\u0101ya sia del Buddhismo Mah\u0101y\u0101na. Tra questi vi si trovano: \nDi queste traduzioni solo quella di Narendraya\u015bas \u00e8 completa, anche se questa sembra essere basata su un'opera leggermente pi\u00f9 breve rispetto all'originale sanscrito e alla versione tibetana che prende il nome di \"Chos thams cad kyi rang bzhin mnyam pa nyid rnam par spros pa ting nge dzin gyi rgyal pa\"."}
{"id": "1847886", "revid": "56818", "url": "https://it.wikipedia.org/wiki?curid=1847886", "title": "Farmaci diuretici", "text": ""}
{"id": "1847887", "revid": "1318658", "url": "https://it.wikipedia.org/wiki?curid=1847887", "title": "M\u00ecji\u00e0ob\u00f9", "text": "Il M\u00ecji\u00e0ob\u00f9 (\u5bc6\u654e\u90e8) (T.D. vol. 18-21, sezione dal n. 848 al n. 1420) e la sezione del Canone buddhista cinese che contiene testi di diversa origine catalogati come Buddhismo esoterico o Mantrayana (\u5bc6\u5b97, pinyin: \"M\u00ecz\u014dng\", in Giappone \u00e8 pi\u00f9 diffuso \u5bc6\u6559 \"Mikky\u014d\"). Si tratta dei testi fondamentali delle scuole cinese Zh\u0113ny\u00e1n (\u771e\u8a00\u5b97) e giapponesi Shingon e Tendai sebbene alcuni di essi conservino uno status importante anche in altri indirizzi.\nLa sezione \u00e8 una delle pi\u00f9 lunghe del Canone buddhista cinese. Una parte cospicua delle opere contenute \u00e8 frutto della traduzione e compilazione dell\"'\u0101c\u0101rya\" indiano Amoghavajra che insieme a Xu\u00e1nz\u00e0ng (\u7384\u5958) \u00e8 stato uno dei traduttori pi\u00f9 prolifici nella storia del Buddhismo cinese. La sezione contiene sia opere eterogenee e indipendenti sia gruppi di opere imparentate, associate cio\u00e8 ad uno stesso ciclo tantrico maggiore. Il primo genere di opere comprende \"s\u016btra\" incentrati attorno a formule (\"dh\u0101ra\u1e47\u012b\") e rituali (\"kalpa\", \"kalpavidhi\"), introdotte in Cina fin dal III secolo. Tra quelli pi\u00f9 antichi, in ordine cronologico si possono ricordare:\nTesti appartenenti a questa categoria, talvolta costituiti da molti fascicoli (come l'importante compendio \"Dh\u0101ra\u1e47\u012b-sa\u1e43graha\" tradotto da Atik\u016b\u1e6da) continueranno ad essere tradotti fino all'epoca Song e testimoniano l'importanza e l'evoluzione delle pratiche tantriche in India. Tra i cicli tantrici maggiori bisogna invece ricordare:"}
{"id": "1847890", "revid": "289247", "url": "https://it.wikipedia.org/wiki?curid=1847890", "title": "Serie C2", "text": ""}
{"id": "1847895", "revid": "72396", "url": "https://it.wikipedia.org/wiki?curid=1847895", "title": "Sh\u014djo manga", "text": ""}
{"id": "1847898", "revid": "45891", "url": "https://it.wikipedia.org/wiki?curid=1847898", "title": "Sh\u014dnen manga", "text": ""}
{"id": "1847899", "revid": "1573940", "url": "https://it.wikipedia.org/wiki?curid=1847899", "title": "L\u01dcb\u00f9", "text": "L\u01dcb\u00f9 (\u5f8b\u90e8) (T.D. vol. 22-24, 199 rotoli, sezione dal n. 1421 al n. 1506) \u00e8 la sezione del Canone buddhista cinese che contiene cinque vinaya delle scuole del Buddhismo dei Nik\u0101ya. "}
{"id": "1847904", "revid": "1543377", "url": "https://it.wikipedia.org/wiki?curid=1847904", "title": "Calcio ai Giochi della XXIX Olimpiade - Convocazioni al torneo maschile", "text": "Questa pagina \u00e8 un elenco di tutti i calciatori convocati ai giochi olimpici estivi 2008 di calcio.\nIl regolamento prevede rose di diciotto giocatori con un massimo di tre giocatori \"fuori quota\" di et\u00e0 superiore ai ventitr\u00e9 anni, di seguito indicati negli elenchi con (+).\nPu\u00f2 essere presentata anche una lista di quattro riserve che non potranno scendere in campo se non in sostituzione di un componente della squadra che dovr\u00e0 abbandonare la competizione per infortunio o altri gravi motivi e comunque su autorizzazione dell'organizzazione.\nLe rose sono state ufficializzate il 31 luglio 2008.\nGruppo A.\nAllenatore: Sergio Batista\nAllenatore: Graham Arnold\nAllenatore: G\u00e9rard Gili\nAllenatore: Miroslav \u0110uki\u0107\nGruppo B.\nAllenatore: Yasuharu Sorimachi\nAllenatore: Samson Siasia\nAllenatore: Foppe de Haan\nAllenatore: Piotr Nowak\nGruppo C.\nAllenatore: Jean-Fran\u00e7ois De Sart\n\nAllenatore: Dunga\nAllenatore: Yin Tiesheng\nAllenatore: Stu Jacobs\nGruppo D.\nAllenatore: Martin Ndtoungou\nAllenatore: Park Sung-Wha\nAllenatore: Gilberto Yearwood\n\nAllenatore: Pierluigi Casiraghi"}
{"id": "1847906", "revid": "1573940", "url": "https://it.wikipedia.org/wiki?curid=1847906", "title": "Sh\u00ecj\u012bngl\u00f9nb\u00f9", "text": "Lo Sh\u00ecj\u012bngl\u00f9nb\u00f9 (\u91cb\u7d93\u8ad6\u90e8) (T.D. vol. 25-26, sezione dal n. 1505 al n. 1535) \u00e8 la sezione del Canone buddhista cinese che contiene gli \"Upade\u015ba\" (cin. \"Sh\u00ecj\u012bng\"), commentari e sintesi dei vinaya e i \"\u015b\u0101stra\" (cin. \"l\u00f9n\") commentari mah\u0101y\u0101na alla sezione degli \"\u0100h\u00e1nb\u00f9\" e dei \"B\u014dr\u011bb\u00f9\". Tra gli altri contiene: "}
{"id": "1847908", "revid": "1573940", "url": "https://it.wikipedia.org/wiki?curid=1847908", "title": "P\u00edt\u00e1nb\u00f9", "text": "P\u00edt\u00e1nb\u00f9 (\u6bd8\u66c7\u90e8) (T.D. vol. 26-29, sezione dal n. 1536 al n. 1563). \u00c8 la sezione del Canone buddhista cinese che contiene la raccolta degli \"Abhidharma\" e dei loro commentari. "}
{"id": "1847910", "revid": "486946", "url": "https://it.wikipedia.org/wiki?curid=1847910", "title": "Bwv 1006", "text": ""}
{"id": "1847918", "revid": "1578271", "url": "https://it.wikipedia.org/wiki?curid=1847918", "title": "Barega", "text": "Barega \u00e8 una frazione, divisa fra i due comuni di Carbonia e di Iglesias, di circa 100 abitanti. Si trova nei pressi di altre due frazioni divise tra i due ex capoluoghi di provincia: Corongiu e Tan\u00ec, fra Carbonia, Iglesias e Villamassargia.\nBarega \u00e8 costituita da un'antica piccola borgata con chiesa parrocchiale dedicata alla Nativit\u00e0 di Maria, vicina ai ruderi della chiesa giudicale e medievale di S. Maria de Barega, che rientra all'interno del comune di Carbonia, e da diverse case sparse e fattorie in un vasto territorio agricolo al confine tra i comuni di Iglesias e Carbonia, bonificato e valorizzato dal vecchio ente regionale fondiario Etfas.\nLa chiesa medievale di Santa Maria di Barega fu tappa della strada denominata \"de sa reliquia\", cio\u00e8 il percorso della processione di Sant'Antioco che da Iglesias arrivava all'antica Sulci, raggiungendo le chiese di Santa Maria di Barega, Santa Barbara di Piolanas e Santa Maria delle Grazie di Barbusi.\nLa frazione \u00e8 nota soprattutto per la vecchia miniera di barite, sita nel territorio comunale iglesiente.\nDemografia storica.\nQuesta \u00e8 l'evoluzione demografica dell'abitato di Barega nei vari censimenti. I dati sino al 1936 (compreso) si riferiscono al periodo in cui la localit\u00e0 era nel solo territorio comunale di Iglesias: "}
{"id": "1847919", "revid": "322321", "url": "https://it.wikipedia.org/wiki?curid=1847919", "title": "Bento Gon\u00e7alves", "text": "Bento Gon\u00e7alves \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Caxias do Sul.\nStoria.\nPrima del 1870 l'area conosciuta come Cruzinha era abitata da indios. Nel 1875 l'area fu colonizzata da un gruppo di circa 730 immigranti tirolesi-trentini, provenienti dall'Impero austro-ungarico, e rinominata colonia di Donna Isabel, in omaggio alla principessa brasiliana Isabel de Bragan\u00e7a. Nel 1890 fu rinomitata Bento Gon\u00e7alves in omaggio all'eroe della rivoluzione farroupilha, Bento Gon\u00e7alves da Silva.\nI coloni trentini trovarono un clima favorevole, soprattutto alla coltivazione della vite, attivit\u00e0 che ottenne un ulteriore sviluppo quando la regione fu collegata alla rete nazionale ferroviaria all'inizio del XX secolo. Nel 1967 l'area ebbe un ulteriore impulso con la nascita del \"fenavinho\", che diede a Bento Gon\u00e7alves notoriet\u00e0 a livello nazionale e internazionale e la trasform\u00f2 nella \"capitale brasiliana del vino\".\nSociet\u00e0.\nNel 2018, la popolazione totale del comune era di 119.049 abitanti, con una densit\u00e0 demografica di 434,49 hab / km \u00b2.\nAmministrazione.\nIl primo sindaco della citt\u00e0 \u00e8 entrato in carica il 24 novembre 1892. Il potere legislativo del comune \u00e8 esercitato dal Consiglio comunale di Bento Gon\u00e7alves, composto da diciassette consiglieri comunali."}
{"id": "1847933", "revid": "838137", "url": "https://it.wikipedia.org/wiki?curid=1847933", "title": "Giuliana Del Bufalo", "text": "Biografia.\nGiornalista politica, attiva a partire dagli anni settanta, ha lavorato fino al 1986 all'agenzia giornalistica Adnkronos. Dal 1986 al 1990 ha rivestito la carica di segretario generale della FNSI (sindacato della stampa). Nel 1990 \u00e8 stata nominata vice direttore del TG2. Nel 1994 ha assunto l'incarico di assistente per l'informazione dell'allora presidente della RAI, Letizia Moratti. Nel 1995 \u00e8 stata nominata direttore generale di Rai Corporation e nel 1998 \u00e8 passata alla guida della direzione \"comunicazione e immagine\".\nNel 2007 ha sostituito Clemente J. Mimun alla carica di direttore di Rai Parlamento l'ex Testata Servizi Parlamentari e in questa veste ha condotto, tra l'altro, le due interviste ravvicinate a Silvio Berlusconi e Walter Veltroni nella campagna elettorale per le elezioni politiche italiane del 2008, . Durante la trasmissione \"Conferenza Stampa\" dedicata Rai 3 ai leader dei partiti in occasione delle Elezioni Europee 2009 ha destato scalpore la frase rivolta al premier Silvio Berlusconi, ospite in studio nell'occasione: \"Lei \u00e8 il padrone di casa\".\nIl 30 luglio 2010 ha lasciato l'incarico di direttore di Rai Parlamento a seguito del suo pensionamento."}
{"id": "1847934", "revid": "1573940", "url": "https://it.wikipedia.org/wiki?curid=1847934", "title": "Zh\u014dnggu\u0101nb\u00f9l\u00e8i", "text": "Zh\u014dnggu\u0101nb\u00f9l\u00e8i (\u4e2d\u89c0\u90e8\u985e)(T.D. vol. 30, sezione dal n. 1564 al n. 1578) \u00e8 la sezione del Canone buddhista cinese che raccoglie le opere della scuola Madhyamaka. Tra le altre opere contiene: "}
{"id": "1847937", "revid": "1494169", "url": "https://it.wikipedia.org/wiki?curid=1847937", "title": "Il tamburo di latta", "text": ""}
{"id": "1847940", "revid": "110157", "url": "https://it.wikipedia.org/wiki?curid=1847940", "title": "Microregione di Caxias do Sul", "text": "La Microregione di Caxias do Sul \u00e8 una delle microregioni del Rio Grande do Sul, in Brasile, appartenente alla mesoregione Nordeste Rio-Grandense. La microregione \u00e8 composta da diciotto comuni. Si estende su un'area di 4\u00a0853,8890\u00a0km\u00b2 con una popolazione di 729.152 abitanti. La densit\u00e0 \u00e8 di 150,2\u00a0ab./km\u00b2."}
{"id": "1847941", "revid": "1573940", "url": "https://it.wikipedia.org/wiki?curid=1847941", "title": "Y\u00faqi\u00e9b\u00f9l\u00e8i", "text": "Y\u00faqi\u00e9b\u00f9l\u00e8i ( \u745c\u4f3d\u90e8\u985e) (T.D. vol. 31, sezione dal n. 1579 al n. 1627) \u00e8 la sezione del Canone buddhista cinese che raccoglie le opere della scuola Cittam\u0101tra, conosciuta anche come \"Vij\u00f1\u0101nav\u0101da\" o \"Yog\u0101c\u0101ra\". Questa letteratura si fonda essenzialmente sul \"Sa\u1e43dhinirmocanas\u016btra\" che tuttavia \u00e8 raccolto al n. 675 e 677 della sezione dei \"J\u012bngj\u00edb\u00f9\". Questa sezione contiene:"}
{"id": "1847948", "revid": "1573940", "url": "https://it.wikipedia.org/wiki?curid=1847948", "title": "L\u00f9nj\u00edb\u00f9", "text": "L\u00f9nj\u00edb\u00f9 (\u8ad6\u96c6\u90e8) (T.D. vol. 32, sezione dal n. 1628 al n. 1692) \u00e8 la sezione del Canone buddhista cinese che raccoglie i commentari e dei trattati (\"sastra\"). Contiene 194 testi, tra gli altri:"}
{"id": "1847949", "revid": "547034", "url": "https://it.wikipedia.org/wiki?curid=1847949", "title": "Bossy (Lindsay Lohan)", "text": "Bossy \u00e8 un singolo della cantante statunitense Lindsay Lohan, pubblicato il 29 maggio 2008.\nLa canzone.\nIl brano \u00e8 stato scritto dal cantautore R&amp;B statunitense Ne-Yo, che inizialmente sembrava scettico all'idea di lavorare per la Lohan, avendo prodotto brani per stelle del pop come Rihanna, C\u00e9line Dion, Anastacia e Janet Jackson ma poi si \u00e8 lui stesso definito stupito dall'ottimo lavoro fatto dalla cantante e ha confessato in un'intervista che il nuovo album di Lindsay riveler\u00e0 alla gente tutto il suo talento.\nVideo musicale.\nUn videoclip della canzone avrebbe dovuto essere girato a Los Angeles con direttrice Melina (Jennifer Lopez, Katy Perry, Christina Aguilera) ma alla fine Lindsay e la casa discografica hanno deciso di comune accordo di lasciare che Bossy fosse solo un singolo promozionale e di conseguenza di non girare un video. "}
{"id": "1847954", "revid": "1305772", "url": "https://it.wikipedia.org/wiki?curid=1847954", "title": "Ant\u00f4nio Prado", "text": "Ant\u00f4nio Prado \u00e8 un comune del Brasile nello Stato del Rio Grande do Sul, parte della mesoregione del Nordeste Rio-Grandense e della microregione di Caxias do Sul.\nStoria.\nLa Serra Ga\u00facha era gi\u00e0 abitata da indiani caigangues da tempo immemorabile, ma questi furono violentemente sostituiti dai cosiddetti \"bugreiros\", nell'ambito di una politica ufficiale del governo brasiliano per \"imbiancare\" la popolazione brasiliana.\nCi\u00f2 fece spazio alla fine del XIX secolo affinch\u00e9 il governo dell'Impero del Brasile colonizzasse la regione con una popolazione europea. In questo modo, migliaia di immigrati arrivarono ad Ant\u00f4nio Prado che fu l'ultima colonia italiana creata dal governo imperiale: nel 1886, i primi italiani si stabilirono nella regione, dedicandosi alla piccola agricoltura. \nAttualmente \u00e8 considerata la citt\u00e0 con la maggiore influenza italiana in Brasile.\nIl suo nome \u00e8 un omaggio al consigliere Antonio da Silva Prado, promotore dell'immigrazione italiana in Brasile..\nIl 28 settembre 2016 il dialetto talian \u00e8 stata co-ufficializzata nel comune.\nMonumenti e luoghi d'interesse.\nLa citt\u00e0 ha il pi\u00f9 grande e completo complesso architettonico della colonizzazione italiana in Brasile, con 48 edifici nel centro della citt\u00e0 elencate dall'Istituto del patrimonio nazionale storico ed artistico dagli anni 1980. Altre propriet\u00e0 nella zona rurale di Antonio Prado sono sopravvissute nel tempo e sono di grande valore storico e architettonico, considerate pietre miliari della colonizzazione italiana nel sud del Brasile. \nNel 1995 il centro storico della citt\u00e0 ha ospitato il set cinematografico del film \"O Quatrilho - Il quadriglio\", il secondo film brasiliano nella storia ad essere nominato per un Oscar. Alcune strade della zona centrale avevano ciottoli coperti di terra e i lampioni furono rimossi per ricreare le strade della citt\u00e0 di Caxias do Sul all'inizio del XX secolo."}
{"id": "1847963", "revid": "110157", "url": "https://it.wikipedia.org/wiki?curid=1847963", "title": "Microregione di Vacaria", "text": "La microregione di Vacaria \u00e8 una microregione brasiliana dello Stato del Rio Grande do Sul, nel Nordeste Rio-Grandense. Composta da quattordici comuni, si estende su 17 257,515\u00a0km\u00b2 con una popolazione di 158.912 abitanti. La densit\u00e0 \u00e8 di 9,2\u00a0ab./km\u00b2. Confina con lo Stato di Santa Catarina."}
{"id": "1847966", "revid": "4711", "url": "https://it.wikipedia.org/wiki?curid=1847966", "title": "Pero Skansi", "text": ""}
{"id": "1847967", "revid": "547992", "url": "https://it.wikipedia.org/wiki?curid=1847967", "title": "Raimond van der Gouw", "text": "Carriera.\nGiocatore.\nOlanda.\nVan der Gouw debutta nel calcio professionistico con il Go Ahead Eagles. Dopo essere cresciuto nel settore giovanile del club fa il suo debutto in prima squadra il 14 settembre 1985 nella partita vinta 2-1 contro l'FC Den Bosch. Quell'anno il club termina l'Eredivisie al decimo posto, invece l'anno successivo il Go Ahead Eagles retrocede in Eerste Divisie, senza ritornare subito in Eredivisie. Dopo 97 presenze con il Go Ahead Eagles van der Gouw passa al Vitesse Arnhem.\nNella sua prima stagione con il nuovo club il Vitesse vince la Eerste Divisie tornando nella massima serie dopo nove anni. La stagione successiva il Vitesse termina al quarto posto il campionato qualificandosi per la Coppa UEFA per la prima volta nella sua storia e raggiunge la finale di KNVB beker.\nIn Coppa UEFA il Vitesse raggiunge i quarti di finale e van der Gouw mantiene la rete inviolata per quattro partite consecutive prima di perdere contro lo Sporting Lisbona. Nelle stagioni successive il Vitesse finisce costantemente tra i primi sei in campionato, con risultati meno positivi in Europa.\nInghilterra.\nDopo aver giocato pi\u00f9 di 350 partite in Olanda viene acquistato dal Manchester United per \u00a3500.000 in sostituzione di Tony Coton, appena trasferitosi al .\nCon il Manchester si rivela utile sia da portiere di riserva sia da allenatore dei portieri delle giovanili. Fa il suo debutto a Manchester nel settembre del 1996 contro l'Aston Villa, mantenendo la rete inviolata. Nel 1997 risulta decisivo nella semifinale di Champions League contro il quando Peter Schmeichel si infortuna nel prepartita e van der Gouw contiene il passivo in un solo gol di scarto. Anche nel 1998 ha un ruolo cruciale in Champions nella gara di ritorno dei quarti di finale contro il , nella quale, con un'ottima prestazione, sventa parecchie occasioni degli avversari e si deve arrendere solo ad un tiro dalla distanza di David Trezeguet; tuttavia, il risultato di 1-1 elimina il Manchester per la regola dei gol in trasferta. Nel 1998-99 smette di allenare i portieri in seguito al ritorno di Coton.\nNel 1999-2000 per la prima volta da quando \u00e8 allo United gioca abbastanza da poter rivendicare la medaglia per la vittoria della Premier League. In totale gioca 22 partite e per un certo periodo \u00e8 la prima scelta davanti all'incerto Mark Bosnich. Gioca anche la Supercoppa Europea e fa una grande partita nella fase a gironi di Champions League contro lo , dove para un rigore a Ivica Vasti\u0107. Fa anche un'apparizione nel mondiale per club contro il South Melbourne.\nNel 2000-01 ritorna ad essere il secondo portiere a causa dell'arrivo di Fabien Barthez e il 31 ottobre 2000, nella partita contro il Watford, viene espulso per la prima volta della sua carriera.\nNell'estate del 2001, nonostante solo 26 partite in cinque anni e l'arrivo di Roy Carroll, prolunga di un anno il suo contratto. Gioca la sua ultima partita l'11 maggio 2002 diventando, coi suoi 39 anni e due mesi, il giocatore dello United pi\u00f9 anziano dopo la fine della seconda guerra mondiale. Tuttavia in questa stagione gioca solo due partite e cos\u00ec nel giugno 2002 passa gratuitamente al West Ham dopo 61 partite in sei anni con il Manchester United .\nDopo aver rifiutato il passaggio al Coventry City, van der Gouw firma un contratto annuale con opzione sul secondo con il West Ham. Tuttavia la sua stagione \u00e8 deludente e lascia il club dopo la retrocessione.\nGli ultimi anni.\nDopo aver lasciato il West Ham van der Gouw torna in Olanda all'RKC Waalwijk dove tuttavia gioca solo una partita in campionato. Successivamente passa all'AGOVV Apeldoorn guidandolo fino ai play-off promozione. Con il club gioca cento partite e segna anche un gol su rigore nella sua ultima partita. Si ritira all'et\u00e0 di 44 anni.\nAllenatore.\nNel giugno 2007, van der Gouw torna in Inghilterra per fare l'allenatore dei portieri del Sunderland dove ritrova il suo ex compagno Roy Keane. Viene affiancato da Tim Carter, che poi in seguito alla sua nomina torna ad allenare le giovanili.\nDopo che Ricky Sbragia si dimette alla fine della stagione 2008-09, venendo sostituito da Steve Bruce, van der Gouw lascia il Sunderland per tornare al Vitesse come allenatore dei portieri."}
{"id": "1847969", "revid": "767487", "url": "https://it.wikipedia.org/wiki?curid=1847969", "title": "Gli occhi del musicista", "text": "Gli occhi del musicista \u00e8 un album di Enrico Ruggeri, pubblicato nel 2003 dall'etichetta discografica Anyway/Columbia, distribuita dalla Sony Music.\nIl disco.\nI brani sono inediti, ad eccezione delle tre bonus tracks finali: \"Nessuno tocchi Caino\", interpretata in duetto con Andrea Mir\u00f2 e presentata al Festival di Sanremo 2003, \"Primavera a Sarajevo\", proposta all'edizione precedente della manifestazione, ed \"I naviganti\", inclusa, insieme al precedente brano, nella ristampa dell'anno precedente de \"La vie en rouge\".\nIn copertina si vede il volto di Ruggeri oscurato da un'ombra."}
{"id": "1847975", "revid": "123219436", "url": "https://it.wikipedia.org/wiki?curid=1847975", "title": "Eamon Dunphy", "text": "\u00c8 noto anche per aver collaborato con Roy Keane nella scrittura della sua autobiografia."}
{"id": "1847978", "revid": "119896790", "url": "https://it.wikipedia.org/wiki?curid=1847978", "title": "Midnight at the Lost and Found", "text": "Midnight at the Lost and Found \u00e8 un album di Meat Loaf del 1983. Questo album \u00e8 stato l'ultimo album di Meat Loaf prodotto con la Epic Records fino al 1998 quando pubblic\u00f2 \"The Very Best of Meat Loaf\".\nA seguito di varie dispute con il compositore Jim Steinman, Meat Loaf fu costretto a pubblicare un nuovo album. Steinman consegn\u00f2 a Meat Loaf \"Total Eclipse of the Heart\" e \"Making Love out of Nothing at All\" per l'album, ma la casa discografica di Meat Loaf si rifiut\u00f2 di pagare Steinman. Le due canzoni vennero cos\u00ec date a Bonnie Tyler e Air Supply, diventando grandi successi.\nMeat Loaf fu cos\u00ec costretto a cercare altre soluzioni per trovare le canzoni, tra cui quella di scrivere egli stesso le canzoni. Meat Loaf \u00e8 infatti accreditato come scrittore di diverse tracce dell'album, compresa la canzone che d\u00e0 il titolo all'album. Come per\u00f2 ammise successivamente Meat Loaf non amava scrivere canzoni e molti considerarono l'album povero. I fan furono anche contrariati dalla copertina dell'album, che, dopo quelle di \"Bat Out of Hell\" e \"Dead Ringer\" era una semplice foto di Meat Loaf in bianco e nero. In alcune re-edizioni dell'album venne usata un'immagine a colore come copertina.\nL'album \u00e8 stato poco considerato dalla critica e venne preso dai pi\u00f9 fedeli fan di Meat Loaf. Il riff di chitarra di \"Fallen Angel\" viene utilizzato, a partire dal 2001, da Canale 5 come sigla del ciclo che propone film per ragazzi che hanno partecipato al Giffoni Film Festival. \"Razor's Edge\", \"If You Really Want To\" e \"Midnight at the Lost and Found\" furono pubblicati come singoli, ma nessuna di loro raggiunse una posizione significativa in classifica."}
{"id": "1847980", "revid": "767487", "url": "https://it.wikipedia.org/wiki?curid=1847980", "title": "Detective coi tacchi a spillo", "text": "Detective coi tacchi a spillo (\"V.I. Warshawski\") \u00e8 un film americano del 1991, diretto da Jeff Kanew e interpretato da Kathleen Turner, Charles Durning e Jay O. Sanders, basato sul romanzo \"Nodo alla gola\" (\"Deadlock\") di Sara Paretsky, secondo libro con protagonista la detective V. I. Warshawski.\nTrama.\nChicago, fine anni ottanta. Victoria Ifigenia Warshawski \u00e8 una detective privata, figlia di un poliziotto. Alta, forzuta, esperta di Aikido, modi spicci, viene coinvolta in una vicenda pericolosa da una ragazzina tredicenne, figlia di un tipo incontrato poche ora prima, che viene ucciso all'apertura del film. La Warshawski scopre che il morto \u00e8 il fratello del boss Trumble, che addirittura progetta di eliminare la ragazzina. Trumble fa rapire la detective, che viene brutalmente pestata da un malavitoso della zona, ma si rifar\u00e0, incastrando questi in casa e torturandolo con un grosso schiaccianoci che gli massacra i genitali, prima di stenderlo a terra. Alla fine sar\u00e0 Paige, la madre della ragazzina, a tentare di uccidere la figlia stessa - dopo aver ucciso Trumble, che stava gi\u00e0 tentando di farlo - ma Victoria l'affronta e la elimina."}
{"id": "1847987", "revid": "599013", "url": "https://it.wikipedia.org/wiki?curid=1847987", "title": "Ladislav Maier", "text": "Carriera.\nClub.\nInizi\u00f2 a giocare a calcio nelle giovanili del Sokol La\u017eany e del \n\u010cKD Blansko. Nel 1988 pass\u00f2 al JZD Drnovice e nel 1990 and\u00f2 allo Zbrojovka Brno. Dopo essere ritornato al Drnovice, nel 1992 fu ceduto dallo Slovan Liberec, con cui rimase fino al 1998.\nA 32 anni fu acquistato dagli Austriaci del Rapid Vienna; inizialmente i tifosi furono scettici, ma dopo due rigori parati alla prima giornata acquist\u00f2 in breve la fiducia dei fans bianco-verdi. Perse il posto da titolare nel 2002 a causa della contemporanea affermazione del ben pi\u00f9 giovane Helge Payer. Pose fine alla sua carriera nel 2005, dopo aver vinto nello stesso anno la Bundesliga austriaca.\nNazionale.\nCon la Repubblica Ceca collezion\u00f2 7 presenze. Partecip\u00f2 ai campionati europei di e ."}
{"id": "1847988", "revid": "110157", "url": "https://it.wikipedia.org/wiki?curid=1847988", "title": "Gianni Zuiverloon", "text": ""}
{"id": "1847992", "revid": "767487", "url": "https://it.wikipedia.org/wiki?curid=1847992", "title": "Reinas - Il matrimonio che mancava", "text": "Reinas - Il matrimonio che mancava \u00e8 un film spagnolo del 2005 diretto da Manuel G\u00f3mez Pereira. Le vicende del film raccontano i tre giorni precedenti allo svolgimento dei primi matrimoni gay in Spagna, il tutto raccontato non solo dal punto di vista delle coppie di futuri sposi ma anche dal punto di vista delle loro madri, tra contrattempi, tensioni e gag divertenti. Esse sono:\nIl film \u00e8 stato distribuito in Italia il 23 dicembre 2005 dalla Lucky Red."}
{"id": "1847993", "revid": "1335892", "url": "https://it.wikipedia.org/wiki?curid=1847993", "title": "Dare il cinque", "text": "Dare il cinque, battere il cinque, o batti cinque \u00e8 un gesto compiuto da due persone, ognuna delle quali alza la propria mano contemporaneamente e colpisce il palmo dell'altra persona producendo un rumore secco. \"Cinque\" \u00e8 riferito alle dita della mano.\nTale gesto viene solitamente usato per comunicare soddisfazione o per congratularsi con altre persone.\nOrigine e diffusione.\nSi tratta di un tipo di gestualit\u00e0 tipicamente statunitense, della cui origine in patria sono state formulate diverse teorie.\nIl gesto \u00e8 attribuito principalmente al giocatore di baseball Glenn Burke dei Los Angeles Dodgers, il 2 ottobre del 1977, durante una partita contro gli Houston Astros, ebbe l'idea quando il compagno di squadra Dustin Baker, dopo aver fatto un fuoricampo ed aver girato le basi, per poi avviarsi in panchina, lo incroci\u00f2. Glenn Burke alz\u00f2 il braccio destro, con il palmo della mano rivolto verso di lui e gli diede il cinque.\nDustin Baker raccont\u00f2 in merito:\nDa quel momento i Los Angeles Dodgers lo adottarono come segno distintivo per complimentarsi tra loro in quel modo. L'anno successivo il club mise nella copertina del suo almanacco attribuendogli il nome di \"high five\". In seguito i Dodgers cominciarono a promuoversi gadget con la scritta \"High Five\" sotto un logo di due mani aperte che si univano. In un poster promozionale scrissero:\nIn Italia, cominci\u00f2 a diffondersi negli anni ottanta, forse attraverso le trasmissioni delle partite di pallacanestro NBA che ebbero una certa popolarit\u00e0 tra i pi\u00f9 giovani. A diffondere ulteriormente l'espressione \"dammi il cinque\"\"\" fu Jovanotti, con uno dei suoi primi successi, \"Gimme five\".\nVarianti.\nEsistono diverse varianti del gesto standard. Una delle varianti pi\u00f9 famose \u00e8 chiamata \"windmill\": inizia come il gesto normale ma una volta che le mani si sono incontrate in cima, le due persone continuano a far girare le braccia in modo che le mani si incontrino di nuovo in un \"cinque basso\".\nQuesto metodo viene pi\u00f9 volte usato nel film Top Gun.\nTalvolta vengono dati nomi particolari al gesto per aumentarne l'unicit\u00e0. Nella serie TV Scrubs Todd d\u00e0 continuamente dei nomi diversi a questo gesto."}
{"id": "1847995", "revid": "599013", "url": "https://it.wikipedia.org/wiki?curid=1847995", "title": "Ryan Donk", "text": "Carriera.\nClub.\nDopo essersi messo in mostra nella stagione 2005-06 con l'RKC Waalwijk, passa a parametro zero all'AZ come sostituto di Joris Mathijsen, appena ceduto all'Amburgo, pensando che fosse il club ideale per la sua crescita. Inizialmente l'AZ voleva lasciarlo per una stagione in prestito all'RKC, ma Donk rifiuta e rimane a contendersi il posto con Shota Arveladze, Danny Koevermans e Moussa Demb\u00e9l\u00e9.\nIl 31 agosto 2008 Donk passa al West Bromwich Albion per un anno in prestito. Il 28 settembre fa il suo debutto con la nuova squadra nella partita vinta 1-0 contro il Middlesbrough. Nella stagione 2009-2010 viene ceduto dall'Az Alkmaar al Club Brugge, che milita nella Jupiler League.\nGalatasaray SK\nIl 5 gennaio viene acquistato dal Galatasaray. Arriva dal Kasimpasa per 2.5 milioni di euro.\nNazionale.\nNel 2007 Donk viene convocato dal commissario tecnico Foppe de Haan per l'europeo U-21, disputatosi nei Paesi Bassi. Nella prima fase gioca le partite contro Israele (1-0) e Portogallo (2-1) che permettono all'Olanda di qualificarsi per le semifinali e per le Olimpiadi del 2008. Tuttavia durante il torneo la sorella di Donk rimane coinvolta in un incidente stradale, costringendo Donk ad abbandonare per un giorno i suoi compagni, prima di tornare in seguito al miglioramento delle sue condizioni. Dopo che gli olandesi si sono qualificati per la semifinale Donk si toglie la maglietta per mostrarne un'altra con su scritto \"Dit toernooi \u00e8 voor jou, je ik hou van\" (\"Questo torneo \u00e8 dedicato a te, ti amo\") per sostenere la sorella. Nelle semifinali contro l'Inghilterra fa l'assist che permette a Maceo Rigters di segnare il gol del pareggio al 90\u00ba, mentre nei calci di rigore (finiti 13-12 per l'Olanda dopo ben 32 tiri dal dischetto) Donk \u00e8 l'unico giocatore olandese a non tirare un rigore dopo che un giocatore inglese (Nedum Onuoha) non era riuscito a calciare il suo rigore a causa di un infortunio. L'Olanda vince poi la manifestazione battendo la Serbia in finale per 4-1."}
{"id": "1847997", "revid": "71433", "url": "https://it.wikipedia.org/wiki?curid=1847997", "title": "Reinas", "text": ""}
{"id": "1848000", "revid": "1817847", "url": "https://it.wikipedia.org/wiki?curid=1848000", "title": "Torre di Bar\u00ec", "text": "La torre di Bar\u00ec \u00e8 un'antica torre medioevale posta sulla costa orientale della Sardegna, nella provincia di Nuoro.\nSi trova lungo la costa orientale della Sardegna, in Ogliastra, a circa quattro chilometri dal centro abitato di Bari Sardo. La costruzione della torre nella zona di Bar\u00ec, fu consigliata nel 1572 dal capitano di Iglesias Marco Antonio Camos, poich\u00e9 quel sito risultava molto frequentato dai corsari.\nLa torre \u00e8 costruita con rocce granitiche e basaltiche locali. Di forma troncoconica, ha un'altezza di circa 13\u00a0m e un diametro di circa 11\u00a0m alla base e 8\u00a0m al terrazzo. All'interno \u00e8 presente una piccola camera circolare di circa 14 m\u00b2.\nLa torre aveva funzioni di vedetta e, con una visuale di 15\u00a0km, osservava la zona che si estende da capo Bella Vista a capo Sferracavallo; controllava anche la foce del rio Mannu, meta cara ai pirati per l'approvvigionamento idrico. Il costo di costruzione della torre ricadde sulla popolazione del borgo, che doveva anche provvedere al sostentamento degli uomini impiegati.\nLa spiaggia.\nLa torre di Bar\u00ec sorge su un piccolo promontorio, che avanza dalla linea di costa, ed \u00e8 orlata da una spiaggia sabbiosa, chiamata spiaggia di Bar\u00ec; la spiaggia, che prende tale nome proprio per la presenza della torre, \u00e8 lunga circa 8\u00a0km e larga 100\u00a0m, divisa in due parti dal promontorio roccioso sul quale si trova la torre. Una parte di spiaggia \u00e8 composta da sabbia grossa come chicchi di riso e presenta un colore chiaro, viene chiamata spiaggia degli uomini, mentre l'altra parte \u00e8 costituita da sassolini pi\u00f9 grossi, quasi dall'aspetto ghiaioso ed \u00e8 detta spiaggia delle donne, ci\u00f2 a causa dell'antica tradizione secondo la quale uomini e donne non potevano bagnarsi nello stesso luogo. Il contorno naturale \u00e8 pressoch\u00e9 intatto per la scarsa presenza umana."}
{"id": "1848006", "revid": "121730188", "url": "https://it.wikipedia.org/wiki?curid=1848006", "title": "Ruslana Kor\u0161unova", "text": "Biografia.\nCarriera.\nNata in Kazakistan, parlava correntemente russo, inglese, francese, tedesco. Fu scoperta nel novembre 2003 da Debbie Jones dell'agenzia Models 1. Era rappresentata da IMG (New York, Parigi, Londra), Beatrice (Milano) e iCasting (Mosca). Da questo momento Ruslana ha avuto una carriera di successo. Ha sfilato infatti sulle passerelle di tutto il mondo, per numerosi stilisti e case di moda di successo, come DKNY, Marc Jacobs, Vera Wang, Christian Dior, Max Mara, Alberta Ferretti, Kenzo, Bill Blass, Yohji Yamamoto, Anna Molinari, Aquascutum, Paul Smith, Clements Ribeiro e molte altre ed ha posato per firme famose, dividendosi tra pubblicit\u00e0, copertine, sfilate, e servizi fotografici. La rivista \"Vogue\" la defin\u00ec \"una bellezza fiabesca ed eterna\".\nMorte.\nLa Kor\u0161unova \u00e8 morta il 28 giugno 2008 attorno alle 2:30, cadendo dal suo appartamento sito al nono piano di un palazzo in Water Street a Manhattan, New York. I media locali hanno affermato che la polizia non ha trovato traccia di violenza nel suo appartamento, e che tutto faccia pensare a un suicidio.\nSecondo quanto riferito dall'amica Kira Titeneva al New York Post, Ruslana Kor\u0161unova era appena tornata da una sfilata a Parigi e non avrebbe avuto ragione di uccidersi (\"\u201cNon prendeva droghe, non beveva, era un angelo, lavorava sempre. Era appena ritornata da Parigi, era al settimo cielo, abbiamo spettegolato al telefono\u201d\")."}
{"id": "1848012", "revid": "436472", "url": "https://it.wikipedia.org/wiki?curid=1848012", "title": "Bologna Football Club 1989-1990", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1989-1990.\nStagione.\nIl Bologna nella stagione 1989-1990 partecipa al campionato di Serie A, classificandosi all'ottavo posto con 34 punti. Per la terza stagione di fila \u00e8 allenato da Luigi Maifredi, nella prima ha ottenuto la promozione dalla Serie B, nella seconda stagione ha ottenuto il 14\u00ba posto nella massima serie, in questa annata ha centrato l'ottava piazza, raccogliendo 18 punti nel girone di andata e 16 punti nel girone discendente, con l'ottava posizione a 34 punti ha anche ottenuto l'ultimo posto disponibile per la qualificazione alla Coppa UEFA 1990-1991. Ha cambiato i tre stranieri a disposizione, ingaggiando dal Vitocha il difensore bulgaro Nikolaj Iliev, il centrocampista brasiliano Geovani dal Vasco de Gama e l'attaccante tedesco Herbert Waas arrivato a ottobre dal Bayer Leverkusen. Ma il miglior realizzatore della stagione del Bologna \u00e8 stato Bruno Giordano arrivato anche lui in estate dall'Ascoli, con un bottino di 9 reti. Dal campionato \u00e8 arrivato il secondo scudetto per il Napoli di Maradona, vinto davanti al Milan.\nNella Coppa Italia dopo i primi due turni eliminatori, nei quali ha eliminato la Triestina (2-0 in casa) e la Lazio (1-2) in trasferta dopo i tempi supplementari, si ferma nel successivo girone B di qualificazione a tre squadre, che porta alle semifinali, secondo dietro al Napoli e davanti alla Fiorentina.\nMaglie e sponsor.\nLo sponsor della stagione \u00e8 Mercatone Uno e lo sponsor tecnico Uhlsport.\nOrganigramma societario.\nArea direttiva\nArea tecnica"}
{"id": "1848018", "revid": "155634", "url": "https://it.wikipedia.org/wiki?curid=1848018", "title": "Bologna Football Club 1990-1991", "text": "Questa voce raccoglie le informazioni riguardanti il Bologna Football Club nelle competizioni ufficiali della stagione 1990-1991.\nStoria.\nNella stagione 1990-91 i rossobl\u00f9 terminano all'ultimo posto in campionato, retrocedendo cos\u00ec in seconda serie. Al terzo anno di Serie A il Bologna paga a caro prezzo la crisi societaria, il presidente Gino Corioni vorrebbe cedere la societ\u00e0, il tecnico delle scorse stagioni Gigi Maifredi passa alla , portandosi appresso lo stopper Marco De Marchi. Al Bologna si parte con il professor Franco Scoglio in panchina, ma con cinque sconfitte nelle prime sei giornate in campionato e conseguente ultimo posto in classifica, viene sollevato dall'incarico il tecnico, sostituito da Luigi Radice. \u00c8 un Bologna comunque fragile in difesa, mentre in attacco il turco svizzero Kubilay T\u00fcrkyilmaz trova spesso la via della rete, ne realizza 10 in stagione, mentre l'ungherese Lajos D\u00e9t\u00e1ri ha buone fiammate, ma si dimostra spesso discontinuo. Al termine del girone di andata il Bologna \u00e8 terz'ultimo con 12 punti. Nel girone di ritorno arriva il peggio, con soli 6 punti ottenuti, la squadra rossobl\u00f9 si piazza all'ultimo posto con 18 punti, retrocedendo in Serie B con il Cesena, il Pisa e il Lecce. Si tratta del peggior risultato di sempre nella storia del Bologna. Una stagione per certi versi strana e amara, che lascia nell'animo la convinzione di una rosa che avrebbe potuto e dovuto salvarsi, lo dimostra il percorso da applausi in Coppa UEFA e anche il discreto percorso in Coppa Italia che in primavera, gli ha fatto sfiorare le semifinali in entrambe le manifestazioni.\nMaglie e sponsor.\nLe maglie adottate per la stagione 1990-1991 sono a cinque strisce verticali rossobl\u00f9, pantaloncini bianchi e calzettoni blu. La divisa di riserva \u00e8 bianca con due sottili strisce orizzontali rossa e blu. Lo sponsor della stagione \u00e8 Mercatone Uno e lo sponsor tecnico Uhlsport.\nStatistiche.\nStatistiche di squadra.\nStatistiche aggiornate al 26 maggio 1991."}
{"id": "1848021", "revid": "154893", "url": "https://it.wikipedia.org/wiki?curid=1848021", "title": "Kap York", "text": ""}
{"id": "1848022", "revid": "117075048", "url": "https://it.wikipedia.org/wiki?curid=1848022", "title": "NGC 290", "text": "NGC 290 \u00e8 un ammasso aperto situato all'interno della Piccola Nube di Magellano, una galassia satellite della Via Lattea, visibile a sua volta nella costellazione del Tucano. Il suo diametro \u00e8 di 290 \u00b1 60 anni luce. Fu scoperto da William Herschel l'11 aprile 1834."}
{"id": "1848024", "revid": "154893", "url": "https://it.wikipedia.org/wiki?curid=1848024", "title": "Cape York (Groenlandia)", "text": ""}
{"id": "1848030", "revid": "38120", "url": "https://it.wikipedia.org/wiki?curid=1848030", "title": "Saint Seiya Ougon Densetsu", "text": ""}
{"id": "1848034", "revid": "2202614", "url": "https://it.wikipedia.org/wiki?curid=1848034", "title": "Giuseppe Mazzei", "text": "Fondatore e proprietario di MazzeiHub -Helps 'Ur Business- societ\u00e0 specializzata in lobbying, comunicazione strategica e political intelligence.\nFondatore e Presidente dell'Associazione \"Il Chiostro-trasparenza e professionalit\u00e0 delle lobby\"\nFondatore e Presidente onorario di Public Affairs Community of Europe (PACE), il network paneuropeo delle associazioni dei professionisti di lobbying.\nGi\u00e0 Direttore generale di Planet multimedia, societ\u00e0 specializzata nell'ideazione e realizzazione di contest culturali, sociali e di attualit\u00e0.\nGi\u00e0 Segretario Generale L.I.D.U.(Lega italiana dei diritti dell'uomo)onlus, membro della Federazione Internazionele dei Diritti dell'Uomo (FIDH):\nDal Maggio 2021 \u00e8 direttore responsabile del quotidiano La Discussione\nFormazione.\nHa studiato Teologia alla Pontificia Universit\u00e0 Gregoriana e si \u00e8 laureato in Filosofia all'Universit\u00e0 degli Studi di Roma la Sapienza con Gianni Statera. Studioso di Karl Popper, ha conseguito il dottorato in Scienze morali e sociali.\nAttivit\u00e0 politica.\n\u00c8 stato dirigente dei giovani repubblicani, nel PRI di Ugo La Malfa, e stretto collaboratore di Paolo Ungari, Giovanni Spadolini e Francesco Compagna.\nCarriera giornalistica.\nHa cominciato a lavorare come giornalista a \"La voce repubblicana\" nel 1975. Ha poi collaborato a \"l'Europeo\", \"Panorama\", \"Mondo Economico\" e ha pubblicato saggi su numerose riviste tra le quali \"Biblioteca della Libert\u00e0\", \"Mondoperaio\", \"Alleanza per la libert\u00e0 e il progresso\", \"Occidente\", \"Pagina\", \"Quale Impresa\".\nNel 1979 \u00e8 stato assunto da Sergio Zavoli al GR1 della Rai dove \u00e8 stato redattore parlamentare per dieci anni. Passato in televisione nel 1990, \u00e8 stato vicedirettore di Bruno Vespa al Tg1 fino al 1993, capo del servizio politico al Tg2 di Paolo Garimberti e inviato al seguito del Presidente della Repubblica, Oscar Luigi Scalfaro, fino al 1997. Chiamato dal Direttore generale, Franco Iseppi, ad occuparsi dei rapporti istituzionali della Rai, \u00e8 stato responsabile per le relazioni con le Authority per sette anni. Nel 2002 \u00e8 stato direttore dello staff del Presidente della Rai Antonio Baldassarre. Nel 2004 ha lasciato la Rai chiamato dal gruppo Allianz a dirigere le relazioni istituzionali fino al 2012.\nCarriera accademica.\nHa cominciato ad insegnare presso la Libera universit\u00e0 internazionale degli studi sociali Guido Carli (Luiss) di Roma nel 1978 come assistente di Alberto Ronchey e come collaboratore di Enrico Jacchia al Centro di studi strategici. \u00c8 stato docente a contratto alla Facolt\u00e0 di Scienze Politiche della LUISS fino al 1990. Ha insegnato dal 1982 al 1994 alla Scuola di giornalismo della LUISS di cui \u00e8 stato condirettore dal 1990 al 1994. Ha insegnato anche alla Scuola di giornalismo all'Universit\u00e0 di Tor Vergata, ha tenuto lezioni in vari corsi e master di giornalismo e comunicazione. \u00c8 stato docente presso la Facolt\u00e0 di Scienze della comunicazione dell'Universit\u00e0 \"La Sapienza\" di Roma di \"Teoria e tecniche del linguaggio giornalistico\" prima e di \"Teoria e tecniche delle relazioni istituzionali\" poi.\nAssociazioni.\nNel 1993 ha fondato con Enrico Cisnetto l'associazione Societ\u00e0 aperta che si occupa del rinnovamento della classe politica italiana; \u00e8 stato segretario generale del Club delle relazioni esterne. Nel 2006 ha fondato Assolowcost, la prima associazione europea del lowcost-high quality di cui \u00e8 stato segretario generale. Nel 2007 ha fondato l'associazione \"Il Chiostro - trasparenza e professionalit\u00e0 delle lobby\" la prima associazione di lobbisti italiani, di cui \u00e8 presidente. Nel 2011 ha fondato Public Affairs Community of Europe (PACE) l'unico network paneuropeo delle associazioni dei lobbisti. Nell'ottobre del 2017 \u00e8 stato eletto Segretario generale della L.I.D.U. (Lega italiana dei diritti dell'uomo) onlus, membro della Federazione Internazionale dei Diritti dell'Uomo (FIDH): \nLibri pubblicati.\nNei suoi libri si \u00e8 occupato di terrorismo, giornalismo, politica e lobbismo."}
{"id": "1848039", "revid": "110157", "url": "https://it.wikipedia.org/wiki?curid=1848039", "title": "Zbel\u00edtov", "text": "Zbel\u00edtov \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1848043", "revid": "31886", "url": "https://it.wikipedia.org/wiki?curid=1848043", "title": "Micropholcommatidae", "text": ""}
{"id": "1848045", "revid": "599013", "url": "https://it.wikipedia.org/wiki?curid=1848045", "title": "Animal Crackers", "text": ""}
{"id": "1848046", "revid": "38120", "url": "https://it.wikipedia.org/wiki?curid=1848046", "title": "Saint Seiya Ougon Densetsu Kanketsu Hen", "text": ""}
{"id": "1848047", "revid": "287204", "url": "https://it.wikipedia.org/wiki?curid=1848047", "title": "Maggie Cassidy", "text": "Maggie Cassidy \u00e8 un romanzo di Jack Kerouac, scritto nel 1953 e pubblicato per la prima volta nel 1959, dopo il successo di \"Sulla strada\". Il libro rievoca la vita nella tranquillit\u00e0 di Lowell di Jack Duluoz, l'alter ego letterario di Kerouac.\nIl romanzo prende spunto dal triangolo amoroso tra il protagonista, la dolce Maggie e la spregiudicata Pauline Cole, per poi descrivere la giovent\u00f9 dell'autore nella sua citt\u00e0 natale, Lowell. Fortemente autobiografico, il libro rievoca gli amori, le amicizie, la vita in famiglia, le gare sportive di Jack Duluoz. Punto di rottura della vita provinciale \u00e8 il trasferimento del protagonista a New York.\nI personaggi.\nI personaggi del romanzo corrispondono a figure realmente esistite. L'elenco che segue comprende le attribuzioni pi\u00f9 comunemente acconsentite."}
{"id": "1848054", "revid": "110157", "url": "https://it.wikipedia.org/wiki?curid=1848054", "title": "Zb\u011b\u0161i\u010dky", "text": "Zb\u011b\u0161i\u010dky \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1848055", "revid": "31886", "url": "https://it.wikipedia.org/wiki?curid=1848055", "title": "Specie di Micropholcommatidae", "text": ""}
{"id": "1848061", "revid": "38120", "url": "https://it.wikipedia.org/wiki?curid=1848061", "title": "Saint Seiya Ougon Densetsu Hen Perfect Edition", "text": ""}
{"id": "1848063", "revid": "38120", "url": "https://it.wikipedia.org/wiki?curid=1848063", "title": "Saint Seiya Ougon Densetsuhen Perfect Edition", "text": ""}
{"id": "1848065", "revid": "834", "url": "https://it.wikipedia.org/wiki?curid=1848065", "title": "What a girl wants", "text": ""}
{"id": "1848066", "revid": "1305772", "url": "https://it.wikipedia.org/wiki?curid=1848066", "title": "Capo York", "text": "Capo York pu\u00f2 riferirsi a:"}
{"id": "1848069", "revid": "1305772", "url": "https://it.wikipedia.org/wiki?curid=1848069", "title": "Cape York", "text": "Cape York pu\u00f2 riferirsi a:"}
{"id": "1848072", "revid": "640277", "url": "https://it.wikipedia.org/wiki?curid=1848072", "title": "Lurtz", "text": ""}
{"id": "1848074", "revid": "33689", "url": "https://it.wikipedia.org/wiki?curid=1848074", "title": "Kurast", "text": ""}
{"id": "1848078", "revid": "110157", "url": "https://it.wikipedia.org/wiki?curid=1848078", "title": "Zv\u00edkovsk\u00e9 Podhrad\u00ed", "text": "Zv\u00edkovsk\u00e9 Podhrad\u00ed \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1848082", "revid": "118223851", "url": "https://it.wikipedia.org/wiki?curid=1848082", "title": "Club Deportivo El Nacional", "text": "Il Club Deportivo El Nacional \u00e8 una societ\u00e0 calcistica di Quito, in Ecuador. Il Nacional deve il suo nome all'esercito ecuadoriano e perch\u00e9 solo calciatori ecuadoriani possono giocare per la squadra.\nStoria.\nL'El Nacional \u00e8 la squadra che ha vinto pi\u00f9 campionati nazionali (13), insieme al Barcelona Sporting Club di Guayaquil. Tra i giocatori pi\u00f9 famosi che hanno militato nel club ci sono \u00c1ngel Fern\u00e1ndez, Agust\u00edn Delgado, Eduardo Hurtado, e Luis Antonio Valencia.\nI rivali principali sono la Sociedad Deportiva Aucas, la LDU Quito e la Sociedad Deportivo Quito."}
{"id": "1848085", "revid": "450700", "url": "https://it.wikipedia.org/wiki?curid=1848085", "title": "Iperidratazione", "text": "L'iperidratazione descrive l'aumento dei liquidi nell'organismo vivente.\nNell'uomo si possono identificare due compartimenti principali, in funzione della componente liquida: il compartimento intracellulare e quello extracellulare.\nIn caso di iperidratazione, in funzione dell'osmolalit\u00e0, cio\u00e8 soprattutto della natriemia, si distinguono tre forme:\nEziologia.\nL'apporto eccessivo di liquidi o sale in caso di\nTerapia.\nCausale, laddove possibile, e sintomatica: diuretici o emodialisi."}
{"id": "1848089", "revid": "394", "url": "https://it.wikipedia.org/wiki?curid=1848089", "title": "Saint Paradise", "text": "Saint Paradise, noto anche come \"Saint Seiya Paradise\", \u00e8 un videogioco di ruolo ambientato nel mondo dei \"Cavalieri dello zodiaco\": il giocatore gioca con Pegasus e gli altri Cavalieri di bronzo in versione \"super deformed\" percorrendo tutta la serie animata (esclusa la parte di Asgard) dalla fine della Guerra Galattica fino alla saga di Nettuno, cercando di sconfiggere tutti i nemici che incontra."}
{"id": "1848090", "revid": "62004", "url": "https://it.wikipedia.org/wiki?curid=1848090", "title": "Alessandro Vanotti", "text": "Carriera.\nDopo due anni da Under-23, passa professionista con la De Nardi del suo concittadino Gianluigi Stanga, squadra bergamasca con sede a Ponte San Pietro. Partecipa al Giro d'Italia di quell'anno arrivando 44\u00ba.\nL'anno successivo la formazione diventa Domina Vacanze e partecipa all'UCI ProTour. Vanotti sfiora la vittoria in una tappa del Giro d'Italia da Lissone a Varazze. L'anno dopo la squadra cambia ancora nome dopo la fusione con il Team Wiesenhof e diventa Team Milram. Vanotti per\u00f2 vi rimane solo nel 2006 per poi trasferirsi alla Liquigas nel 2007, stagione in cui ottiene la sua prima e unica vittoria da professionista, una tappa della Settimana Ciclistica Lombarda nella sua citt\u00e0 d'origine, Bergamo.\nNel 2013 cambia squadra, passando all'Astana, in cui segue l'amico Vincenzo Nibali. Rimane con la formazione kazaka fino a tutto il 2016.\nAd inizio 2017 lascia il ciclismo professionistico e fonda una societ\u00e0 di turismo sportivo, la Vanotti Cycle Camp."}
{"id": "1848095", "revid": "123316541", "url": "https://it.wikipedia.org/wiki?curid=1848095", "title": "Ko\u0161arka\u0161ki klub Zagreb", "text": "Il K.K. Zagreb (\"Ko\u0161arka\u0161ki Klub Zagreb\") \u00e8 stata una squadra di pallacanestro croata della citt\u00e0 di Zagabria.\nIl club nasce nel 1970, e ha vinto il suo primo trofeo nazionale, la Coppa di Croazia nel 2008."}
{"id": "1848096", "revid": "110157", "url": "https://it.wikipedia.org/wiki?curid=1848096", "title": "Zho\u0159 (Boemia meridionale)", "text": "Zho\u0159 \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1848099", "revid": "38120", "url": "https://it.wikipedia.org/wiki?curid=1848099", "title": "Saint Seiya Paradise", "text": ""}
{"id": "1848108", "revid": "767487", "url": "https://it.wikipedia.org/wiki?curid=1848108", "title": "Venke Knutson", "text": ""}
{"id": "1848109", "revid": "1305772", "url": "https://it.wikipedia.org/wiki?curid=1848109", "title": "What a Girl Wants", "text": "What a Girl Wants \u00e8 un singolo della cantante pop Christina Aguilera, pubblicato il 13 dicembre 1999 per l'etichetta discografica RCA. \u00c8 stato estratto dal suo album di debutto, \"Christina Aguilera\".\nPubblicato nel tardo 1999, il singolo arriv\u00f2 alla numero uno della \"Billboard Hot 100\" per due settimane, divenendo il secondo singolo di Christina Aguilera ad arrivare alla numero uno. Il singolo riusc\u00ec ad arrivare anche alla numero tre nel Regno Unito e alla numero cinque in Australia.\n\"What a Girl Wants\" ha guadagnato cinque nomination agli MTV Video Music Awards: \"miglior video femminile\", \"migliore nuova artista\", \"miglior video pop\", \"scelta del pubblico\", e \"miglior coreografia\" (premio per la coreografa Tina Landon), oltre che una nomination ai Grammy Award come \"migliore performance pop femminile\" del 2001.\nDescrizione.\n\"What a Girl Wants\" \u00e8 stata scritta da Shelly Peiken e Guy Roche, ed \u00e8 stata prodotta da Roche. Nella sua prima canzone dedicata agli uomini, la Aguilera ringrazia un uomo che \u00e8 stato con lei, e che non l'ha abbandonata mentre era confusa e aveva bisogno di tempo per 'respirare'. A differenza del suo precedente singolo, \"Genie in a Bottle\", questo brano non \u00e8 destinato ad affrontare l'aspetto sessuale delle relazioni, ma piuttosto la parte pi\u00f9 romantica ed amorevole.\nInsieme a \"Genie in a Bottle\" e \"Beautiful\", la canzone , ma per ironia della sorte, il singolo rischiava di non essere mai pubblicato. La casa discografica della Aguilera, la RCA Records, aveva inizialmente ritenuto il brano \"So Emotional\" pi\u00f9 adatto ad essere il secondo singolo. La Aguilera pens\u00f2 che si trattasse di una scelta poco adatta, in quanto \"So Emotional\" non aveva avuto l'impatto di \"Genie in a Bottle\" e la sua carriera si sarebbe arenata al secondo singolo.\nNonostante la RCA non fosse convinta delle motivazioni della cantante, la Aguilera continu\u00f2 ad opporsi ed alla fine \"What a Girl Wants\" fu pubblicato come secondo singolo. Sempre assecondando le richieste della cantante, la canzone fu remixata e ri-registrata (\"What a Girl Wants\" in originale era una ballata, inadatta per le radio). La nuova versione di \"What a Girl Wants\" conservava gran parte della melodia originale, ma possedeva una nuova energia. Poich\u00e9 la nuova versione della canzone non era presente nell'album, il disco \"Christina Aguilera\" fu ristampato, con la nuova versione di \"What a Girl Wants\" al posto dell'originale."}
{"id": "1848113", "revid": "767487", "url": "https://it.wikipedia.org/wiki?curid=1848113", "title": "Morgan Nicholls", "text": "Accompagna la band nei concerti per suonare i brani che non possono essere interamente interpretati dai tre componenti.\nBiografia.\nLa band si rivolse a Morgan Nicholls per la prima volta nel 2004, quando Chris Wolstenholme si ruppe il polso giocando a calcio.\nNel 2006, quando i Muse pubblicarono il quarto album in studio \"Black Holes and Revelations\", Nicholls venne richiamato dalla band per diventare, a tutti gli effetti, un session-man che accompagna il gruppo durante le esibizioni dal vivo. Durante i concerti suona principalmente la tastiera, ma si sposta occasionalmente alla chitarra elettrica durante i brani in cui il frontman Matthew Bellamy siede al pianoforte. Durante i tour in promozione al sesto e al settimo album in studio \"The 2nd Law\" e \"Drones\", ha suonato la chitarra elettrica anche nei brani in cui Bellamy ha scelto di non suonare alcuno strumento (come \"Follow Me\", \"Starlight\", \"Dead Inside\" o \"Uprising\"), lasciando che le tastiere venissero riprodotte da basi pre-registrate. Nello stesso tour, \u00e8 stato lui l'esecutore del brano \"The 2nd Law: Isolated System\", suonato insieme a Dominic Howard."}
{"id": "1848116", "revid": "80565", "url": "https://it.wikipedia.org/wiki?curid=1848116", "title": "Macworld Expo", "text": ""}
{"id": "1848117", "revid": "767487", "url": "https://it.wikipedia.org/wiki?curid=1848117", "title": "\u017d\u010f\u00e1r (P\u00edsek)", "text": "\u017d\u010f\u00e1r \u00e8 un comune della Repubblica Ceca facente parte del distretto di P\u00edsek, in Boemia Meridionale."}
{"id": "1848118", "revid": "547034", "url": "https://it.wikipedia.org/wiki?curid=1848118", "title": "Paolo Serra (attore)", "text": "Si \u00e8 formato alla Scuola di Recitazione del Teatro Stabile di Genova.\nFin dai suoi esordi ha collaborato con alcuni tra i maggiori registi italiani ed europei entrando a far parte dei pi\u00f9 importanti Teatri Stabili e Compagnie di Prosa italiani.\nNel 2001 vince al Festival Teatrale di Borgio Verezzi con \"L'amore delle tre melarance\" il Premio Savona dedicato al miglior attore non protagonista."}
{"id": "1848120", "revid": "1543377", "url": "https://it.wikipedia.org/wiki?curid=1848120", "title": "Simone Cadamuro", "text": "Professionista dal 2002 al 2009, conta dieci vittorie in carriera.\nCarriera.\nDa dilettante vince la Coppa Caivano nel 1999, il Memorial Vincenzo Mantovani, il Trofeo Pina e Mario Bazzigaluppi e il Gran Premio Industrie del Marmo nel 2000, la Milano-Busseto e la Vicenza-Bionde nel 2001.\nPassa professionista nel 2002 con la De Nardi-Pasta Montegrappa. Vince una tappa al Giro di Slovacchia. La prima vittoria in una corsa abbastanza importante \u00e8 avvenuta nel 2003 al Giro di Polonia. Il 2004 \u00e8 l'anno migliore della sua carriera: da velocista di punta della De Nardi ottiene 3 vittorie, al GP di Doha, alla classica di Veenendaal e in una tappa del Tour of Qinghai Lake in Cina.\nNel 2005 la squadra diventa Domina Vacanze ed entra a far parte dell'UCI ProTour. Cadamuro vince una tappa all'Eneco Tour e si piazza quarto in una tappa al Giro d'Italia, in un'edizione in cui ha lavorato da ultimo uomo prima per Ivan Quaranta e poi per Mirco Lorenzetto. Negli anni successivi, prima con il Team Milram e poi con la Kio Ene-Tonazzi-DMT, ha ottenuto molti piazzamenti ma senza pi\u00f9 riuscire a vincere.\nHa concluso la propria carriera professionistica il 28 giugno 2009; dopo il ritiro ha iniziato a svolgere l'attivit\u00e0 di agente di recupero crediti."}
{"id": "1848121", "revid": "599013", "url": "https://it.wikipedia.org/wiki?curid=1848121", "title": "Ebelio Ord\u00f3\u00f1ez", "text": ""}
{"id": "1848122", "revid": "287204", "url": "https://it.wikipedia.org/wiki?curid=1848122", "title": "Ebelio Ordo\u00f1ez", "text": ""}
{"id": "1848124", "revid": "1305772", "url": "https://it.wikipedia.org/wiki?curid=1848124", "title": "Saint Seiya Typing Ryusei Ken", "text": "Saint Seiya Typing Ryusei Ken \u00e8 un videogioco (in parte di ruolo e in parte a quiz) ambientato nel mondo dei \"Cavalieri dello zodiaco\": il giocatore gioca con Pegasus e gli altri Cavalieri di bronzo portandoli a conquistare la cloth ed altri combattimenti fino a vincere la Guerra Galattica e a sconfiggere i Cavalieri d'oro e il Grande Sacerdote. Il gioco \u00e8 stato pubblicato unicamente in Giappone per piattaforma Microsoft Windows.\nTutto il gioco \u00e8 gestito con la tastiera, e i combattimenti si basano sulla velocit\u00e0 di digitazione di alcune frasi."}
{"id": "1848126", "revid": "38120", "url": "https://it.wikipedia.org/wiki?curid=1848126", "title": "Saint Seiya Typing Ryu Sei Ken", "text": ""}
{"id": "1848128", "revid": "38120", "url": "https://it.wikipedia.org/wiki?curid=1848128", "title": "Saint Seiya Typing Ryuseiken", "text": ""}
{"id": "1848129", "revid": "179980", "url": "https://it.wikipedia.org/wiki?curid=1848129", "title": "Evelio Agust\u00edn Ordonez", "text": ""}
{"id": "1848130", "revid": "80565", "url": "https://it.wikipedia.org/wiki?curid=1848130", "title": "Minuto primo", "text": ""}
{"id": "1848137", "revid": "287204", "url": "https://it.wikipedia.org/wiki?curid=1848137", "title": "Ko\u0161arka\u0161ki klub Cedevita Zagreb", "text": "Il K.K. Cedevita Zagreb \u00e8 stata una societ\u00e0 cestistica croata avente sede a Zagabria. Fondata nel 1991, gioca nella A1 Liga croata e nella Lega Adriatica.\nDisputa le partite interne nella Dom Sportova, famosa per essere la storica casa del KHL Medve\u0161\u010dak Zagabria (squadra di hockey su ghiaccio), che ha una capienza di 3.500 spettatori quando utilizzata per gli incontri di pallacanestro, mentre nelle coppe europee si trasferisce al Drazen Petrovic Dome.\nStoria.\nNella stagione 2009-10 partecipa per la prima volta alla Lega Adriatica.\nNel 2011 ha raggiunto la Final Four di Eurocup venendo sconfitto in semifinale dall'UNICS Kazan' poi vincitore del trofeo.\nNella stagione 2012-13 partecipa per la prima volta all'Eurolega.\nRoster 2018-2019.\n\"Aggiornato al 3 gennaio 2019.\""}
{"id": "1848140", "revid": "836193", "url": "https://it.wikipedia.org/wiki?curid=1848140", "title": "Tranvia delle Cascine", "text": ""}
{"id": "1848141", "revid": "599013", "url": "https://it.wikipedia.org/wiki?curid=1848141", "title": "Vr\u00e1\u017e", "text": "Vr\u00e1\u017e pu\u00f2 riferirsi a diversi toponimi della Repubblica Ceca:"}
{"id": "1848143", "revid": "287204", "url": "https://it.wikipedia.org/wiki?curid=1848143", "title": "Vraz", "text": ""}
{"id": "1848147", "revid": "183694", "url": "https://it.wikipedia.org/wiki?curid=1848147", "title": "Parco eolico El Marquesado", "text": "Il Parco eolico El Marquesado ha una capacit\u00e0 di 198 MW, \u00e8 situato a Granada ed \u00e8 il secondo maggior parco eolico in Spagna. Con una generazione annua di 450 GWh, il complesso El Marquesado comprende quattro parchi eolici ognuno dei quali con una capacit\u00e0 generativa di 49,5 MW. Tutti e quattro i siti usano turbine Gamesa G 80-2MW prodotte dalla Gamesa (da 2 MW ciascuna). Il costo per la costruzione del parco eolico \u00e8 ammontato a 250 milioni di euro."}
{"id": "1848151", "revid": "599013", "url": "https://it.wikipedia.org/wiki?curid=1848151", "title": "Zho\u0159", "text": "Zho\u0159 pu\u00f2 riferirsi a diversi toponimi della Repubblica Ceca:"}
{"id": "1848152", "revid": "119402645", "url": "https://it.wikipedia.org/wiki?curid=1848152", "title": "Berkenbr\u00fcck", "text": "Berkenbr\u00fcck \u00e8 un comune di abitanti del Brandeburgo, in Germania.\nAppartiene al circondario dell'Oder-Sprea ed \u00e8 parte della comunit\u00e0 amministrativa dell'Odervorland."}
{"id": "1848153", "revid": "75421", "url": "https://it.wikipedia.org/wiki?curid=1848153", "title": "Tempio di Vesta (Roma)", "text": ""}
{"id": "1848154", "revid": "287204", "url": "https://it.wikipedia.org/wiki?curid=1848154", "title": "Zhor", "text": ""}
{"id": "1848155", "revid": "287204", "url": "https://it.wikipedia.org/wiki?curid=1848155", "title": "France O", "text": ""}
{"id": "1848158", "revid": "287204", "url": "https://it.wikipedia.org/wiki?curid=1848158", "title": "Leonardo Sinisgalli", "text": "\u00c8 noto come \"Il poeta ingegnere\" o \"Il poeta delle due muse\", per il fatto che in tutte le sue opere ha sempre fatto convivere cultura umanistica e cultura scientifica. Per la sua versatilit\u00e0 \u00e8 stato definito \"un Leonardo del Novecento\" in quanto \u00e8 stato narratore, pubblicista, direttore artistico, direttore di riviste, documentarista, autore radiofonico, disegnatore.\nBiografia.\nInfanzia (1908-1918).\nLeonardo Sinisgalli nasce a Montemurro in Basilicata, in quella che egli definir\u00e0 \"la dolce provincia dell'Agri\", alle ore 15 del 9 marzo 1908 da Vito Michele e Carmina Geronima Maria Lacorazza. La sua infanzia indirizzer\u00e0 lo sviluppo della sua poetica. A Montemurro Leonardo frequenter\u00e0 la bottega di don Vito Santoro che gli far\u00e0 da maestro e consiglier\u00e0 alla madre di fargli continuare gli studi, nonostante la sua aspirazione fosse quella di fare il garzone presso la bottega del fabbro \"mastro Tittillo\".\nIl primo periodo romano (1918-1923).\nCos\u00ec, nel 1918, Leonardo partir\u00e0 per Caserta, alla volta del Collegio Salesiano \"con le tasche piene di confetti\", ma con il cuore singhiozzante per la traumatica separazione familiare. Da Caserta passer\u00e0 al Collegio di Benevento, perch\u00e9 ritenuto pi\u00f9 congeniale, e qui preparer\u00e0 la \"bellissima licenza\" che conseguir\u00e0 a Napoli nel 1925 con la media pi\u00f9 alta della Campania. Si iscrisse a Roma alla facolt\u00e0 di Matematica, dove segu\u00ec i corsi di geometria, di analisi, di matematica di Levi-Civita, Severi, Castelnuovo e Fantappi\u00e8. Sar\u00e0 proprio Leonardo a confessare in seguito di aver conosciuto fra i quindici e i vent'anni \u201cgiorni d'estasi\u201d, grazie alla \u201cmusica accorata\u201d che gli quietava le voglie e ai \u201cmodelli impenetrabili alla malinconia\u201d che gli offriva la matematica. Ultimato il biennio per\u00f2, in preda a una crisi, pass\u00f2 ad ingegneria. In questo periodo svilupp\u00f2 una passione per l\u2019opera di Sergio Corazzini, poeta crepuscolare, a cui si ispirer\u00e0 per la stesura dei suoi primi versi, pubblicati in autoedizione nel 1927 con il titolo di \"Cuore\". \nInvitato da Enrico Fermi, nel 1929, ad entrare nell'Istituto di Fisica di via Panisperna, preferir\u00e0 rinunciare allo studio dei \"neutroni lenti e della radioattivit\u00e0 artificiale\" per seguire \"pittori e poeti\", ma non senza incertezze e dubbi: confesser\u00e0 che non riusciva a vederci chiaro nella sua vocazione, e che gli sembrava di avere \"due teste, due cervelli, come certi granchi che si nascondono sotto le pietre...\". \nDurante il soggiorno romano frequenta Libero de Libero, Arnaldo Beccaria, Scipione e Mario Mafai e collabora a \"L'Italia Letteraria\".\nIl primo periodo milanese (1932-1940).\nDopo la laurea in Ingegneria Elettronica e Industriale e all'esame di Stato sostenuto a Padova nel 1932, parte alla volta di Milano, ma dovr\u00e0 fare i conti, nei primi tempi, con molte difficolt\u00e0, nonostante qualche saltuaria collaborazione a \u201cL\u2019Italia Letteraria\u201d e a \u201cLa Lettura\u201d. La svolta fu sancita dall'incontro con Ungaretti, poeta gi\u00e0 di fama, che, nel '34 , non tacque l'entusiasmo per il talento del giovane Sinisgalli, dapprima con una corrispondenza sulla \u201cGazzetta del Popolo\u201d, in seguito a Torino, durante una conferenza sul Petrarca. Il 1934 lo vede partecipare, dietro suggerimento di Zavattini, ai Littorali per la giovent\u00f9 a Firenze, durante i quali una giuria composta da Bacchelli, Ungaretti, Palazzeschi decreta la vittoria della sua poesia \"Interno Orfico\u201d, che supera quella di Attilio Bertolucci; nell'ambito dello stesso concorso, Alfonso Gatto \u00e8 primo nella prosa. Essere primo littore di poesia non gli fu giovevole: il suo componimento e quello di Bertolucci furono oggetto di una feroce critica di Telesio Interlandi su \u201cTevere\u201d, giornale fascista, nel quale lo stesso Interlandi elogi\u00f2, invece, il lavoro del quinto classificato Pietro Ingrao, politicamente pi\u00f9 impegnato.\nIl poeta ripara a Montemurro dove prepara, nel 1935, la prima stesura del \u201cQuaderno di geometria\u201d e di molte delle diciotto poesie che in seguito pubblicher\u00e0. In virt\u00f9 delle insistenze di Cantatore, Zavattini ed altri, decide di ritornare a Milano e dove inizia una stagione ricca di soddisfazioni. Le 18 poesie furono pubblicate per le edizioni Scheiwiller, e la linea editoriale era quella di un libriccino rosso delle dimensioni di un francobollo, per una ragione non prettamente estetica ma funzionale, essendo la carta razionata ai tempi dell'Impero. Quelle poesie si imposero prepotentemente all'attenzione di critici come Emilio Cecchi e De Robertis, che gli dedic\u00f2 un famoso saggio sul primo numero di \"Letteratura\", ed inaugurarono la fortunata collana \u201cAll'insegna del pesce d'oro\u201d, che prese il nome dall'osteria in cui Leonardo, Quasimodo, Cantatore e Scheiwiller si ritrovavano. \u201cSinisgalli era veramente uno dei pi\u00f9 pronti a dominare la situazione e la conversazione, nei giochi propri dei caff\u00e8 letterari. Ricordo ancora, con una certa emozione, l'uscita della 18 poesie. Fu uno dei libri che allora ebbero una accoglienza sicura da parte dei giovani e della critica pi\u00f9 sensibile. Subito ci si accorse che si era davanti ad una figura rilevante della civilt\u00e0 poetica di quel tempo\u201d, sono queste le parole che us\u00f2 Luciano Anceschi scrivendo di Leonardo al \"Savini\", un caff\u00e8 abituato a veder seduti ai suoi tavoli artisti e letterati. Contemporaneamente il poeta si dedicava in maniera febbrile alla sua attivit\u00e0 pubblicistica, scrivendo su riviste di architettura e di arredamento, non tralasciando il suo interesse per gli allestimenti e la grafica. Nel periodo milanese, pregno di amicizie e possibilit\u00e0, impegnava le sue giornate a coltivare le amicizie con Persico, Pagano, Nizzoli, Terragni, Veronesi, con l'architetto Gio Ponti, e frequentando lo studio Boggeri e la Galleria del Milione. I suoi \"Ritratti di macchine\" e \"Quaderno di geometria\" fissano il primo tentativo di Sinisgalli di giungere ad un superamento del dualismo tra la cultura scientifica e artistica. Il lungo legame che intreccer\u00e0 la vita di Sinisgalli al mondo della grande industria comincia nel '37 quando, dietro consiglio di Gatto, risponde ad un'inserzione che gli procurer\u00e0 un contratto con la Societ\u00e0 del Linoleum come organizzatore di convegni e collaboratore di una rivista specializzata. Nel '38, Adriano Olivetti lo assume come responsabile dell'Ufficio tecnico di pubblicit\u00e0. \nUn grande fervore creativo caratterizza i due anni in cui lavora alla Olivetti: le sue vetrine e i manifesti pubblicitari assurgono quasi a prodromi delle tecniche proprie della pop-art; sono oggetto di commenti e attenzioni, la rosa in un calamaio accanto alla macchina da scrivere \u201cStudio 42\u201d diventa l'emblema della sua lirica peculiarit\u00e0 di reclamizzare i prodotti industriali. Pubblica in questo stesso periodo \u201dCampi Elisi\u201d, opera che sottolinea la sua adesione al gusto ermetico, della quale scriveranno Anceschi, Contini, Bo, quest'ultimo sottolineandone la leggibilit\u00e0 estrema e la concretezza di sentimenti cos\u00ec da contraddire le critiche di oscurit\u00e0 di cui erano fatte oggetto le liriche ermetiche.\nLa guerra.\nScoppiata la guerra, Sinisgalli, con il grado di ufficiale, viene richiamato alle armi: in Sardegna, prima, e a Roma, poi, dove pubblica nel '42 alcuni racconti di \"Fiori pari, fiori dispari\", alcuni saggi di \"Furor mathematicus\" e una parte di \"Horror vacui\". Conosce Giorgia de Cousandier, la bella baronessa amante di Trilussa e anch'essa poetessa, pubblicista e narratrice, che diventer\u00e0 la sua compagna e che sposer\u00e0 nel '69. Ad agosto '43, un mese prima che sua madre muoia, esce per i tipi di Mondadori \"Vidi le Muse\", con la prefazione di Gianfranco Contini, nella prestigiosa collana dello \u201cSpecchio\u201d, che raccoglier\u00e0 tutta la produzione compresa negli anni 1931-1942. Ignaro della morte della madre, in una Roma ancora frastornata dalla firma di Cassibile dell'8 settembre, inizia la convivenza con Giorgia e con il pi\u00f9 piccolo dei suoi figli, Filippo. Il 13 maggio del '44 \u00e8 tratto in arresto dalle S.S. che vogliono informazioni su un amico scrittore e viene trasferito in Via Tasso. Solo la prontezza di Giorgia, e la sua conoscenza del tedesco, lo salvano dopo 24 ore. \nLa liberazione dell'Italia lo vede partire per Montemurro dove gli viene comunicata la notizia della morte della madre e dove si ferma per qualche mese. Rientra a Roma e ricomincia la sua frenesia nel lavoro: pubblica \"Furor Mathematicus\", \"Fiori pari, fiori dispari\", che ebbe a definire 28 capitoli di prosa confidenziale, e \"Horror Vacui\", si cimenta in traduzioni e collaborazioni giornalistiche; fa parte della redazione de \u201cIl costume politico e letterario\u201d. Deve per\u00f2 fare i conti con qualche difficolt\u00e0: gli editori romani gli rifiutano molte delle sue proposte scientifiche e letterarie, ad esempio l'idea di una collana di classici scientifici che aveva elaborato con Sebastiano Timpanaro, direttore della Domus Galileiana di Pisa. La sua passione eclettica lo porter\u00e0 a creare, con Giandomenico Giagni, una rubrica culturale radiofonica di notevole successo: il \u201cTeatro dell'usignolo\u201d. Questo programma, che ha per protagonisti musicisti e poeti, \u00e8 ancora oggi un fulgido esempio delle capacit\u00e0 innovative della radio del tempo. Nel 1947 pubblica \"I nuovi Campi Elisi\".\nIl secondo periodo milanese (1948-1952).\nLuraghi, il nuovo direttore generale della Pirelli, lo vuole con s\u00e9 come direttore artistico, con Arturo Tofanelli il poeta-ingegnere fonda l'house organ \"Pirelli\", la rivista del gruppo che diventer\u00e0 teatro di nuove sperimentazioni che troveranno compimento in \"Civilt\u00e0 delle Macchine\" del 1953.\nComincia cos\u00ec l'attivit\u00e0 propagandistica per l'azienda, con l'allestimento di mostre, cicli di conferenze e la pubblicizzazione vera e propria dei prodotti: sul finire degli anni Quaranta si poteva veder campeggiare su tutte le strade d'Italia un enorme cartello illustrante una suola e lo slogan \"Camminate Pirelli\". Nel 1949 gira un documentario scientifico sui solidi \"superiori\" intitolato \"Lezione di geometria\", che viene premiato a Venezia nel corso della Mostra del Cinema. Stessa sorte avr\u00e0 \"Millesimo di millimetro\", cortometraggio che gira con Virgilio Sabel l'anno successivo. In questo stesso anno esce presso Mondadori il \"Furor mathematicus\": \u00e8 una versione ampliata del primo Furor ed include tutti gli scritti di matematica, di geometria, di architettura, di arte e artigianato, di tecnica e storia della scienza, antesignana della \"Civilt\u00e0 delle macchine\", la prestigiosa rivista che invent\u00f2 nel 1953 e diresse per cinque anni (32 numeri).\nIl ritorno a Roma (1952-1963).\nCon il solo fratello Vincenzo come redattore, un fattorino e due segretarie, fond\u00f2 per la Finmeccanica, di cui era presidente quel Luraghi che lo aveva voluto alla Pirelli, la rivista delle due culture \"Civilt\u00e0 delle macchine\". La rivista, che aveva come modello il \u201cPolitecnico\u201d di Cattaneo, spalancava agli umanisti il mondo delle macchine e ai tecnici il mondo delle litterae ed ebbe una immensa eco anche a livello internazionale, divenendo una delle piattaforme di discussione delle grandi menti del secolo.\nNell'agosto del 1953 muore il padre, e, in seguito alla divisione dell'eredit\u00e0, al Poeta rimane solo la casa sul fosso \u201cLibritti\u201d dove nacque. Le due vigne (tremila viti) di cui Vito si era curato personalmente per trent'anni vengono vendute, con sommo dispiacere di Leonardo che ne serbava un malinconico ricordo. Soprattutto per la \u201cVigna vecchia\u201d, la dote di matrimonio della madre: un piccolo fazzoletto di terra al quale aveva dedicato un'ode.\nMa questi, sono anche anni di intenso lavoro per il gruppo Finmeccanica, che comprende 29 aziende: inventa slogan, escogita nomi (\u201cGiulietta\u201d dell'Alfa), si cimenta nel curare mostre, tra cui spicca quella del '55 dedicata all'\u201dArte e industria\u201d, in collaborazione con Enrico Prampolini, presso la Galleria d'Arte Moderna di Roma. Quando Luraghi, il suo nume tutelare, esce di scena e la testata \"Civilt\u00e0 delle Macchine\" passa all'Iri, inizia un processo di lento declino che porter\u00e0 il Poeta, con il numero di marzo-aprile del '58, ad abbandonarne la direzione con profonda indignazione, lasciandosi alle spalle una battaglia per mantenerne integra la struttura e l'essenza. La rivista continuer\u00e0 le pubblicazioni fino agli anni '80, mutando per\u00f2 indirizzo dopo l'uscita di Sinisgalli che si impegn\u00f2 subito in un lavoro di propaganda pubblicitaria per l'Agip, su richiesta di Enrico Mattei, inframmezzato da una pantagruelica mole di viaggi (Iran, Marocco, Cecoslovacchia, Thailandia, ecc.), conseguenza sia delle dimensioni internazionali dell'azienda, sia della sua nomina a consulente part-time per l'Alitalia nel '61. In quello stesso anno vince, con Tristan Tzara, il premio Etna-Taormina e inizia a collaborare con \u201cPaese sera\u201d. \u00c8 questo il periodo in cui il suo genio creativo, reso cos\u00ec fertile dalla sua Musa negli anni della giovent\u00f9, comincia a inaridirsi, senza per\u00f2 compromettere la qualit\u00e0 dei suoi versi, e lo convince a rivolgersi verso un'altra passione: quella del disegno e del ritratto. Nel maggio del '62 inizia a esporre i suoi lavori a Milano, nella Galleria Apollinaire.\nL'ultimo periodo.\nMolte difficolt\u00e0 lo accompagneranno nel 1963, non ultime le problematiche di salute del figlio Filippo. Abbandona l'ENI e ritorna a Milano, ma, con sua somma delusione, la \u201ccitt\u00e0 tecnica\u201d di Gadda, che sempre aveva tessuto le sue lodi, questa volta sembra indifferente alle sue creazioni. Ritorna a Roma dopo qualche piccola consulenza di scarso rilievo e fonda la rivista di design \u201cLa botte e il violino\u201d (8 numeri) nella quale d\u00e0 anche libero sfogo alle sue riflessioni. Collabora al \u201cIl Mondo\u201d di Pannunzio e al \u201cTempo Illustrato\u201d, nel quale affronta una rubrica di critica d'arte, i cui articoli confluiranno poi nei Marted\u00ec colorati (Immordino, Genova 1967). Gli editori de \u201cLa botte e il violino\u201d decidono di chiudere la rivista a causa dei costi elevati e Leonardo si dedica all'ideazione di un nuovo house organ: \u201cIl quadrifoglio\u201d, una rivista d'automobilismo che diriger\u00e0 fino al 65\u00ba anno d'et\u00e0. L'anno precedente aveva pubblicato per Mondadori la Poesia di ieri, un'antologia delle sue raccolte che vince il Premio Fiuggi.\nIl 1967 \u00e8 l'anno della pensione ed anche del sopraggiungere di un infarto che per\u00f2 non lo induce, nonostante il parere dei medici, a ridurre il ritmo delle sue attivit\u00e0: infatti cura con il fratello Vincenzo un programma monotematico per la radio dal titolo \u201cLa Lanterna\u201d che andr\u00e0 avanti per circa due anni e raggiunger\u00e0 le 98 puntate.\nIl dolore per la perdita di Giorgia (1978) e i riconoscimenti letterari sono il filo conduttore degli anni '70: vince il premio Gubbio-Inghirami nel '71, il Premio Viareggio nel '75 e il premio Vallombrosa nel '78 con \u201cDimenticatoio\u201d.\nIl Nobel a Montale invece che ad Ungaretti nel '75 \u00e8 cagione di grande delusione e di un duro scontro con Scheiwiller che lo bersaglia in una dura Lettera aperta, ma lo screzio si risaner\u00e0 velocemente. Collabora al \u201cSettimanale\u201d con una rubrica d'arte e a \u201cIl Mattino\u201d, su cui pubblica delle memorie rielaborate, scritte anni addietro e nel 1980 vedono la luce le \u201cImitazioni della Antologia Palatina\u201d per la Edizioni della Cometa. Ormai Sinisgalli \u00e8 sempre pi\u00f9 preso dalla sua passione per il disegno e nel 1980 fonda a Roma con Roberta Du Chene ed Ida Borra la galleria \u201cIl Millennio\". La mostra d'apertura \u00e8 dedicata ai pastelli e agli acquerelli di Sinisgalli.\n\u00c8 proprio durante la seconda personale presso la sua Galleria che il 31 gennaio 1981 Sinisgalli muore per infarto; viene sepolto a Montemurro nei \"Campi Elisi\". Per volont\u00e0 di Rodolfo Borra (l'esecutore testamentario di Leonardo), sulla lapide del poeta, campeggia la sua ultima poesia: \"Risorger\u00f2 fra tre anni o tre secoli tra raffiche di grandine nel mese di giugno\".\nStile.\nSinisgalli apparteneva alla \"generazione inquieta\" dei Montale, dei Moravia, dei Pavese, dei Vittorini, dei Piovene, i quali, formatisi nei duri anni del fascismo, ebbero sempre un angoscioso travaglio intellettuale dettato dalle difficolt\u00e0 di quegli anni di cambiamento. La sua poesia, quindi, ha sempre una certa amarezza di fondo e un senso di insoddisfazione continuo. Amarezza soprattutto verso la sua condizione di \"emigrante\", costretto a lasciare la sua terra su consiglio del suo maestro, che dopo la licenza media convinse la madre a mandarlo in collegio per proseguire gli studi. Molto spesso nelle sue opere sono presenti aneddoti e luoghi della sua infanzia, del suo paese, talvolta elementi all'apparenza banali, ma che rispecchiavano la chiave della sua inquietudine e amarezza, che era il distacco forzato da casa. \"Ero nato senza appetiti e volevo semplicemente perire nella mia aria\" scriver\u00e0 pi\u00f9 avanti.\nAltro aspetto fondamentale della sua poesia, e della sua prosa, fu dettato dalla formazione matematica, che influenz\u00f2 non poco le sue opere, cos\u00ec come la geometria (vedi fra tutti l'emblematico titolo \"Furor mathematicus\").\nFondazione Leonardo Sinisgalli.\nLa fondazione Leonardo Sinisgalli \u00e8 nata l'11 dicembre 2008 (atto costitutivo, Statuto), nell'anno in cui ricorreva il centesimo anniversario dalla nascita del poeta, sotto gli auspici del comune di Montemurro, della provincia di Potenza, della regione Basilicata e della Fondazione Banco di Napoli, ma l'attivit\u00e0 vera e propria della fondazione ha avuto inizio nel 2013. La fondazione gestisce la \"casa delle Muse\" spazio espositivo dedicato a Leonardo Sinisgalli, situata di fronte alla casa dove nacque il poeta. In due sale sono conservati i suoi libri e i suoi disegni, le sue pubblicit\u00e0, le pubblicazioni editoriali (la fondazione ha acquistato 70 volumi del poeta-ingegnere); le copertine delle riviste che ha fondato e diretto (Pirelli, Civilt\u00e0 delle Macchine, La botte e il violino) e le sue poesie. La casa delle Muse ospita anche opere di alcuni artisti cari a Sinisgalli: Gentilini, Cantatore, Turcato, Chersicla, Tamburi ecc. \nErede unica testamentaria del poeta lucano Leonardo Sinisgalli, \u00e8 la Dott.ssa Ana Maria Lutescu (medico)."}
{"id": "1848160", "revid": "110157", "url": "https://it.wikipedia.org/wiki?curid=1848160", "title": "Lycoming Engines", "text": "La Lycoming Engines (o semplicemente Lycoming) \u00e8 una azienda statunitense produttrice di motori aeronautici, conosciuta principalmente per i suoi motori aeronautici per aviazione generale. La sede \u00e8 a Williamsport (Pennsylvania), Lycoming produce una linea di motorizzazioni aeronautiche a pistone tra i quali l'unico certificato FAA per usi acrobatici e elicotteristici. L'azienda ha costruito pi\u00f9 di 325.000 motori a pistone pi\u00f9 della met\u00e0 dei velivoli di aviazione generale del mondo, sia aerei che elicotteri. Per la maggior parte della sua storia, Lycoming \u00e8 stata parte del gruppo AVCO come AVCO Lycoming. Nel 1987 AVCO fu acquisita da Textron e l'azienda \u00e8 divenuta Textron Lycoming. Nel 2002 l'azienda ha cambiato nome, assumendo quello attuale di Lycoming Engines.\nStoria.\nLe origini dell'azienda risalgono al 1845 con la societ\u00e0 di macchine da cucire di \"Madame Ellen Curtis Demorest\". Le origini sono peraltro poco chiare: la biografa Ishbel Ross scrive che il matrimonio tra Ellen Louise Curtis e William Jennings Demorest fu celebrato nel 1858, un poco pi\u00f9 tardi della fondazione della societ\u00e0. A New York, tra il 1860 e il 1887, Demorest pubblica riviste di moda e pubblicit\u00e0 della Demorest Fashion and Sewing-Machine Company (Demorest Manufacturing Company) che produce la \"Madame Demorest\" e la \"Bartlett &amp; Demorest\". Durante questo periodo Ellen Demorest brevetta diversi accessori di moda, mentre il marito brevetta innovazioni per le macchine da cucire e apparati per la vulcanizzazione della gomma.\nMacchine da cucire, biciclette e moda.\nAttorno al 1883, Gerrit S. Scofield &amp; Frank M. Scofield, agenti pubblicitari di New York, comprarono la Demorest, tranne il giornale di moda, e construirono la fabbrica di Williamsport (Pennsylvania - Contea di Lycoming). Cittadini investirono nella nuova societ\u00e0 che occupava 250 persone. La fabbrica produceva 50-60 macchine da cucire al giorno, al prezzo di 19.50 US$ e 55.00 US$.\nLa diversificazione inizia nel 1891 con lo sviluppo della \"New York Bicycle\" di S. H. Ellis, impiegato della societ\u00e0, Agli inizi del '900 la fabbrica produceva macchine da cucire, biciclette, macchine da scrivere, sedie e altro.\nMotori.\nNel 1907 l'azienda venne venduta e ristrutturata con il nome \"Lycoming Foundry and Machine Company\", spostando l'attivit\u00e0 verso la produzione di motori per automobili. Nel 1910 forn\u00ec il primo motore alla casa automobilistica Velie. . Dal 1920, Lycoming produsse 60.000 motori per anno, con 2.000 dipendenti. Lo stesso anno venne creato lo stabilimento di fonderia a Williamsport. Nel 1927 venne rilevata da Errett Lobban Cord che utilizz\u00f2 la produzione di motori automobilistici per le vetture Auburn e Cord. Tra i motori prodotti per Cord vi fu il L-head straight-eight engine da 298.5 cu. in. di cilindrata da 125HP, usato sulla Cord L-29. Lycoming produsse anche il motore per la Duesenberg J, con potenza di 265 HP, oltre sei volte quella di un motore di una Model A Ford. Una versione con compressore, montata sulle Duesenberg SJ e SSJ, sviluppava 325 HP.\nNel 1929 realizz\u00f2 il suo primo motore aeronautico, il radiale 9 cilindri R-680, il primo di successo usato dal Cord Travel Air.\nNegli 1953 inizi\u00f2 la produzione del Lycoming T53, un modello di turboalbero che trov\u00f2 largo utilizzo su velivoli ed elicotteri americani."}
{"id": "1848162", "revid": "6923", "url": "https://it.wikipedia.org/wiki?curid=1848162", "title": "Briesen (Mark)", "text": "Briesen (Mark) \u00e8 un comune di abitanti del Brandeburgo, in Germania.\nAppartiene al circondario dell'Oder-Sprea e all'Amt Odervorland.\nGeografia antropica.\nIl comune di Briesen (Mark) \u00e8 suddiviso nelle frazioni (\"Ortsteil\") di Alt Madlitz, Biegen, Briesen (Mark), Falkenberg e Wilmersdorf."}
{"id": "1848164", "revid": "120669928", "url": "https://it.wikipedia.org/wiki?curid=1848164", "title": "Dutch Clark", "text": "Carriera.\nDutch Clark inizi\u00f2 a giocare a football alle scuole superiori, al termine delle quali entr\u00f2 alla University of Michigan, poi alla Nortwestern University, ma fu solo quando pass\u00f2 al Colorado College che tutte le sue qualit\u00e0 di atleta poliedrico vennero in luce. Si distinse infatti sia nel football che nel baseball, nella pallacanestro e nell'atletica leggera.\nIn un football non ancora specializzato, venne impiegato dall'allenatore di Colorado in diversi ruoli: quarterback, corridore, punter, linebacker, safety e punt returner.\nDopo l'universit\u00e0, Clark rimase fuori dal football per due anni, ma nel 1931 venne ingaggiato dai Portsmouth Spartans, con i quali avrebbe disputato due stagioni, ricoprendo i ruoli di quarteback, kicker e punter, in una squadra che, cosa non rara all'epoca, contava un organico di soli 16 giocatori.\nNel 1933 si dedic\u00f2 all'allenamento, venendo ingaggiato da una scuola superiore del Colorado, ma l'anno successivo torn\u00f2 al football giocato nella stessa squadra che aveva lasciato, che nel frattempo si era trasferita a Detroit e cambiato nome in Detroit Lions. Con i Lions gioc\u00f2 altre 5 stagioni, fungendo anche da capo allenatore nelle ultime due.\nPalmar\u00e8s.\nTra i riconoscimenti a livello individuale si ricordano:\nStatistiche.\nLe statistiche di Earl Clark sono estremamente varie, visti i diversi ruoli ricoperti:"}
{"id": "1848166", "revid": "767487", "url": "https://it.wikipedia.org/wiki?curid=1848166", "title": "Biegen", "text": "Biegen \u00e8 una frazione del comune tedesco di Briesen (Mark)."}
{"id": "1848180", "revid": "767487", "url": "https://it.wikipedia.org/wiki?curid=1848180", "title": "Briesen (Sprea-Nei\u00dfe)", "text": "Briesen, in basso sorabo Brjazyna, \u00e8 un comune di 811 abitanti del Brandeburgo, in Germania.\nAppartiene al circondario della Sprea-Nei\u00dfe ed \u00e8 parte dell'Amt Burg (Spreewald).\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons."}
{"id": "1848181", "revid": "486946", "url": "https://it.wikipedia.org/wiki?curid=1848181", "title": "Brjazyna", "text": ""}
{"id": "1848182", "revid": "1305772", "url": "https://it.wikipedia.org/wiki?curid=1848182", "title": "I Turn to You (Christina Aguilera)", "text": "I Turn to You \u00e8 una canzone pop/R&amp;B scritta da Diane Warren nel 1996. La versione originale del brano \u00e8 stato registrato dal quartetto All-4-One per la colonna sonora dell'album del film della Warner Bros., Space Jam.\nTre anni pi\u00f9 tardi, la cantante pop statunitense Christina Aguilera ha registrato una cover, prodotta da Guy Roche, per il suo album di debutto, \"Christina Aguilera\". La sua versione \u00e8 stata pubblicata come singolo l'8 maggio 2000 dall'etichetta discografica RCA. La canzone \u00e8 stata incisa da Aguilera anche in lingua spagnola, con il titolo \"Por siempre tu\", ed \u00e8 stata inserita nell'album \"Mi reflejo\".\nDescrizione.\nIl testo di \"I Turn to You\" \u00e8 un'ode dal narratore a una persona che lo aiuta a trovare la proverbiale luce sotto la pioggia, quando ha smarrito o sta smarrendo la strada. \u00c8 un ringraziamento alla figura materna (come testimonia il video prodotto per la versione della Aguilera). Tuttavia il testo della canzone \u00e8 abbastanza ambiguo, per cui pu\u00f2 essere dedicato a un amante, un amico o un altro membro della famiglia."}
{"id": "1848188", "revid": "767487", "url": "https://it.wikipedia.org/wiki?curid=1848188", "title": "Dhafer Youssef", "text": "Dhafer Youssef \u00e8 nato a Teboulba, in Tunisia, ed ha vissuto e lavorato in diversi paesi d'Europa fin dal 1990. Durante questo periodo si \u00e8 esibito in Austria, Francia, Germania, Svizzera, Regno Unito, Italia (dove ha avuto occasione di suonare con personaggi come Markus Stockhausen e Paolo Fresu) nonch\u00e9 nella natia Tunisia, dove ha iniziato a cantare all'et\u00e0 di 5 anni.\nLe radici della musica di Dhafer Youssef affondano nella tradizione Sufi e nella musica mistica, tuttavia egli \u00e8 sempre stato aperto alla musica di altre culture e al jazz. Dhafer Yussef costituisce una delle espressioni pi\u00f9 importanti sulla scena musicale attraverso il suono dell'oud, il liuto arabo dal quale riesce a trarre composizioni complesse improntate alla tradizione araba.\nIl suo primo album \"Malak\" incorpora il lirismo arabo, la potenza ritmica, la forza della visione e l'improvvisazione contaminata da influenze multiculturali e jazzistiche; in questo modo Dhafer Youssef ha aperto la strada ad una nuova modalit\u00e0 di apprezzare le contaminazioni Oriente-Occidente.\nI lavori di Dhafer Youssef hanno avuto nomine per importanti premi. Con il suo gruppo ha registrato otto album. \u00c8 stato artista ospite del musicista jazz norvegese Bugge Wesseltoft nell'album FiLM iNG."}
{"id": "1848197", "revid": "1522738", "url": "https://it.wikipedia.org/wiki?curid=1848197", "title": "Arvin Sloane", "text": ""}
{"id": "1848199", "revid": "30610", "url": "https://it.wikipedia.org/wiki?curid=1848199", "title": "Aquabats", "text": ""}
{"id": "1848201", "revid": "110157", "url": "https://it.wikipedia.org/wiki?curid=1848201", "title": "Vod\u0148any", "text": "Vod\u0148any, (in tedesco \"Wodnian\") \u00e8 una citt\u00e0 della Repubblica Ceca facente parte del distretto di Strakonice, in Boemia Meridionale."}
{"id": "1848203", "revid": "287204", "url": "https://it.wikipedia.org/wiki?curid=1848203", "title": "Vodnany", "text": ""}
{"id": "1848205", "revid": "287204", "url": "https://it.wikipedia.org/wiki?curid=1848205", "title": "ESO 510-G13", "text": "ESO 510-G13 \u00e8 una galassia a spirale situata nella costellazione dell'Idra, che dista 150 milioni di anni luce dalla Via Lattea. La fascia equatoriale di gas che costituisce il piano galattico \u00e8 fortemente distorta, a causa presumibilmente di forze di marea intercorse nel passato con un'altra galassia; se cos\u00ec fosse, ESO 510-G13 sarebbe un perfetto esempio di quali distorsioni siano provocate dalle galassie interagenti.\nLa galassia \u00e8 stata completamente analizzata dal Telescopio spaziale Hubble nel 2001."}
{"id": "1848206", "revid": "834", "url": "https://it.wikipedia.org/wiki?curid=1848206", "title": "Briesen", "text": ""}
{"id": "1848207", "revid": "599013", "url": "https://it.wikipedia.org/wiki?curid=1848207", "title": "George Connor (giocatore di football americano)", "text": "Carriera.\nGeorge Connor inizi\u00f2 a giocare a football ad alto livello prima al College of the Holy Cross e poi alla University of Notre Dame, dove vinse anche un Outland Trophy, premio al miglior uomo di linea interno del football universitario, nel 1946.\nPrima scelta dei New York Giants al primo giro del Draft NFL 1946, Connor inizi\u00f2 a giocare a livello professionistico soltanto nel 1948, ma nei Chicago Bears, squadra con la quale avrebbe disputato tutte le otto stagioni della sua carriera."}
{"id": "1848209", "revid": "438678", "url": "https://it.wikipedia.org/wiki?curid=1848209", "title": "Il re dei chiromanti", "text": "Il re dei chiromanti (\"Palmy Days\") \u00e8 un film del 1931 diretto da A. Edward Sutherland. La commedia, interpretata da Eddie Cantor, ha le coreografie firmate da Busby Berkeley.\nProduzione.\nIl film fu prodotto dalla Samuel Goldwyn Company (con il nome Howard Productions).\nDistribuzione.\nDistribuito dall'United Artists, il film usc\u00ec nelle sale cinematografiche statunitensi il 3 ottobre 1931."}
{"id": "1848210", "revid": "535076", "url": "https://it.wikipedia.org/wiki?curid=1848210", "title": "Armoriale della Spagna", "text": "Questa pagina contiene le armi (stemmi e blasonature) della Spagna.\nStemmi storici spagnoli.\nRe Cattolici\nGiovanna e Filippo I di Castiglia\nCasa d'Asburgo\nCasa di Borbone\nGiuseppe Bonaparte\nGoverno Provvisorio e Prima Repubblica\nAmedeo\nSeconda Repubblica\nFrancisco Franco e Transizione"}
{"id": "1848219", "revid": "1699816", "url": "https://it.wikipedia.org/wiki?curid=1848219", "title": "Tony Blundetto", "text": "Tony Blundetto, conosciuto anche come Tony B, interpretato dall'attore Steve Buscemi, \u00e8 un personaggio della serie televisiva \"I Soprano\". \nCugino del boss Tony Soprano, la sua prima apparizione \u00e8 nella quinta stagione e il suo ruolo \u00e8 determinante per i cruenti eventi finali della serie.\nIn italiano \u00e8 doppiato da Luca Dal Fabbro.\nBiografia.\nAnthony \"Tony\" Blundetto \u00e8 figlio di Quintina Pollio, sorella di Livia Pollio (madre del boss Tony Soprano), e di Al Blundetto.\nAvendo lo stesso nome, da bambini venivano chiamati come \"Tony di zio Johnny\" (Soprano) e \"Tony di zio Al\" (Blundetto): molto legati, i due cugini sono cresciuti assieme al cugino pi\u00f9 piccolo Christopher Moltisanti e hanno passato molto tempo assieme nella casa dello zio Pat. Padre di tre figli, una bambina, Kelly (che risulta essere fuggita di casa e sparita) e i due gemelli Justin e Jason.\nNel 1986 Tony B. viene arrestato e condannato a 18 anni di carcere per la rapina ad un camion: il colpo doveva essere eseguito insieme a Tony ma quest'ultimo, in preda a un attacco di panico dopo un litigio con la madre, era svenuto prendendo una brutta botta in testa. Tony B. (e il resto della famiglia) non conoscono le vere ragioni della sua assenza, visto che il boss aveva sempre raccontato di essere stato aggredito e derubato da una banda di neri e coltivando dei grandi sensi di colpa per la cosa.\nUscito di prigione nel 2004, non desidera ritornare in attivit\u00e0 con la Famiglia DiMeo ma vuole dedicarsi alla pratica del massaggio: dopo una prima opposizione di Tony, la sua decisione viene accettata dal cugino che gli trova anche un lavoro nella lavanderia del coreano Kim.\nKim in un primo momento tratta Tony B. in malo modo, ma dopo aver scoperto il suo desiderio di prendere l'abilitazione per il massaggio decide di mettersi in societ\u00e0 con lui; grazie all'aiuto della fidanzata Gwen, conosciuta via internet mentre era in prigione, passa l'esame ed entra in attivit\u00e0 con il coreano.\nDopo aver trovato casualmente 12.000 dollari per strada, Tony B. inizia a sprecare tempo e denaro nelle bische e in abiti costosi.\nGli viene affidata la gestione di una bisca precedentemente promessa a Christopher Moltisanti e si avvicina dalla famiglia di Little Carmine tramite Angelo Garepe, compagno di carcere e amico fraterno di Tony B. Si fa invischiare negli affari della Famiglia Lupertazzi, all'interno della quale c'\u00e8 il vuoto di potere seguito alla morte del vecchio Carmine: Angelo e Rusty Millio offrono infatti un contratto a Tony B. per assassinare Joey Peeps. Tony B. in un primo momento rifiuta, poi accetta quando si rende conto che sarebbe stato sempre ai margini dei DiMeo.\nTony uccide cos\u00ec Joey Peeps (e la prostituta che era con lui) ma rimane ferito alla gamba: tornato a casa, incontra Tony Soprano, che notando il suo infortunio gli chiede cosa sia successo. Tony B. mente, rispondendo che era stato aggredito da una gang.\nQuando in seguito il boss viene informato da Johnny Sack dell'assassinio di Joey, aggiungendo che il killer zoppicava, Tony sospetta subito del cugino e comincia a prevedere le tragiche conseguenze delle sue azioni.\nPhil Leotardo, sicario di Johnny Sack che ormai sospetta apertamente di Tony B., assieme al fratello Billy, si vendica della morte di Joey uccidendo Angelo Garepe: a sua volta, Tony B. reagisce uccidendo Billy e ferendo Phil e innescando di fatto la spirale di violenza che porta alla conclusione della serie.\nTony S. viene informato dell'accaduto da Christopher e in un primo momento sceglie di non consegnare il cugino a Sack. Quando ripensa poi alle sue scelte, Tony S. decide di ucciderlo nella fattoria dove si nascondeva, evitandogli una lunga e dolorosa tortura da parte di Phil, che rinfaccer\u00e0 diverse volte a Tony di non avergli consegnato direttamente il cugino.\nApparizioni in sogno.\nTony B. appare nella mente di Tony Soprano in due occasioni, la seconda delle quali dopo la sua morte:"}
{"id": "1848220", "revid": "149727", "url": "https://it.wikipedia.org/wiki?curid=1848220", "title": "\u0141obje", "text": ""}
{"id": "1848222", "revid": "119333180", "url": "https://it.wikipedia.org/wiki?curid=1848222", "title": "Freidorf", "text": ""}
{"id": "1848223", "revid": "767487", "url": "https://it.wikipedia.org/wiki?curid=1848223", "title": "Oderin", "text": "Oderin \u00e8 una frazione del comune tedesco di Halbe, nel \"Land\" del Brandeburgo.\nStoria.\nNel 2003 il comune di Oderin venne soppresso e aggregato al comune di Halbe."}
{"id": "1848224", "revid": "33689", "url": "https://it.wikipedia.org/wiki?curid=1848224", "title": "APO (Alias)", "text": ""}
{"id": "1848226", "revid": "1373765", "url": "https://it.wikipedia.org/wiki?curid=1848226", "title": "Tranvia Firenze-Signa", "text": "La tranvia di Signa era una linea tranviaria interurbana, a vapore prima ed elettrica in seguito, che collegava le citt\u00e0 di Firenze e Lastra a Signa tra il 1881 e il 1921, che secondo alcuni progetti avrebbe dovuto raggiungere Signa.\nStoria.\nLe prime proposte per la costruzione di una linea tranviaria fra Signa e Firenze risalgono al 13 marzo 1880 quando la Deputazione provinciale dei trasporti fiorentina concede alla Societ\u00e0 Anonima Tramways Fiorentini, azienda a capitali belgi, la concessione per a costruzione di una tranvia a vapore tra le citt\u00e0 di Firenze e Signa; il 14 ottobre dello stesso anno venne firmato l'accordo tra i due comuni.\nL'autorizzazione dal Ministero dei Trasporti arriv\u00f2 il 29 marzo 1881. L'8 marzo 1884 venne fatto il collaudo definitivo ma gi\u00e0 dallo stesso 1881 il servizio era gi\u00e0 in funzione grazie ad una autorizzazione provvisoria.\nDal 14 settembre 1895 la linea raggiunse Porto di Mezzo, raggiungendo la lunghezza di 14,059\u00a0km. La linea che ufficialmente portava il nome di Signa in realt\u00e0 non giunse mai in tale localit\u00e0 rimanendo limitata a Lastra a Signa. Nel corso degli anni diversi soggetti tentarono di attuare l'auspicato completamento ma le iniziative non ebbero mai dei finanziamenti adeguati.\nIl tentativo di portare la tranvia a Signa era giustificato dal fatto che la linea attraversava un territorio gi\u00e0 allora molto urbanizzato con borghi quali Lastra a Signa, Ponte a Signa e Porto di Mezzo sul lato sinistro dell'Arno. Signa si trova sul lato destro ed \u00e8 unita a Ponte a Signa proprio dall'opera che d\u00e0 il nome al borgo. Per arrivare fino a Signa la linea tranviaria avrebbe dovuto attraversare tale ponte, rendendo cos\u00ec possibile raggiungere la stazione ferroviaria di Signa, favorendo in questo modo l'interscambio di merci e dei viaggiatori. Il comune di Signa, favorevole al progetto, aveva realizzato tutta una serie di progetti che contemplavano sia l'adeguamento del ponte sia l'allargamento della sede stradale. Si chiese di spostare la partenza della tranvia nei pressi della Stazione di Santa Maria Novella e di poter attraversare il Ponte alla Carraia per poter cos\u00ec entrare in contatto anche con le altre linee tranviarie di Firenze. Ma se da parte di Signa ci fu la totale disponibilit\u00e0 ad andare fino in fondo, non fu lo stesso per Firenze dove si ebbero manifestazioni di protesta, diatribe e infine vennero presentate petizioni su petizioni contro il progetto.\nNel 1905 si tent\u00f2 di unire la linea di Signa con quella di Prato-Poggio a Caiano. Ancora una volta il comune di Signa, unitosi a quelli vicini si disse disposto a contribuire alla elettrificazione della linea. Ma su queste iniziative cal\u00f2 la scure del Governo nazionale che non concesse nessun finanziamento ricordando che Signa era gi\u00e0 ben collegata al resto del regione con la Linea ferroviaria Leopolda Livorno-Pisa-Firenze.\nA parziale accoglimento delle richieste di Signa, la linea tranviaria venne elettrificata nel tratto Firenze-Casellina. Nel 1908 venne inoltre raggiunto il centro di Scandicci grazie all'apertura della diramazione Legnaia-Vingone che, con la precedente infrastruttura, venne a costituire la coppia di linee la 15 e la 16, a trazione elettrica che originavano dal capolinea fiorentino di via de' Pecori.\nLa linea fu soppressa definitivamente nel novembre del 1921, con la chiusura dell'ultimo tratto Casellina-Porto di Mezzo, e sostituita con delle autolinee.\nPrima di arrivare alla soppressione la popolazione di Signa e dei comuni limitrofi manifest\u00f2 con forza il proprio dissenso e l'amministrazione comunale si fece sentire presso il Prefetto di Firenze e presso la Commissione istituita presso il Ministero dei trasporti, ma ogni protesta fu vana. Il 4 settembre 1921 vennero soppresse le linee di Campi-Prato e di Brozzi-Poggio a Caiano e poco dopo tocc\u00f2 anche a quella di Signa.\nIl servizio.\nPer percorrere il tratto Firenze-Lastra a Signa il tram impiegava, nei primi anni di esercizio, un'ora e otto minuti; in seguito si decise di far accelerare i convogli. Va rimarcato come agli inizi del servizio tranviario fosse obbligatorio far precedere i convogli da un cantoniere a piedi che armato di bandiera rossa segnalava l'arrivo del treno. Dopo l'aumento di velocit\u00e0 del treno si percorreva la linea, fino a Porto di Mezzo, in un'ora e cinque minuti e venne consentito di lanciare i convogli, fuori dai centri abitati, fino alla velocit\u00e0 di 18\u00a0km/h.\nAll'inizio i convogli erano composti da un massimo di quattro rimorchiate mentre rarissimi erano i convogli merci dato l'isolamento della linea dalle altre nella zona. Ogni giorno venivano effettuate nove coppie di treni su entrambe le direzioni ma nei giorni di mercato e di eventi speciali erano previsti convogli aggiuntivi. Le corse aggiuntive venivano svolte anche se la festa riguardava una localit\u00e0 minore posta lungo il tracciato. Ad esempio il 27 aprile 1882 venne concessa un'autorizzazione con la quale \nNel 1901 il ministero dei Lavori pubblici autorizz\u00f2 l'uso di una quinta carrozza per ogni convoglio, fissando in 40 il numero dei passeggeri per ogni carrozza. L'unico servizio merci che veniva effettuato con regolarit\u00e0 riguardava il servizio di trasporto dei rifiuti prodotti dalla Villa di Castelpulci, che era posta a monte della linea, dova aveva sede una casa di cura per malattie mentali; due volte alla settimana un carro aperto trasportava i rifiuti prodotti fino alla fermata di Fornaci dove gli stessi venivano utilizzati per produrre concime.\nDurante la Prima guerra mondiale a causa della carenza di personale maschile venne autorizzata l'assunzione di quattro donne per esercitare le mansioni di cantoniere agli incroci di via del Cavallaccio, alle Bagnese, a Scandicci basso e a Sollicciano. Ma come era successo anche altrove l'assunzione di donne creava dei problemi in quanto, secondo dei luoghi comuni, esse davano poco affidamento per incarichi di responsabilit\u00e0. Alla fine della guerra con il ritorno dal fronte degli uomini le quattro impiegate vennero licenziate e le polemiche cessarono.\nGli incidenti.\nSu questa linea il numero di incidenti risult\u00f2 maggiore rispetto alle altre dell'area fiorentina. Il primo incidente serio risale al 6 ottobre 1891 quando alcuni abitanti di Bottini, presso Signa, per protestare contro il passaggio del tram, iniziarono un fitto lancio di pietre che causa il ferimento del macchinista. Il 7 ottobre 1899 il sindaco di Lastra a Signa, avvocato Agostino Calosi, rest\u00f2 ucciso perch\u00e9 accortosi che era in ritardo e avrebbe perso il tram tent\u00f2 di salirvi al volo ma non ci riusc\u00ec e venne travolto dalle carrozze del treno. Il tentare di prendere il treno al volo, nonostante la presenza di cartelli monitori, fu causa di altre sciagure.\nIl 6 luglio 1884 a Ponte di Stagno, per imprudenza, un barroccio urt\u00f2 la locomotiva del tram: il conducente rest\u00f2 gravemente ferito e il suo compagno di viaggio mor\u00ec sul colpo.\nCaratteristiche.\nSul tracciato erano stati poste delle costruzioni per i dipendenti e i viaggiatori. Una sala d'aspetto era posta in piazza Cestello, in via Pisana c'era un grande deposito merci, mentre a Porto di Mezzo era posta una stazione con annesso un deposito per il materiare con capannoni coperti; un altro piazzale per la sosta dei convogli era a Lastra a Signa in via XXIV Maggio.\nSecondo i verbali del tempo la linea percorreva 12,106 chilometri su strade provinciali e 3,650 su strade comunali fiorentine.\nL'armamento era costituito da rotaie di tipo Vignoles da 24\u00a0kg/m per la lunghezza di 11.157 metri e da 16\u00a0kg/m per 753 metri. Erano inoltre presenti rotaie di tipo Phoenix da 42\u00a0kg/m per un tratto di 3.363 metri, mentre un tratto di 290 metri era armato sempre con rotaie di tipo Phoenix ma da 41\u00a0kg/m.\nLo sviluppo totale della linea era di 15,654 chilometri e il tratto a trazione termica era armato solo con rotaie di tipo Vignoles. Le curve avevano un raggio minimo di 25 metri mentre la pendenza raggiungeva in due punti il 69 per mille in corrispondenza dell'attraversamento dell'abitato di Lastra a Signa e della salita del ponte sul fiume Greve alla periferia di Firenze.\nPercorso.\nLa linea partiva da Firenze in Piazza Cestello e da via porta San Frediano imboccava la via Livornese (oggi via Pisana) e toccava i borghi di Monticelli, Legnaia, San Quirico, Ponte a Greve, Casellina, Fornaci, Capannuccia per poi raggiungere l'originario capolinea di Lastra a Signa e quello definitivo a Porto di Mezzo.\nMateriale rotabile.\nSulla linea di Signa vennero utilizzate le locomotive costruite dalla ditta Henschel &amp; Sohn di Kassel in Germania, a due assi, abbastanza potenti ma non quanto le Krauss utilizzate sulla linea del Chianti. Avevano una potenza di 60 \u00a0CV e potevano raggiungere una velocit\u00e0 di soli 15\u00a0km/h, solo l'ultima pot\u00e9 raggiungere i 20\u00a0km/h grazie a delle modifiche tecniche.\nFra tutte le locomotive a vapore che hanno operato sulle linee fiorentine le Henschel erano le peggiori. Erano soggette a frequenti guasti e quindi a passare molto tempo in manutenzione; inoltre erano prive di sabbiere che le rendevano particolarmente difficili da usare nei tratti sconnessi. Inoltre, a causa dell'infelice posizione del baricentro, erano soggetti a frequenti deragliamenti. Per tutti questi motivi la linea non fu mai in grado di assicurare un servizio efficiente.\nCronologia dei deragliamenti delle locomotive Henschel &amp; Sohn.\nI deragliamenti accadevano prevalentemente nella stagione calda perch\u00e9 alla non perfetta manutenzione dell'armamento e al baricentro infelice delle locomotive, si univa l'escursione termica delle rotaie che modificavano la quota di scartamento."}
{"id": "1848227", "revid": "149727", "url": "https://it.wikipedia.org/wiki?curid=1848227", "title": "Briesen/Brand", "text": ""}
{"id": "1848234", "revid": "184755", "url": "https://it.wikipedia.org/wiki?curid=1848234", "title": "Nello Baroni", "text": "Biografia.\nNello Baroni nasce il 27 ottobre del 1906 a Firenze in Via Coluccio Salutati 11, nel quartiere Colonna-Gavinana, dal secondo matrimonio di Niccol\u00f2 Baroni, tecnico teatrale delle luci, con Anna Benedetti, originaria di Santa Fiora sul Monte Amiata. Compie gli studi a Firenze presso le Scuole Tecniche e dal 1922 frequenta il Liceo Artistico, dove diviene amico di Italo Gamberini. Non potendo studiare ingegneria meccanica, di cui a Firenze non esiste l'insegnamento, nel 1927 si iscrive alla Regia Scuola Superiore di Architettura di Firenze, dove \u00e8 allievo tra gli altri di Raffaello Brizzi, Raffaello Fagnoni e Giovanni Michelucci.\nNel 1931 prende parte a Firenze alla V Mostra Regionale d'Arte Toscana e presenta un progetto, in collaborazione con Italo Gamberini, al Concorso per un Giardino Pubblico all'Italiana, nell'ambito della Mostra del Giardino Italiano, che si svolge in Palazzo Vecchio. Nello stesso anno alcune sue xilografie sono presentate a Firenze alla Mostra del Bianco e Nero, mentre suoi progetti scolastici sono pubblicati in \u201cLa Casabella\u201d da Giuseppe Pagano. \nNel marzo del 1932 collabora con Giovanni Michelucci e Adalberto Libera all'allestimento della III Mostra Nazionale di Architettura Razionale, che si tiene a Firenze alla Galleria Bellini in Palazzo Feroni; in tale occasione espone disegni e modelli nella sezione dedicata a \u201calcuni tipi di aeroplani, navi, macchine e loro parti\u201d. \nNel dicembre del 1932 partecipa quale membro del Gruppo Toscano, in collaborazione con Pier Niccol\u00f2 Berardi, Italo Gamberini, Sarre Guarnieri, Leonardo Lusanna e Giovanni Michelucci, al Concorso per il nuovo Fabbricato Viaggiatori della Stazione di Firenze Santa Maria Novella. \nNello stesso mese \u00e8 nominato assistente di Brunetto Chiaramonti alla Cattedra di Applicazioni della Geometria Descrittiva e Scenografia della Scuola di Architettura di Firenze, incarico che gli sar\u00e0 annualmente confermato fino al 1944. \nIl 1\u00ba gennaio del 1933 \u00e8 tra i firmatari del manifesto di fondazione dei Gruppi Futuristi di Iniziative, diretti da Antonio Marasco del Blocco Futurista Indipendente di Firenze. Il 25 dello stesso mese, avendo come relatore Raffaello Brizzi, si laurea con il massimo dei voti presso la Scuola di Architettura di Firenze, discutendo la tesi del progetto per l'Aeroporto di Firenze. Ottiene quindi l'abilitazione all'esercizio della professione presso la Scuola di Architettura di Napoli. \nNel febbraio del 1933 il progetto del Gruppo Toscano \u00e8 proclamato vincitore del Concorso per il nuovo Fabbricato Viaggiatori della Stazione di Firenze Santa Maria Novella. Dopo aspre polemiche, che trovano ampio spazio sulla stampa locale e nazionale, nel giugno del 1933 il progetto \u00e8 approvato in via definitiva e al Gruppo Toscano \u00e8 affidata anche la direzione dei lavori (1933-35).\nInsieme al Gruppo Toscano, formato dai soli Pier Niccol\u00f2 Berardi, Italo Gamberini e Leonardo Lusanna, esegue inoltre una serie di importanti interventi: il progetto per il Palazzo Compartimentale (1934) e il fabbricato di raccordo fra il Padiglione Reale e il Palazzo Giuntini (1935), opere entrambe legate alla costruzione della nuova Stazione di Firenze; il progetto dello Stadio Medaglia d'oro Giuseppe Mancini (1934), il Campo di Allenamento (circa 1934), la Casa del Balilla (1934-37) e il progetto della nuova costruzione per la Giovent\u00f9 Italiana del Littorio (1937), tutti ad Arezzo; il progetto per la Casa del Balilla di Pisa (1935); il progetto di concorso per lo Stadio e la Piscina di Reggio Emilia (1935), che ottiene il I premio ex aequo, e quello per il nuovo Fabbricato Viaggiatori della Stazione di Venezia Santa Lucia (1935).\nLe prime opere eseguite autonomamente sono a Firenze il Negozio Cavaciocchi (1933), il riordinamento della Sede del Gruppo Rionale Annibale Foscari (1934) e il Banco Bar Gelateria Mazzoni (1935). \nNegli stessi anni prende parte a conferenze, convegni e manifestazioni espositive: \u00e8 a Milano alla Triennale del 1933 e a quella del 1936; a Firenze partecipa nel 1934 alla III Mostra Nazionale di Agricoltura nel Parco delle Cascine e alla I Mostra di Scenografia e Scenotecnica, nell'ambito della pi\u00f9 vasta VII Mostra del Sindacato Toscano Belle Arti; nel 1935 si reca a Roma al XIII Congresso Internazionale degli Architetti; nel 1937 a Firenze cura l'allestimento degli ambienti dei Concorsi ENAPI alla VII Mostra Mercato Nazionale dell'Artigianato.\nNel 1935 si sposa con Rita Ciardetti, dalla quale nasceranno le due figlie Fiorenza e Ilaria.\nIn questi anni collabora alle attivit\u00e0 del Teatro Sperimentale di Via Laura a Firenze, dove con ogni probabilit\u00e0 conosce Maurizio Tempestini. Particolarmente significativa \u00e8 la sua opera nel campo della scenografia e della scenotecnica teatrale, materie che insegna al Liceo Artistico e all'Accademia di Belle Arti di Firenze fino al 1944. Ricordiamo in tal senso a Firenze l'allestimento scenico, in collaborazione con Mario Chiari, per La Tancia di Michelangelo Buonarroti il Giovane nel Giardino di Boboli (1936); quelli per L'Ipocrito di Pietro Aretino e per I due Stenterelli Gemelli di Luigi Del Buono al Teatro della Pergola (1939); quello per La Clizia di Niccol\u00f2 Machiavelli alla Villa Medicea di Poggio a Caiano, poi riproposto a San Gimignano e alla Pergola (1939); quello per Turandot di Giacomo Puccini al Teatro Comunale, per il VI Maggio Musicale Fiorentino (1940), in collaborazione con Umberto Brunelleschi; quello non eseguito per Il Re e la Donna Saggia di Carl Orff, sempre al Comunale per il X Maggio Musicale (1944).\nNel 1936 compie un viaggio in Germania, dove visita le citt\u00e0 di Monaco, Berlino e Amburgo e si spinge fino all'isola di Helgoland.\nNegli anni 1936-38, in collaborazione con Vincenzo Cinelli, progetta il sistema costruttivo a blocchi forati Edil-Iso, per il quale doposita anche il brevetto, che \u00e8 destinato alla realizzazione di pareti isolanti a circolazione integrale nei territori delle colonie italiane.\nSu commissione di Riccardo Castellani esegue a Firenze il Cinema-Teatro Rex (1936-37), che segna il suo esordio nell'ambito dell'architettura cinematografica e teatrale ed \u00e8 unanimemente considerato la sua opera pi\u00f9 rappresentativa.\nDal 1937 ha studio a Firenze in Via dei Sassetti 1, insieme a Pietro Porcinai, con il quale esegue il rifacimento di Villa Fassia a Gubbio (1937-38) e il progetto di restauro di Villa La Sfacciata a Firenze (1939), realizzato solo dopo la guerra.\nTra i numerosi allestimenti di negozi eseguiti a Firenze ricordiamo la Latteria Nistri (1938), il Negozio Galligani (1938), quello Poggiali (1938-39), quello Settepassi sul Ponte Vecchio (1939-40), quest'ultimo in collaborazione con Maurizio Tempestini.\nSul finire degli anni Trenta realizza anche l'Addobbo del Palazzo delle Corporazioni per la visita di Hitler a Firenze (1938) e il riordinamento della sede del Gruppo Rionale Gastone Bartolini al Galluzzo (1939-41); insieme a Pietro Porcinai e Maurizio Tempestini esegue il rifacimento di Villa Benelli a Firenze (1938-41) e le Villette MARMAR a Tirrenia (1940-41), distrutte durante la guerra; altre opere significative sono lo stabilimento industriale Cereria Triestina a Trieste (1939-41), la sistemazione delle facciate del fabbricato della Societ\u00e0 Elettrica del Valdarno a Firenze (1940) e la Cappella Bianchi nel Cimitero della Misericordia a Pistoia (1941-42), eseguita in collaborazione con Pietro Porcinai.\nNel 1940 si trasferisce con la famiglia nella nuova abitazione di Via dei Bardi 33 a Firenze, della quale cura personalmente l'arredamento. Nello stesso anno apre il nuovo studio di Lungarno Corsini 6, insieme a Pietro Porcinai e Maurizio Tempestini; con i due colleghi compie nel 1941 un viaggio a Vienna.\nNegli anni della guerra, costretto a forzata inattivit\u00e0, si dedica con notevoli risultati alla fotografia e pubblica alcuni suoi articoli corredati da immagini sulla rivista \u201cLa Strada\u201d. Esegue inoltre una serie di filmati documentari e realizza il proiettore cinematografico Sigma per pellicole a passo ridotto in 8 e 16 mm., per il quale nel 1944 ottiene il brevetto internazionale, che viene pubblicato nel 1946 da Ernesto N. Rogers su \u201cDomus\u201d.\nTra il 1944 e il 1946, su incarico della Soprintendenza ai Monumenti di Firenze, esegue perizie, consolidamenti e restauri a edifici danneggiati dagli eventi bellici nelle province di Firenze, Pistoia e Arezzo; in tal senso ricordiamo a Firenze il Palazzo e la Torre Acciaioli, le Torri Amidei, Baldovinetti, Carducci o dei Consorti, Gherardini, Mannelli, Tolomei; a Badia a Settimo la Chiesa dei Santi Salvatore e Lorenzo, dove fa ricollocare la tomba del poeta Dino Campana; a Lastra a Signa la Torre di Baccio e la Chiesa di San Martino a Gangalandi; a Pistoia la Chiesa di San Giovanni al Corso.\nNel 1945 realizza le illustrazioni e le fotografie per il libro L'industria laniera a Prato al passaggio della guerra.\nInsieme a Lando Bartoli, Mario Focacci, Italo Gamberini e Carlo Maggiora vince il Concorso per il nuovo Ponte della Vittoria a Firenze (1945-46), che viene eseguito ma rimane incompiuto nelle opere di finitura. \nL'attivit\u00e0 di ricostruzione svolta per conto della Soprintendenza segna un nuovo interesse per i temi legati all'urbanistica: nel 1946 \u00e8 infatti tra gli organizzatori del Convegno Toscano per la Ricostruzione Edilizia; esegue inoltre il Piano di Ricostruzione di Castiglion Fiorentino (1946-47), in collaborazione con Ferdinando Rossi; quello di Forte dei Marmi (1946-48), in collaborazione con Domenico Cardini, Romolo Galeotti, Franco Grana; infine redige il nuovo Piano Regolatore di Prato (1946-54).\nDopo la guerra partecipa a Firenze alle attivit\u00e0 di numerose associazioni culturali: nel 1945 \u00e8 tra i fondatori della sezione fiorentina dell'APAO Associazione per l'Architettura Organica; dal 1945 \u00e8 anche membro del Circolo Antichit\u00e0 e Belle Arti, della Societ\u00e0 Amici del Paesaggio e della Societ\u00e0 Leonardo da Vinci; dal 1947 \u00e8 socio del Gruppo Fotografico dell'Associazione Ottica Italiana; dal 1948 dello Studio Italiano di Storia dell'Arte; dal 1951 dell'Unione Fiorentina; dal 1952 \u00e8 Accademico Residente dell'Accademia delle Arti del Disegno di Firenze.\nRicopre inoltre importanti cariche pubbliche: nel 1947 \u00e8 chiamato a far parte della Commissione del Concorso per la ricostruzione di Via Grande e Piazza Grande a Livorno; nel 1951 della Commissione del Concorso per la nuova chiesa nel quartiere Marco Polo a Viareggio.\nNel 1946 porta a termine il Negozio Sbis\u00e0 in Piazza della Signoria a Firenze; per la stessa ditta progetta uno Stand smontabile alla Fiera di Milano del 1948. Altri allestimenti interessanti sono a Firenze il Negozio Bechi (1947) nella Torre Gherardini; quello Brandini (1947) in Via dei Calzaiuoli; quelli Campolmi (1950-51) e Marchi (1953-54) in Por Santa Maria; quello Bigagli (1953-54) in Via Santa Margherita.\nLo studio di Lungarno Corsini 6 si evolve con la creazione nel 1946 della OP Organizzazione Professionisti per la Sintesi nel Lavoro, che si pone come scopo quello di raggiungere una sintesi perfetta tra le diverse discipline, architettura, arredamento e arte del giardino. A questa fase appartengono importanti interventi eseguiti in collaborazione con Pietro Porcinai e Maurizio Tempestini: il progetto di sistemazione urbanistica e piscina per Il Lido di Firenze (1946) e la lottizzazione del giardino di Villa Baldi a Firenze (1947), con il solo Porcinai; il riordinamento dello Stabilimento Termale e Albergo Grotta Giusti a Monsummano Terme (1947); il Ristorante-Dancing La Bussola a Le Focette (1947-48); il Roof-Garden dell'Albergo Excelsior a Firenze (1951) e il Bar-Ristorante Eden Roc a Monterinaldi (1951-52), con il solo Tempestini.\nNel 1947 sostiene l'esame per l'abilitazione alla libera docenza e diviene professore incaricato alla Cattedra di Applicazioni della Geometria Descrittiva presso la Facolt\u00e0 di Architettura di Firenze.\nNell'ambito dell'architettura cinematografica e teatrale esegue importanti interventi quali la ricostruzione del palcoscenico del Cinema-Teatro Apollo (1946), distrutto da un incendio; il restauro del Teatro della Pergola (1948), in collaborazione con Ferdinando Rossi e con Gastone R. Simonetti; il restauro del Teatro Verdi a Firenze (1949-50), in collaborazione con Maurizio Tempestini; il Cinema Stadio a Firenze (1947-51); il Cinema Don Fazzini a Mercatale di Vernio (1952-55), presso Prato; il Cinema Capitol a Firenze (1953-57), in collaborazione con Maurizio Tempestini; il restauro del Teatro Metastasio a Prato (1954-58), condotto a termine da Enzo Ciardetti e Leone Trenti.\nPer conto dell'Universit\u00e0 di Firenze, esegue il riordinamento dell'ex-Convento di Santa Apollonia (1949-53), per ospitare la Mensa dello Studente, l'Aula di Danza e l'Aula per Stranieri; la nuova sede delle Facolt\u00e0 di Giurisprudenza e Scienze Politiche in Via Laura (1949-56); la sistemazione dell'Aula Magna e della Sala del Preside per la Facolt\u00e0 di Architettura nell'ex-Convento di Santa Maria degli Angeli (circa 1951).\nMolto interessante anche la produzione nel campo dell'edilizia privata residenziale: il Villino Giusti a Firenze (1945-47); quello Castellani a Viareggio (1946-48); il progetto di Villa Canale a Viareggio (1947-48); la Villa Crespi a Tirrenia (1948-52); il progetto di Villa Generoso a Montecatini Terme (1951); la Villa Benelli a Prato (1951-52); la Villa Fontana a Firenze (1951-54), per la quale consegue nel 1954 il Premio del Fiorino d'oro per l'Architettura; la Casa Berni a Firenze (1953-55); la Casa d'abitazione e albergo a Prato (1953-55); le Ville Magnelli (circa 1955) e Quercioli (1956-57) a San Domenico di Fiesole; il progetto di Villa Ferrara a Forte dei Marmi (1956); la Villa Klein a Firenze (1956-58); il progetto di Villa all'Ugolino (1957); la Casa d'abitazione della Cooperativa La Primavera a Firenze (1957-58), terminata da Aterino Aterini, Enzo Ciardetti, Ugo Saccardi e Leone Trenti.\nEsegue inoltre l'allestimento della Mostra di documenti della vita di Lorenzo il Magnifico in Palazzo Strozzi a Firenze (1949), in collaborazione con Maurizio Tempestini; l'arredamento per tinello e camera da letto esposto a Firenze alla XIX Mostra Nazionale dell'Artigianato (1955).\nTra gli altri interventi segnaliamo: il riordinamento della Sede della Rari Nantes Florentia (1949-50) e il Garage Gavinana (1950) a Firenze; l'ampliamento dell'Istituto Biologico Dessy a San Domenico (1952-53); la ricostruzione della Torre Campanaria della Chiesa di Badia a Settimo (1956-57).\nNel corso degli anni intrattiene rapporti di amicizia con gli scultori Giannetto Mannucci e Mario Moschi e con i pittori Giovanni Colacicchi, Rodolfo Margheri e Enzo Pregno.\nColpito da un male incurabile, muore all'et\u00e0 di soli 51 anni, il 28 maggio del 1958. A un anno dalla scomparsa l'Accademia delle Arti del Disegno gli rende omaggio, con una mostra retrospettiva della sua opera nel salone di Piazza San Marco a Firenze (20-30 giugno 1959).\nDa C. Cordoni, \"Nello Baroni Architetto (1906-1958). Inventario dell'Archivio\", Edifir, Firenze, 2008.\nArchivio.\nDopo la morte di Nello Baroni, il materiale presente nel suo studio fiorentino relativo alla sua attivit\u00e0 professionale, accademica e pubblicistica fu in parte smembrato tra colleghi ed allievi dello studio. In tale occasione andarono in gran parte perduti i progetti delle opere pi\u00f9 note dell'architetto, quali la Stazione di Firenze Santa Maria Novella, il Cinema-teatro Rex e il Cinema Capitol a Firenze, oltre ai progetti realizzati in collaborazione con Pietro Porcinai e Maurizio Tempestini. Quanto rimaneva, un nucleo comunque consistente, fu fatto trasportare dalla moglie nell'abitazione di via de' Bardi 33, riunito in tre casse di legno depositate nella soffitta. \u00c8 qui che, a distanza di quarant'anni, il Fondo \u00e8 stato rinvenuto (maggio 1998) e da qui poi trasferito nell'abitazione di una delle due figlie. Dichiarato di particolare interesse nel 2003, nel 2007 \u00e8 stato donato dalle eredi all'Archivio di Stato di Firenze. Il Fondo \u00e8 costituito da: elaborati grafici; raccolta di fotografie; raccolta di negativi; filmati documentari; materiale documentario; materiale a stampa; plastici; matrici per xilografie."}
{"id": "1848237", "revid": "204012", "url": "https://it.wikipedia.org/wiki?curid=1848237", "title": "Morbo di Charcot-Marie-Tooth", "text": ""}
{"id": "1848238", "revid": "1573940", "url": "https://it.wikipedia.org/wiki?curid=1848238", "title": "Microstigmatidae", "text": "Microstigmatidae \u00e8 una famiglia di ragni appartenente al sottordine Mygalomorphae.\nEtimologia.\nIl nome deriva dal greco ', \"mikr\u00f2s\" cio\u00e8 \"piccolo\", \"di piccole dimensioni\" e ', \"st\u00ecgma\", cio\u00e8 \"macchia, segno, marchio\" per la presenza di piccole macchie sul corpo, ed il suffisso \"-idae\", che designa l'appartenenza ad una famiglia.\nCaratteristiche.\nSono ragni di piccole dimensioni, da 4 a 13 millimetri, migalomorfi, non legati alla costruzione di ragnatele.\nComportamento.\nSono stanziali nell'habitat forestale, sotto pietre o fogliame.\nDistribuzione.\nSono diffusi nell'America centrale e meridionale e in Sudafrica.\nTassonomia.\nLa famiglia fu staccata dalla famiglia Dipluridae nel 1981. La sottofamiglia Pseudonemesiinae fu trasferita dalla famiglia Ctenizidae all'interno della sottofamiglia Microstigmatinae.\nA seguito di un lavoro di Opalova et al., del 2020 questa famiglia \u00e8 stata ampliata nel numero di generi sulla base di relazioni filogenetiche emerse.\nAttualmente, a novembre 2020, si compone di 12 generi e 41 specie; per la suddivisione in sottofamiglie viene seguita quella dell'entomologo Joel Hallan:"}
{"id": "1848243", "revid": "1654832", "url": "https://it.wikipedia.org/wiki?curid=1848243", "title": "Associazione sud-asiatica per la cooperazione regionale", "text": "LAssociazione sud-asiatica per la cooperazione regionale (ASACR; \"South Asian Association for Regional Cooperation\", SAARC) \u00e8 un'organizzazione internazionale economica e politica di otto paesi dell'Asia meridionale. In termini di popolazione, la sua sfera di influenza \u00e8 la pi\u00f9 estesa di qualunque organizzazione regionale: quasi 1,7 miliardi di persone.\nStoria.\nAlla fine del 1970, il presidente del Bangladesh Ziaur Rahman propose la creazione di un blocco commerciale comprendente i paesi dell'Asia meridionale. La proposta fu accettata dall'India, Pakistan e Sri Lanka durante un incontro tenutosi a Colombo nel 1981. Nell'agosto del 1983, i leader adottarono la Dichiarazione sulla cooperazione regionale Sud-Asiatica durante un vertice che si tenne a Nuova Delhi, India. I sette paesi (includendo anche Nepal, Maldive e Bhutan) furono d'accordo su cinque aree di cooperazione:\nL'Associazione fu fondata l'8 dicembre 1985.\nIl 2 dicembre 2004 le \u00e8 stato riconosciuto lo status di osservatore dell'Assemblea generale delle Nazioni Unite.\nDurante il vertice 2005 di Dacca \u00e8 stata concesso lo status di osservatore sia alla Cina sia al Giappone.\nNell'aprile 2006, gli Stati Uniti d'America e la Corea del Sud fecero richieste formale per l'assegnazione dello status di osservatore. Anche l'Unione europea ha mostrato un interesse ad ottenere lo stesso status, e ha fatto una formale richiesta al Consiglio dei ministri dell'Associazione riunitasi nel luglio 2006. Il 2 agosto 2006, i ministri degli esteri dei paesi dell'Associazione furono d'accordo, in linea di principio, ad assegnare agli Usa, Corea del Sud e UE lo status di osservatore.\nL'Afghanistan fu ammessa all'organizzazione regionale con la richiesta dell'India del 13 novembre 2005, e divenne membro il 3 aprile 2007, durante il XIV vertice dell'Associazione.\nIl 4 marzo 2007, l'Iran richiese lo status di osservatore.\nMembri e osservatori.\nGli 8 Stati membri:\nE i 9 osservatori (8 stati e un'organizzazione):\nStruttura.\nL'Associazione sud-asiatica per la cooperazione regionale \u00e8 costituita da dodici comitati tecnici che monitorizzano e coordinano i progetti di intervento in specifiche aree, che sono:\nEsistono anche comitati d'intervento, formati da almeno due membri, che contribuiscono alla realizzazione dei progetti, come:\nSegretariato.\nIl segretariato dell'Associazione sud-asiatica per la cooperazione regionale fu fondata a Kathmandu il 16 gennaio 1987. Il suo ruolo \u00e8 di coordinare e monitorare l'attuazione delle attivit\u00e0, gli incontri dell'Associazione e come canale di comunicazione tra l'Associazione e le altre organizzazioni internazionali. Il segretariato comprende il segretario generale, sette direttori e il servizio generale del personale. Fu inaugurato dal re Bhindra Bir Shah Dev. I recenti incontri dei capi di stato o di governo hanno preso alcune importanti decisioni ed audaci iniziative per rinforzare l'organizzazione e per allargare e approfondire la cooperazione regionale. Il ruolo e la funzione del segretariato, del segretario generale e sull'istituzione de Segretariato sono previste nel Memorandum d'Intesa (Memorandum of Understanding, MOU) firmato dai ministri degli esteri dei paesi membri il 17 novembre 1986 a Bangalore, India. In accordo col Memorandum, il segretario generale \u00e8 nominato dal Consiglio dei ministri su nomina da parte degli stati membri secondo il principio di rotazione in ordine alfabetico. L'altro personale professionale \u00e8 nominato dai Direttori, ma formalmente dal Segretario Generale.\nDal 1993 il segretariato ha la sua sede amministrativa a Delhi, India.\nAccordo di libero scambio.\nNel corso degli anni, i membri hanno espresso la loro riluttanza a firmare un accordo di libero scambio. Sebbene l'India abbia diversi patti commerciali con Maldive, Nepal, Bhutan e Sri Lanka, simili accordi con Pakistan e Bangladesh si sono fermati a causa di preoccupazioni economiche su entrambi i lati. L'India ha costruito una barriera sui confini con il Bangladesh e Pakistan. Nel 1993, i paesi membri hanno firmato un accordo a Dacca per un graduale abbassamento delle tariffe dentro la regione. Undici anni dopo, al XII Vertice ad Islamabad, hanno ideato l'Accordo di libero scambio dell'Asia del sud che ha creato un quadro di riferimento per la creazione di una zona di libero scambio che copre 1,4 miliardi di persone ed \u00e8 andato in vigore il 1\u00ba gennaio 2006. Sotto questo accordo, i membri dell'Associazione abbasseranno i loro dazi del 20 per cento entro il 2007.\nEfficacia e limiti.\nL'incapacit\u00e0 dell'Associazione di giocare un ruolo cruciale nell'integrazione dell'Asia meridionale \u00e8 spesso attribuito alla rivalit\u00e0 politica e militare tra India e Pakistan. \u00c8 dovuto alle loro dispute economiche, politiche e territoriali l'incapacit\u00e0 delle nazioni dell'Asia meridionali di non beneficiare di un'economia unificata.\nL'associazione ha intenzionalmente posto pi\u00f9 enfasi su \u201cquestioni importanti\u201d menzionate sopra piuttosto che su questioni pi\u00f9 decisive come la disputa sul Kashmir o la guerra civile dello Sri Lanka. Comunque, il dialogo politico \u00e8 spesso condotto ai margini delle riunioni dell'organizzazione. L'Associazione si \u00e8 anche astenuta dall'interferire nelle questioni interne ai propri membri. Nel corso degli anni il ruolo nell'Asia del sud \u00e8 molto diminuito e l'organizzazione \u00e8 ora usata come mera piattaforma per negoziati e incontri annuali tra i suoi membri.\nDurante il XII e XIII vertice, estrema enfasi fu posto su una grande cooperazione tra i membri per combattere il terrorismo.\nMembri futuri.\nAttualmente esistono sette paesi che potrebbero divenire membri futuri dell'Associazione:"}
{"id": "1848245", "revid": "767487", "url": "https://it.wikipedia.org/wiki?curid=1848245", "title": "Specie di Microstigmatidae", "text": "Di seguito sono descritte tutte le 16 specie della famiglia di ragni Microstigmatidae note a giugno 2013.\nEnvia.\n\"Envia\" \nMicromygale.\n\"Micromygale\" \nMicrostigmata.\n\"Microstigmata\" \nMinistigmata.\n\"Ministigmata\" \nPseudonemesia.\n\"Pseudonemesia\" \nSpelocteniza.\n\"Spelocteniza\" \nXenonemesia.\n\"Xenonemesia\" "}
{"id": "1848247", "revid": "125263451", "url": "https://it.wikipedia.org/wiki?curid=1848247", "title": "The Alchemist", "text": "Biografia.\nDa ragazzo, The Alchemist inizia ad identificarsi con i suoni urbani dell'hip-hop, ed inizia a comporne di proprie. Si unisce ad altri artisti simili a lui nel modo di comporre le proprie liriche e nella forte ribellione contro il tessuto suburbano di cui fanno parte: tra questi Shifty Shellshock dei Crazy Town, Evidence dei Dilated Peoples e Scott Caan, figlio di James Caan. The Alchemist e Scott Caan decidono di formare un duo, chiamato \"The Whooliganz\". Ad una festa a Los Angeles, attirano l'attenzione di B-Real frontman dei Cypress Hill. Questi invita i due ragazzi ad unirsi alla propria crew, The Soul Assassins, di cui fanno parte anche gruppi come gli House of Pain e i Funkdoobiest. Nel 1993, i The Whooliganz pubblicano il proprio singolo di debutto, \"Put Your Handz Up.\" La canzone riceve poca attenzione da parte delle radio e la casa discografica del duo, la Tommy Boy Records, decide di mettere da parte l'idea di un loro album. Scott Caan si d\u00e0 alla recitazione, mentre The Alchemist inizia ad interessarsi al beat-making.\nDJ Muggs prende The Alchemist sotto la sua protezione, insegnandogli ad usare i sampler e la mixing board. The Alchemist lo aiuta nella produzione di alcune tracce per i Cypress Hill e diventa anche uno dei principali produttori del suo amico d'infanzia, Evidence e del suo gruppo, i Dilated Peoples. Quando nel 2000 esce l'album di debutto dei Dilated Peoples, si crea una notevole attenzione attorno al personaggio che sta dietro alle loro produzioni, The Alchemist, che produce anche alcune tracce per \"Focused Daily\", l'album di debutto di Defari, un altro affiliato dei Dilated Peoples e di Alkaholik.\nNel 1999, Muggs presenta The Alchemist ad alcuni amici, i componenti dei Mobb Depp. The Alchemist produrr\u00e0 per loro due canzoni, inserite nell'album Murda Muzik . Colpiti dalla sua abilit\u00e0 di produttore, i Mobb Depp useranno i suoi beat nei loro album successivi. Con il crescere della sua popolarit\u00e0, Alchemist inizia a produrre molti degli artisti pi\u00f9 importanti e di successo della scena hip-hop statunitense, come Nas, Fat Joe, Jadakiss, Ghostface Killah e Snoop Dogg. Produce anche dei remix per band e artisti estranei al genere, come i Linkin Park e Morcheeba. The Alchemist rimane vicino ai suoi vecchi amici, continuando a produrre per Dilated, Cypress Hill, Everlast (House of Pain) e Crazy Town. Produce anche per rapper meno conosciuti della scena underground, senza che questo significhi una qualit\u00e0 minore nelle produzioni. Nel 2004, 11 anni dopo avere archiviato la sua carriera da rapper, The Alchemist ritorna con l'album \"1st Infantry\" (\"Prima Fanteria\"). L'album contiene il singolo \"Hold You Down\" (featuring Prodigy, Illa Ghee, e Nina Sky), che raggiunge il 95\u00ba posto nella Billboard Hot 100 nel 2005.\nThe Alchemist \u00e8 stato attaccato dal rapper underground Ras Kass con il pezzo \"Kiss U\", nonostante avesse prodotta la sua \"Home Sweet Home\". La traccia era stata scelta come singolo principale dell'album, cos\u00ec The Alchemist la rivendette a Jadakiss, dei The LOX. Jadakiss fece uscire la sua versione (We Gon' Make It) per primo, riscuotendo pi\u00f9 successo di Ras Kass, che tent\u00f2 inutilmente di bloccarne la pubblicazione.\nThe Alchemist doveva comparire come DJ ufficiale di Eminem nel tour del 2005, \"Anger Management 3 Tour\", ma fu rimpiazzato da DJ Green Lantern.\nThe Alchemist forma poi con Evidence il duo \"Step Brothers\" e insieme incidono il singolo \"So Fresh\", ennesima collaborazione dei due, singolo contenuto all'interno di \"The Layover EP\" di Evidence.\nNel 2007 lavora con Prodigy ad un album dal titolo \"Return of the Mac\".\nProduce nel 2009 un mixtape del rapper Fashawn chiamato \"The Antidote\".\nNel 2011 insieme al rapper Curren$y realizza il mixtape \"Covert Coup\", pubblicato in aprile.\nNell'agosto 2012 produce il mixtape di Domo Genesis (Odd Future). Segue una collaborazione con 9Five Eyewar e una con Action Bronson.\nNel giugno 2013 esce \"Albert Einstein\", album collaborativo tra The Alchemist e Prodigy a cui partecipano Havoc, Raekwon e altri artisti."}
{"id": "1848250", "revid": "486946", "url": "https://it.wikipedia.org/wiki?curid=1848250", "title": "Famiglia Power Macintosh G4", "text": ""}
{"id": "1848252", "revid": "113614070", "url": "https://it.wikipedia.org/wiki?curid=1848252", "title": "Festival di Cannes 1962", "text": "La 15\u00aa edizione del Festival di Cannes si \u00e8 svolta a Cannes dal 7 al 23 maggio 1962.\nLa giuria presieduta dallo scrittore giapponese Tetsuro Furukaki ha assegnato la Palma d'oro per il miglior film a \"La parola data\" di Anselmo Duarte.\n\u00c8 stata inaugurata la prima sezione parallela del Festival, la Settimana internazionale della critica."}
{"id": "1848253", "revid": "729019", "url": "https://it.wikipedia.org/wiki?curid=1848253", "title": "Lissencefalia", "text": "Per lissencefalia (dal greco \u03bb\u03b9\u03c3\u03c3\u03cc\u03c2, \"liss\u00f2s\", \"liscio\" ed encefalo) in campo medico, si intende una malattia rara di carattere genetico, causata da un'anomalia nella relina, glicoproteina codificata da un gene nel cromosoma 7, e da alterazioni dell'enzima PAFAH1B1 codificato dal gene LIS1 del cromosoma 17 nella lissencefalia associata alla Sindrome di Miller-Dieker (epilessia, polidattilia e ritardo mentale).\nSintomatologia.\nFra i sintomi e i segni pi\u00f9 comuni vi \u00e8 un'anomalia dello sviluppo della corteccia cerebrale: questo si suddivide a seconda della gravit\u00e0, dalla condizione peggiore possibile agiria a quella meno grave pachigiria.\nEziologia.\nI geni che originano tali deformazioni sono stati parzialmente identificati fino ad oggi: fra questi il principale risulta il LIS1, e poi vi sono coinvolgimenti del DCX e il TUBA1A."}
{"id": "1848255", "revid": "150809", "url": "https://it.wikipedia.org/wiki?curid=1848255", "title": "Nazionale di calcio a 5 boliviana", "text": ""}
{"id": "1848256", "revid": "1522738", "url": "https://it.wikipedia.org/wiki?curid=1848256", "title": "Nadia Santos", "text": ""}
{"id": "1848267", "revid": "289247", "url": "https://it.wikipedia.org/wiki?curid=1848267", "title": "Julia Dempsey", "text": ""}
{"id": "1848270", "revid": "729019", "url": "https://it.wikipedia.org/wiki?curid=1848270", "title": "Gran Premio d'Austria 1980", "text": "Il Gran Premio d'Austria 1980 \u00e8 stata la decima prova della stagione 1980 del Campionato mondiale di Formula 1. Si \u00e8 corsa domenica 17 agosto 1980 sull'\u00d6sterreichring. La gara \u00e8 stata vinta dal francese Jean-Pierre Jabouille su Renault; per il vincitore si tratt\u00f2 del secondo, e ultimo, successo nel mondiale. Ha preceduto sul traguardo l'argentino Carlos Reutemann e l'australiano Alan Jones, entrambi su Williams-Ford Cosworth.\nVigilia.\nSviluppi futuri.\nIl pilota francese Alain Prost, impegnato con la McLaren, rifiut\u00f2 una proposta dell'Alfa Romeo, e si avvicin\u00f2 alla firma con la Ferrari, per la stagione 1981. Vicino al passaggio in Alfa Romeo venne invece indicato Mario Andretti, pilota italoamericano della Lotus. La Williams conferm\u00f2 Carlos Reutemann.\nIl 14 agosto gli organizzatori del Circuito Dino Ferrari di Imola, sede del Gran Premio d'Italia, annunciarono che l'ultima ispezione della FISA aveva dato esito positivo per la tenuta della gara. Vi erano invece problemi in merito al Gran Premio degli USA-Est, da tenersi a ottobre sul Watkins Glen International, per la mancanza dei fondi necessari a effettuare le opere richieste per ammodernare il tracciato.\nAspetti tecnici.\nLa Lotus fece esordire la 81B, affidata al solo Mansell.\nAspetti sportivi.\nLa Lotus affid\u00f2 una terza vettura a un pilota inglese esordiente, Nigel Mansell, collaudatore del \"team\", e impegnato in quel periodo in Formula 2. Il team inglese aveva gi\u00e0 comunicato l'intenzione di schierare tre vetture nel Gran Premio d'Italia, ma anticip\u00f2 la scelta. L'ATS non schier\u00f2 invece una seconda vettura per Harald Ertl, come fatto nella precedente gara in Germania. L'Alfa Romeo iscrisse invece Vittorio Brambilla, per colmare il vuoto lasciato dalla scomparsa di Patrick Depailler, ma il pilota monzese non effettu\u00f2 nemmeno le prove.\nQualifiche.\nResoconto.\nLa sessione non cronometrata del venerd\u00ec venne caratterizzata da alcuni incidenti. Jochen Mass, dell'Arrows, usc\u00ec di pista per evitare la vettura di Alain Prost, che a sua volta aveva perso il controllo della monoposto a causa di una macchia d'olio lasciata sulla pista da Jan Lammers. Mass rimase intrappolato nella sua vettura e ne venne estratto con l'aiuto di alcuni altri piloti (Scheckter, Prost, Arnoux e Lammers); subito trasferito all'ospedale di Knittelfeld, gli venne riscontrata una forte contusione al collo, che per\u00f2 sembr\u00f2, inizialmente, non mettere in dubbio la sua partecipazione al resto del weekend. Anche Mario Andretti e Nelson Piquet furono protagonisti di uscite di pista, senza per\u00f2 conseguenze fisiche.\nDopo l'incidente di Mass venne sospesa la sessione ma alcuni piloti vennero multati dagli organizzatori per non aver rispettato le indicazioni dei commissari. A loro volta i piloti criticarono i commissari per non aver segnalato per tempo la macchia d'olio che aveva provocato l'incidente di Mass.\nLa sessione ufficiale inizi\u00f2 con un'ora di ritardo, proprio a causa degli incidenti. Il pi\u00f9 rapido fu Ren\u00e9 Arnoux su Renault, in 1'30\"39, tempo di quasi quattro secondi pi\u00f9 basso di quello fatto registrare, sempre da Arnoux, nelle qualifiche dell'edizione del 1979. Dietro, a quasi un secondo di distanza, chiuse il compagno di scuderia, Jean-Pierre Jabouille. Jones, terzo, non scese sotto l'1'33\".\nArnoux si conferm\u00f2 anche al sabato, abbassando il suo limite a 1'30\"27, conquistando la terza \"pole position\" della carriera in F1. La classifica vedeva le prime tre file occupate da coppie di piloti della stessa scuderia: la prima fila fu della Renault, la seconda della Williams e la terza della Ligier. Alla sessione non prese parte Mass, che fu costretto a portare un collare, a seguito dell'incidente del venerd\u00ec. Jody Scheckter, capo della GPDA, evidenzi\u00f2 come il tracciato austriaco fosse molto veloce ma poco sicuro e ottenne dagli organizzatori il miglioramento delle condizioni di sicurezza in taluni punti della pista.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nAlan Jones scatt\u00f2 in testa sfruttando la maggiore elasticit\u00e0, in partenza, del suo motore Ford Cosworth DFV, seguito da Didier Pironi, Ren\u00e9 Arnoux, Bruno Giacomelli (partito ottavo), Jean-Pierre Jabouille, Carlos Reutemann e Nelson Piquet. Laffite, chiuso da Reutemann contro il muretto dei box, dovette rallentare e scivol\u00f2 nelle retrovie.\nIl turbo delle Renault, favorito anche dall'altitudine, fece valere la sua potenza. Nel corso del primo giro Arnoux pass\u00f2 Pironi, mentre Jabouille ebbe la meglio su Giacomelli e, poco dopo, anche sullo stesso Pironi. Al terzo giro Arnoux riprese e pass\u00f2 Jones alla \"Bosch\", ponendosi al comando. Un giro dopo anche Jabouille pass\u00f2 il pilota della Williams: le due Renault si trovarono cos\u00ec prima e seconda. Pi\u00f9 dietro Pironi scivolava intanto fuori dalla zona punti, passato da diverse vetture. dopo un testacoda.\nAl settimo giro Nelson Piquet pass\u00f2 Reutemann e, quattro giri dopo, anche Bruno Giacomelli alla \"Rindt\". La classifica vedeva cos\u00ec in testa il duo della Renault Arnoux-Jabouille, seguito da Jones, Piquet, Reutemann e Giacomelli. Al giro 18 Reutemann prese una posizione a Giacomelli.\nAl 21\u00ba giro Jones pass\u00f2 Jabouille, che per\u00f2 fu presto capace di riprendere la posizione. Nel giro 22 Ren\u00e9 Arnoux fu costretto, per la degradazione degli pneumatici, a rientrare ai box. Rientr\u00f2 in pista al decimo posto. A condurre ora si trov\u00f2 il suo compagno di scuderia Jean-Pierre Jabouille, sempre seguito da Alan Jones.\nNelson Piquet scontava nel frattempo problemi tecnici alla sua Brabham, tanto da dover cedere due posizioni, a Carlos Reutemann e Bruno Giacomelli. Al ventiquattresimo giro perci\u00f2, dietro a Jabouille e Jones, vi erano Reutemann, Giacomelli, Piquet, Jacques Laffite ed Elio De Angelis. La gara di Giacomelli s'interruppe al giro 28 per la rottura di una sospensione. Arnoux vide la sua rimonta frenata da una foratura che lo costrinse a una nuova sosta ai box al giro 30.\nAl giro 36, dopo un lungo duello, Jacques Laffite pass\u00f2 Nelson Piquet per il quarto posto. Anche la Renault di Jabouille era in crisi con gli pneumatici, tanto che il francese dovette rallentare il ritmo. Al giro 40, intanto, Arnoux, fu costretto nuovamente ai box.\nJean-Pierre Jabouille, che non aveva ancora fatto segnare punti iridati, vinse per la seconda, e ultima volta, in carriera. Curiosamente, come nel 1979, questo pilota and\u00f2 a punti in una sola occasione in tutto il mondiale, ma grazie a una vittoria. Alan Jones, in rimonta, chiuse secondo, terzo fu Reutemann, poi Laffite, Piquet e De Angelis.\nRisultati.\nI risultati del gran premio furono i seguenti:"}
