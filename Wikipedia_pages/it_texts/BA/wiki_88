{"id": "5494815", "revid": "767487", "url": "https://it.wikipedia.org/wiki?curid=5494815", "title": "Racconto crudele della giovinezza", "text": " \u00e8 un film del 1960 diretto da Nagisa \u014cshima. Considerato una pietra miliare nella carriera del regista, il film usc\u00ec nelle sale giapponesi nel 1960, anno in cui il Giappone rinnov\u00f2 il trattato di sicurezza con gli Stati Uniti il quale prevedeva la presenza di basi americane sul suolo giapponese per la salvaguardia della sicurezza internazionale.\nTrama.\n\u014csaka. La storia ruota attorno a uno studente universitario, Kiyoshi Fujii, che s'innamora perdutamente di Makoto, una liceale. La forte passione che lega queste due complesse personalit\u00e0, li spinger\u00e0 a rapinare uomini di alto lignaggio per guadagnare qualche soldo e coronare la loro \u201cmalata\u201d storia d'amore.\nPersonaggi.\nStudente universitario di \u014csaka che, innamoratosi di Makoto, avvia una serie di furti e di taccheggi ai danni di uomini ricchi e facoltosi. Vive in una piccola stanza insieme a un suo amico, Yoshimi Ito.\nGiovane liceale che s'innamora perdutamente di Kiyoshi, diventando persino complice delle sue rapine. Rimasta incinta, \u00e8 costretta ad abortire poich\u00e9 non pu\u00f2 garantire un futuro a suo figlio.\nSorella maggiore di Makoto, \u00e8 una donna ormai piegata alle rigide norme sociali che mal vede la relazione tra sua sorella e Kiyoshi. Durante il film, s'intuisce il suo passato da rivoluzionaria.\nMedico che aiuta Makoto ad abortire. Ormai vedovo, \u00e8 probabilmente l'ex-fidanzato di Yuki, la sorella maggiore della protagonista.\nProduzione.\nScritto e diretto da Nagisa \u014cshima nel 1960, il film \u00e8 il capostipite della Nouvelle Vague giapponese, un movimento che, sulla falsariga di quello omonimo sorto in Francia alla fine degli anni cinquanta, poneva come nucleo tematico le abitudini, le contraddizioni, le speranze e i comportamenti delle nuove generazioni.\nIl fatto di mostrare criminali giovanissimi caus\u00f2 molti scandali e, probabilmente, fu la carta vincente al botteghino.\nNonostante le critiche, a causa delle tematiche forti e poco affrontate in quegli anni nel cinema giapponese, il film riscosse un buon successo di pubblico. Le libert\u00e0 espressive e ideologiche del regista sembrano esser accettate dalla casa di distribuzione in quanto, essendo proprie del cinema, potevano contrastare la televisione che, soprattutto negli ultimi anni, iniziava a creare non pochi problemi nella vendita dei biglietti.\nIl tema della disillusione.\nUniversalmente riconosciuto come regista controverso e polemico, Nagisa \u014cshima \u00e8 stato il fondatore e il massimo esponente della Nouvelle Vague giapponese. La struttura del film ricalca chiaramente quella delle tragedie shakespeariane in cui il concetto della disillusione, che fa da tema portante, viene affrontato prima con la presentazione dei personaggi, poi con il loro obiettivo, che in un primo momento sembra andare a buon fine, e in conclusione con il tragico epilogo che segna la morte dei due protagonisti (lui picchiato a morte da una piccola banda, lei trascinata sull'asfalto fino a ridurla esanime).\nIl ruolo della societ\u00e0.\nDotato di una forte personalit\u00e0 politica e di uno spiccato senso estetico, il regista fu tra i primi a criticare ferocemente la societ\u00e0 giapponese, cercando di mostrare l'oppressione e i conflitti sociali che si nascondevano dietro la facciata di una nazione tranquilla, prospera e sempre pi\u00f9 stabile economicamente. Al contrario di altri suoi contemporanei (Akira Kurosawa e Yasujir\u014d Ozu che criticando la societ\u00e0 giapponese, cercavano comunque di indirizzarla verso una sorta di redenzione), \u014cshima si spinse ancora pi\u00f9 avanti nel presentare esplicitamente il modo in cui le forze autoritarie, anche dopo l'avvento della democrazia, continuassero ad avere le redini del Paese.\nLe rivolte studentesche alla fine degli anni '50, nate principalmente per il rinnovo del trattato di sicurezza tra Giappone e Stati Uniti, portarono \u014cshima ad analizzare pi\u00f9 a fondo la politica giapponese, colpevole, secondo lui, di soffocare il libero arbitrio del singolo individuo in nome di un'armonia finta, rarefatta e a tratti classicista.\nIl ruolo dei giovani.\nEsponenti massimi della post-adolescenza del tempo, sia Makoto che Kiyoshi vengono rappresentati volutamente come ribelli privi di idee e ideali, estranei alle lotte sociali e costretti a vivere ai margini della societ\u00e0 in cui tutto ci\u00f2 che conta \u00e8 l'affetto reciproco e la loro sopravvivenza. Per questo motivo, il loro antagonista principale non \u00e8 tanto lo Stato politico, inteso come organo che stabilisce prepotentemente l'ordine sociale, ma, in una forma pi\u00f9 concretizzata, la sorella di Makoto, Yuki, e il suo ex-fidanzato, il dottor Akimoto che fa abortire la ragazza. Entrambe queste figure, sin dalle prime inquadrature che cercano di soffermarsi sull'eleganza e sul decoro dei loro abiti in contrasto a quelli dei due protagonisti, rappresentano il fallimento della loro generazione e l'impossibilit\u00e0 di combattere nuovamente, perch\u00e9 ormai adattati e plasmati alla societ\u00e0. Questo scontro generazionale \u00e8 duro e spietato da un punto di vista estetico ma diventa sottile e ambiguo da un punto di vista contenutistico. Emblematica \u00e8 la scena in cui la sorella, dialogando intimamente con il medico, desidera tornare indietro nel tempo per tentare di cambiare le cose ancora pi\u00f9 violentemente di quanto non abbia gi\u00e0 fatto.\nIl sesso, insieme al furto, l'omicidio e lo stupro, \u00e8 una componente fondamentale nei film di questo regista perch\u00e9 simbolo di autoaffermazione nel quale confluiscono rabbia, impotenza e fantasia che il regista adatta con primissimi piani (PPP) decentrati e campi medi; tale fantasia, nel film in questione, viene spezzata nel momento in cui la protagonista resta incinta ed \u00e8 costretta ad abortire. Questo atteggiamento permette ad \u014cshima di guardare la storia di questi due giovani che cercano di auto-affermarsi attraverso comportamenti sbagliati e devianti (vivi comunque nella loro perversa funzione) in maniera distaccata e, alla fine, dare loro il tragico finale che il titolo del film ci ricorda continuamente. La scena finale del film, che mostra i corpi senza vita dei due protagonisti, \u00e8 l'emblema della disillusione di \u014cshima contro un mondo che, per scelta, non pu\u00f2 essere cambiato."}
{"id": "5494816", "revid": "281901", "url": "https://it.wikipedia.org/wiki?curid=5494816", "title": "Nauplius", "text": ""}
{"id": "5494819", "revid": "726373", "url": "https://it.wikipedia.org/wiki?curid=5494819", "title": "Modern Farmer", "text": "Modern Farmer (hangeul: \ubaa8\ub358\ud30c\uba38, latinizzazione riveduta: \"Modeon pameo\") \u00e8 un serial televisivo sudcoreano trasmesso su SBS dal 18 ottobre al 27 dicembre 2014.\nTrama.\nI membri della rockband Excellent Souls (ExSo) decidono di lasciare le loro vite a Seul per trasferirsi in un villaggio di campagna e coltivare la terra che la nonna di Lee Min-ki gli ha lasciato dopo la sua morte. Arrivato al villaggio, Min-ki vi ritrova il suo primo amore, Kang Yoon-hee."}
{"id": "5494821", "revid": "61051", "url": "https://it.wikipedia.org/wiki?curid=5494821", "title": "Ume\u00e5 IK damfotboll", "text": ""}
{"id": "5494823", "revid": "567822", "url": "https://it.wikipedia.org/wiki?curid=5494823", "title": "Lee Hong-gi", "text": ""}
{"id": "5494832", "revid": "61051", "url": "https://it.wikipedia.org/wiki?curid=5494832", "title": "Ume\u00e5 IK FF", "text": ""}
{"id": "5494833", "revid": "1516566", "url": "https://it.wikipedia.org/wiki?curid=5494833", "title": "Ray Anthony's Big Band Dixieland", "text": "Ray Anthony's Big Band Dixieland \u00e8 un album di Ray Anthony, pubblicato dalla Capitol Records nel 1955.\nMusicisti.\nPanama / Dipper Mouth Blues / Tin Roof Blues / At the Mardi Gras Parade / That's a Plenty\nWest End Blues / Basin Street Blues / Drive-In / When the Saints Go Marching in March"}
{"id": "5494850", "revid": "287204", "url": "https://it.wikipedia.org/wiki?curid=5494850", "title": "Gruppo Sportivo Fascista Rovigo 1927-1928", "text": "Questa pagina raccoglie le informazioni riguardanti il Gruppo Sportivo Fascista Rovigo nelle competizioni ufficiali della stagione 1927-1928.\nStagione.\nRovigo \u00e8 stata una delle prime citt\u00e0 italiane in cui si \u00e8 giocato a football. Le radici affondano al 1893 quando si sperimenta e si studia il gioco del calcio e lo insegna nelle scuole rodigine il maestro Gabrielli. la Societ\u00e0 Rodigina di Ginnastica Unione e Forza lo inserisce nei programmi di attivit\u00e0. Tuttavia devono trascorrere oltre trent'anni perch\u00e9 una societ\u00e0 rodigina partecipi ad un campionato organizzato dalla Federazione Italiana Gioco Calcio.\nDopo un primo debole tentativo nel 1920. Ci\u00f2 avviene il 13 novembre 1927 quando si costituisce il Gruppo Sportivo Fascista che si iscrive al campionato di Terza Divisione Veneto, girone B. Primo avversario la Miranese, che si impone per (1-3)."}
{"id": "5494865", "revid": "86599", "url": "https://it.wikipedia.org/wiki?curid=5494865", "title": "Galassia Nana di Ercole", "text": "La Galassia Nana di Ercole, o Her, \u00e8 una galassia nana sferoidale situata in direzione della costellazione di Ercole e scoperta nel 2006 grazie ai dati raccolti dallo Sloan Digital Sky Survey. La galassia \u00e8 situata a circa 140 milioni di parsec dalla Terra e si muove verso di noi alla velocit\u00e0 di circa . \u00c8 stata classificata come galassia nana sferoidale (dSph) ed ha una forma sensibilmente allungata (rapporto degli assi ~ 3:1) con un raggio effettivo di circa 350 parsec anche se altre fonti danno un valore inferiore di circa 230 parsec. L'aspetto tanto allungato potrebbe essere causato dall'azione delle forze mareali esercitate dalla Via Lattea, che, in tal caso, potrebbero progressivamente distruggerla. Si rilevano gradienti di velocit\u00e0 che attraversano il corpo galattico e una debole corrente stellare, che punta nella direzione della forza di distruzione mareale.\nLa Galassia Nana di Ercole \u00e8 una delle galassie satellite della Via Lattea pi\u00f9 piccole e deboli. La sua luminosit\u00e0 \u00e8 circa 30.000 volte quella del Sole (magnitudine apparente di circa \u22126,6; altre fonti riportano un valore di \u2013 5,3) che \u00e8 comparabile alla luminosit\u00e0 di un tipico ammasso globulare. Comunque la sua massa totale \u00e8 di circa 7 milioni di masse solari, il che significa che il rapporto luce-massa \u00e8 circa 330; un valore cos\u00ec elevato implica che la galassia sia dominata dalla materia oscura. Tuttavia risulta difficile stimare con sicurezza la massa di galassie cos\u00ec deboli a causa di una significativa interferenza prospettica che incrementa la velocit\u00e0 di dispersione. Un altro studio ne ha stimato la massa totale in circa 2 milioni di masse solari al livello del suo raggio effettivo, che diventerebbero circa 4 milioni di masse solari se misurate entro i 433 parsec dal suo centro.\nLa popolazione stellare consiste principalmente in vecchie stelle formatesi pi\u00f9 di 12 miliardi di anni fa, la cui metallicit\u00e0 \u00e8 molto bassa con un rapporto Fe/H \u2248 , con altre fonti che riportano un valore ancora inferiore, pari a -2,3.\n Ci\u00f2 significa che queste stelle hanno un contenuto in elementi pesanti 400 volte minore rispetto al Sole, essendo probabilmente tra le prime stelle formatesi nell'Universo. Attualmente non viene rilevata alcuna attivit\u00e0 di formazione stellare. Non \u00e8 stato possibile effettuare un rilevamento dell'idrogeno neutro stante il limite superiore di 466 masse."}
{"id": "5494868", "revid": "1766164", "url": "https://it.wikipedia.org/wiki?curid=5494868", "title": "Porcellana Rossetti", "text": "La porcellana Rossetti \u00e8 una porcellana a pasta tenera prodotta fra il 1737 e il 1748 a Torino.\nStoria.\nLa prima manifattura di porcellane in Piemonte fu fondata dal conte Giacinto Roero di Guarene, gi\u00e0 collezionista di porcellane, che per\u00f2 non poteva comparire direttamente come proprietario, essendo interdetti ai nobili il commercio e l'industria. L'impresa era perci\u00f2 fittiziamente intestata al banchiere Pietro Bistorto.\nLa conduzione della manifattura era affidata a Giorgio Giacinto Rossetti, il quale era gi\u00e0 titolare della Fabbrica Reale delle maioliche dal 1725. Tra il 1729 e il 1736 fu attivo anche a Lodi, per la produzione di ceramica.\nNel 1737 il re Carlo Emanuele III concedette alla Fabbrica Reale il privilegio esclusivo della fabbrica della porcellana nel Regno di Sardegna per vent'anni. Immediatamente inizi\u00f2 la produzione, che si volse inizialmente verso le statuette imitazione \"blanc de chine\" e i vasi in stile \"kakiemon\".\nNel 1741-42 si fermarono presso la manifattura gli arcanisti viennesi Jacob Helchis e Anton Magner, che introdussero miglioramenti tecnici, nonch\u00e9 lo stile della manifattura viennese e in particolare di Claudius Innocentius du Paquier: vennero allora prodotti servizi in \"camaieu\" porpora filettato d'oro.\nDopo il 1748 cess\u00f2 la produzione di porcellana, in quanto la produzione era in perdita, e la manifattura prosegu\u00ec solo la produzione della maiolica."}
{"id": "5494870", "revid": "466539", "url": "https://it.wikipedia.org/wiki?curid=5494870", "title": "John Welsh (attore)", "text": "Biografia.\n\u00c8 principalmente noto per avere interpretato il ruolo del maggiordomo Merriman nella serie televisiva britannica \"La duchessa di Duke Street\", trasmessa la prima volta negli anni settanta."}
{"id": "5494875", "revid": "481666", "url": "https://it.wikipedia.org/wiki?curid=5494875", "title": "The Song of the Flame", "text": ""}
{"id": "5494879", "revid": "109651", "url": "https://it.wikipedia.org/wiki?curid=5494879", "title": "Robbie Shapiro", "text": ""}
{"id": "5494886", "revid": "76963", "url": "https://it.wikipedia.org/wiki?curid=5494886", "title": "Enric Morera i Viura", "text": "Compositore prolifico, scrisse pi\u00f9 di cinquanta partiture, diverse sinfonie, poemi coralli, originali sardane, 56 delle quali per la cobla, e una minima parte, per il coro. Il fondo personale d'Enric Morera \u00e8 conservato presso la Biblioteca de Catalunya.\nBiografia.\nFormazione musicale e primo viaggio a Barcellona.\nNasce in Spagna, a Barcellona il 22 maggio 1865 nella strada della Cometa. Suo padre, musicista, nel 1867, decise di emigrare in Argentina, a Buenos Aires. Ottenne un posto al Teatro Alc\u00e1zar come contrabbassista e, al fuori dal lavoro come insegnante di pianoforte. Fu il padre il suo primo insegnante di musica, riconoscendo nel figlio un grande talento nell'imparare velocemente solfeggio e pianoforte. Pi\u00f9 tardi un altro maestro gli insegn\u00f2 a suonare il violino.\nNel 1881, la famiglia Morera fece ritorno a Barcellona. Trovarono per Enric un nuovo maestro di musica, il professor Tolosa, insegnante di pianoforte, violino e armonia musicale. Durante questo periodo, dopo aver suonato ad un concerto presso un Liceo Musicale, venne notato dal pianista Isaac Alb\u00e9niz, docente della scuola, che, per qualche mese gli insegna pianoforte. Con il tempo la relazione discepolo-maestro si trasform\u00f2 in un'autentica amicizia. Dopo il trasferimento del maestro Albeniz all'estero, Enric ricerc\u00f2 altri due professori, il famoso pianista Carles Gumersind Vidiella i Estaba, e il violinista Cioffi. Pi\u00f9 avanti, Enric Morera ritorner\u00e0 in Argentina, nella citt\u00e0 di C\u00f3rdoba, dove lavorer\u00e0 sia come professore di musica che nei caff\u00e8 e nei teatri.\nSoggiorno a Bruxelles.\nAll'et\u00e0 di vent'anni, Enric riusc\u00ec a trasferirsi in Belgio, nella capitale Bruxelles: \"Dopo due anni di sacrifici sono riuscito a risparmiare qualche centinaio di pesos. Con il permesso dei miei genitori, colmo di entusiasmo, gioia, e assetato di musica, quale fonte di acqua fresca, mi imbarco per l'Europa, deciso a migrare a Bruxelles\"\nNella capitale belga, studi\u00f2 armonia col professor Felip Fi\u00e9vez, ma senza potersi diplomare al Conservatorio. Nonostante ci\u00f2, conobbe eminenti musicisti di quel paese: Paul Gilson, Dupont, Eug\u00e8ne Ysa\u00ffe, Fran\u00e7ois-Auguste Gevaert, Edgard Tinel, con alcuni dei quali strinse una profonda amicizia.\nRitorno a Barcellona.\nDopo cinque anni di studi in Belgio, nel 1890 decise di tornare a Barcellona. Questa data segna la fine della prima fase nella carriera di musicista di Enric Morera, periodo durante il quale viene a contatto, sia con la musica primitiva degli Inca e di altre etnie sudamericane, che con nuove correnti musicali presenti in Belgio.\nNel 1893 Enric Morera a Barcellona era conosciuto grazie ad una composizione orchestrale intitolata \"Dansa del gnoms\", presentata alla veterana \"Associaci\u00f3 Musical\" \".\nIl successo giunse grazie al poema sinfonico \"Introducci\u00f3 a l'Atl\u00e0ntida\"\", ispirato dall'estro poetico di Don Cinto Verdaguer. Da quel momento in poi, diversi poeti e drammaturghi cercarono la collaborazione di Morera, soprattutto \u00c0ngel Guimer\u00e0 i Jorge.\nNel 1895 fonda la \"Societat Coral Catalunya Nova\", formata da \"cantanti operai\", e per diversi anni ha diretto la \"\"Asociaci\u00f3n Euterpense\". Per questa ragione, scrisse diverse opere per coro, come \"La musa del travall: can\u00e7\u00f3 del obrer corista\", autore del testo di M. Casanovas, o \"Himne de nostra parla\" autore del testo, Guimer\u00e0. Ha contribuito ad armonizzare diverse canzoni popolari catalane, come ad esempio \"Sota de l'om\", \"Muntanyes del Canig\u00f3\"\", \"\"Sant Ramon\", \"El rossinyol\" o \"Els segadors\".\nParallelamente, si relaziona con un gruppo modernista catalano, frequentando spesso la localit\u00e0 di Sitges, nella quale conobbe il pi\u00f9 importante poeta del movimento, Santiago Rusi\u00f1ol i Prats, con il quale strinse amicizia, e nel 1898, gli scrisse \"L'alegria que passa\"\". Enric, dal canto suo, aveva presentato nel 1897 l'opera \"La fada\" nel Teatro del Prado de Sitges, dramma lirico con libretto di Jaume Mass\u00f3 i Torrents, nel periodo delle feste moderniste di Sitges.\nTeatro lirico catalano.\nFu anche tra i fondatori del \"Teatre L\u00edric Catal\u00e0\". Scrisse la musica per \"La nit de l'amor\", di Rusi\u00f1ol, che includeva una sardana corale, molto apprezzata. Pubblic\u00f2 un \"\"Tractat d'harmonia\" e, durante un soggiorno infruttuoso a Madrid, scrisse la sardana \"Enyoran\u00e7a\"\". Di ritorno in Barcellona, presse parte negli \"Espectacles i Audicions Graner\", con musica di scena per opere come \"El comte Arnau\"\"(1905), di Josep Carner, \"La Santa Espina\"\"(1907), d'\u00c0ngel Guimer\u00e0, la cui sardana \u00e8 una delle sue opere meglio riuscite, e anche \"Don Joan de Serrallonga\", con libretto di V\u00edctor Balaguer. Present\u00f2 nel Liceu l'opera, \"Emp\u00f2rium\"\"(1906), con libretto di Eduard Marquina, e l'opera lirica in tre atti \"Bruniselda\" (1906).\nNel 1909 ritorna in Argentina per realizzare il vecchio sogno di suo padre. Fu incaricato di comporre l' \"Himno a la Patria\" per commemorare il centenario dell'indipendenza dell'Argentina. Nell 1911 ritorna a Barcellona, dove viene nominato vicedirettore de l\"'Escola Municipal de M\u00fasica di Barcellona\" fino al suo pensionamento. Notevole fu la sua influenza su molti giovani musicisti, fra cui Xavier Montsalvatge i Bassols, Pere Enric de Ferr\u00e1n, Jaume Pahissa i Jo, Josep Guinart o Jaume Llobet.\nCaratteristiche e influenze.\nEnric Morera fu il musicista pi\u00f9 dotato per il dramma e colui che meglio svilupp\u00f2 gli ideali del teatro lirico modernista. Fu anche il pi\u00f9 deciso difensore dei fondamenti del teatro lirico in catalano, con la collaborazione dei pi\u00f9 eminenti librettisti del momento, soprattutto per la sua capacit\u00e0 di evocazione. Per questo talentuoso artista, l'attivit\u00e0 lirica non consisteva soltanto nel ripetere gli stessi schemi del genere spagnolo, ma configurare una tipologia d'opera, che, avvicinandosi agli ideali teatrali della moda wagneriana, si occupassero di tutte le componenti che definivano le sue opere. La partitura non doveva essere, quindi, l'unico aspetto di cui tenere conto, ma sentiva il dovere di offrire spettacoli completi e di alto livello artistico.\nLa musica post-romantica tedesca contrassegn\u00f2 essenzialmente il temperamento d'Enric Morera, che compose la maggior parte delle sue opere, imbevuto del credo di Wagner, desideroso di assimilare le sue costanti liriche e la sua originale costruzione sonora. La permanenza nei concerti di testi wagneriani \u00e8 sempre stata difficile e forzata, mentre che le sue sardane radianti non hanno mai avuto bisogno di alcun incentivo speciale per soggiornare ad un livello sempre crescente di stima e popolarit\u00e0.\n\"Davant la Verge\"\", \"Plany\u00edvola\"\", \"La nit de l'amor\"\" \", \"La Santa Espina\" e molti altri, sono esempi di come il compositore, con il suo estro, fu in grado di rivitalizzare una tradizione mantenuta fino ad allora da musicisti con scarsa formazione tecnica, tradizione che, nella facilit\u00e0 di scrittura di Morera, trov\u00f2 l'opportunit\u00e0 di perpetuarsi senza perdere la sua essenza in un linguaggio vivo, diretto e naturale. \u00c8 ancora un pi\u00f9 convincente esempio di adozione sincera della lirica popolare fu il trittico corale formato dalle composizioni, \"Les fulles seques\"\"\", \"La sardana de les monges\"\" \"e \"Empord\u00e0 i Rossell\u00f3\"\", molto apprezzate anche per i testi dei poeti Guimer\u00e0 e Maragall. In queste tre poesie, il senso descrittivo e la ricchezza armonica non vengono pi\u00f9 considerate un'arte minore, situando Morera tra i compositori che hanno saputo tradurre in modo pi\u00f9 diretto sentimento popolare del suo tempo.\nLe sue sardane scritte per la cobla, spesso strumentate per Josep Serra i Bonal e presentate per la \"cobla, \"La Principal de Peralada\", rappresentano una nell'immaginario sociale il sentimento patriottico catalano: \"Baixant de la font del gat\"\", \"Serra\u00a0 amunt\"\", \"La font de l'Albera\", \"Davant la Verge\", \"Festa major\" i \"La\u00a0 nostra Roser\", quest'ultima del 1940.\nAnno Morera.\nNel 2015 si commemora in Catalogna, l'Anno Enric Morera. I membri che fanno parte della commissione organizzatrice sono il Consigliere di Cultura, Ferran Mascarell; il Direttore del Museu de la M\u00fasica i Centre Robert Gerard, Jaume Ayats; il Direttore de l'\u00c0rea de M\u00fasica dell'ICEC, Albert Bardolet; il Direttore di Cultura Popular dell'ICUB, Francesc Fabregat; il Preside del Moviment Coral Catal\u00e0, Mart\u00ed Ferrer; il Direttore dell'Auditori, Joaquim Garrigosa; la ripresentante della famiglia Morera, Roser Junquera; il Direttore del Palau de la M\u00fasica Catalana, Joan Oller; il Direttore Generale, Llu\u00eds Puig, e la capo del Servei de Recerca i Protecci\u00f3, Ver\u00f2nica Guarch, della Direcci\u00f3 General de Cultura Popular, Associacionisme i Acci\u00f3 Culturals; il Preside della Confederaci\u00f3 Sardanista de Catalunya, Joaquim Rucabado e la Direttrice della Biblioteca de Catalunya, Eug\u00e8nia Serra."}
{"id": "5494893", "revid": "287204", "url": "https://it.wikipedia.org/wiki?curid=5494893", "title": "Alta Gheldria", "text": "LAlta Gheldria \u00e8 stata uno dei quattro quartieri del Ducato di Gheldria. \u00c8 talvolta definita Gheldria spagnola, cos\u00ec chiamata a partire dalla divisione del Ducato di Gheldria in due parti, una sotto l'influenza della Repubblica delle Sette Province Unite e una, l'Alta Gheldria appunto, sotto l'influenza della Spagna.\nStoria.\nL'Alta Gheldria, insieme a Veluwe, Betuwe e Achterhoek era uno dei quattro quartieri costituenti il Ducato di Gheldria. Separato dagli altri tre, detti anche Bassa Gheldria, sub\u00ec in modo minore gli effetti della riforma protestante e, durante la rivolta dei pezzenti, fu l'unico quartiere che non si ribell\u00f2 alla monarchia asburgica.\nQuando i Paesi Bassi si rivoltarono al governo di Filippo II di Spagna nel 1581, egli dovette concedere l'autonomia alla Repubblica delle Sette Province Unite. I tre quartieri a nord, aderenti all'Unione di Utrecht, entrarono a far parte della Repubblica delle Sette Province unite, mentre il quartiere meridionale dell'Alta Gheldria rimase parte dei Paesi Bassi spagnoli.\nIn seguito alla Guerra di successione spagnola, per effetto del Trattato di Utrecht, siglato nel 1713, il quartiere spagnolo della Gheldria venne a sua volta diviso in quattro parti:\nDopo il Congresso di Vienna del 1815, la parte occidentale della Gheldria Prussiana e la Gheldria Austriaca diventarono parte della provincia del Limburgo in seno al neo costituito Regno Unito dei Paesi Bassi. Il resto del territorio fu assegnato alla Prussia ed in particolare la citt\u00e0 di Geldern entr\u00f2 a far parte della provincia di J\u00fclich-Kleve-Berg, mentre Erkelenz ricadette nella provincia del Granducato del Basso Reno. Le due province prussiane furono unificate nel 1822 nella provincia del Reno."}
{"id": "5494895", "revid": "121332707", "url": "https://it.wikipedia.org/wiki?curid=5494895", "title": "Forza Horizon 2 Presents Fast &amp; Furious", "text": "Forza Horizon 2 Present Fast &amp; Furious \u00e8 un simulatore di guida uscito il 27 marzo 2015 per le console Xbox One (sviluppato da Playground Games) e Xbox 360 (sviluppato da Sumo Digital). \u00c8 presentato come espansione Stand-Alone (cio\u00e8 non richiede la copia del gioco principale Forza Horizon 2 per essere giocato) ma costituisce un vero e proprio gioco. \u00c8 stato rilasciato per omaggiare l'uscita di \"Fast &amp; Furious 7\" il 2 aprile 2015 grazie alla collaborazione tra Turn 10 Studios e Universal. Il gioco inoltre celebra i 10 anni del marchio Forza Motorsport che sono stati festeggiati il 3 maggio 2015.\nTrama.\nLa trama \u00e8 molto semplice come in tutti i giochi della serie. Si incomincia arrivando a Nizza sulla nostra Lamborghini Hurac\u00e1n e disputando una corsa clandestina con la Dodge Charger 70' protagonista di tutti i Fast &amp; Furious. Vincendola verremo \"arruolati\" nella famiglia Fast &amp; Furious e Tej ci dar\u00e0 indicazioni per ottenere 10 auto. Quando avremo ottenuto tutte le auto richieste dovremo portarle all'Aeroporto di Sister\u00f2n per caricarle su un Aereo Cargo e consentire alla \"banda\" di portarle in America e fuggire dalla Francia.\nContenuti.\nI contenuti sono molto limitati. 10 auto guidabili e non personalizzabili n\u00e9 esteriormente n\u00e9 dal punto di vista delle performance (pi\u00f9 la Lamborghini Hurac\u00e0n 2014 in regalo su Forza Hub per aver scaricato il gioco). La mappa \u00e8 stata dimezzata da 315 strade a 135 per la versione Xbox One e 134 per la versione Xbox 360. Quest'ultima non includer\u00e0 nemmeno il tratto autostradale presente nella versione Next-Gen. La mappa, dunque, si rif\u00e0 alla sola Francia comprendendo Saint-Martin, Nizza e il solo Aeroporto di Sister\u00f2n. La componente single-player \u00e8 molto breve e non curata. La variet\u00e0 di sfide non \u00e8 molto completa. Le sfide imperdibili (5) sono quelle gi\u00e0 viste nel primo elenco di Forza Horizon 2. La componente online presenta solo il viaggio libero per disputare eventi playground e gare (stessi gi\u00e0 presenti nel predecessore). La versione Xbox 360 presenta ancor meno contenuti di quelli gi\u00e0 citati per la versione Xbox One\nBundle.\nIl gioco \u00e8 stato distribuito il 27 marzo 2015 in due versioni. Forza Horizon 2 Present Fast &amp; Furious Edizione Digitale che comprendeva il solo titolo e Forza Horizon 2 Present Fast &amp; Furious Bundle che presentava il gioco e l'app Forza Hub. Il peso del gioco \u00e8 15 GB per la versione Xbox One e 2,2 GB per la versione Xbox 360.\nDLC e aggiornamenti.\nNello store \u00e8 presente un unico car pack per questo titolo che \u00e8 lo stesso presente per \"Forza Horizon 2\", ovvero il G-Shock Car Pack. Il pack presenta 5 nuove vetture tra cui la Nissan IDx Nismo 2014 e la Ford Bronco 1975 e un'auto bonus gratuita, la Mazda MazdaSpeed 3 2005. Tuttavia questo pack non sar\u00e0 giocabile su questo titolo ma unicamente nel predecessore. Sono stati anche resi disponibili due aggiornamenti di supporto. Il primo, dal peso di 300-400 mb, \u00e8 stato distribuito qualche giorno dopo il lancio su entrambe le console per migliorare il gameplay e fissare alcuni bug. Il secondo \u00e8 stato distribuito per Xbox One verso fine maggio 2015 dal peso di 135 mb che migliorava la componente online, mentre su Xbox 360 \u00e8 stato distribuito per lo stesso problema, ma dal peso di 56 mb, a met\u00e0 giugno."}
{"id": "5494896", "revid": "1924342", "url": "https://it.wikipedia.org/wiki?curid=5494896", "title": "Waves (Mr Probz)", "text": "Waves \u00e8 un singolo del rapper olandese Mr Probz, pubblicato il 22 novembre 2013 come primo estratto dal primo EP \"Against the Stream\".\nVersione Robin Schulz Remix.\nPrima versione.\nIl singolo \u00e8 stato remixato dal DJ tedesco Robin Schulz e questa versione \u00e8 stata pubblicata il 4 febbraio 2014 come primo singolo estratto dall'album Prayer di Robin Schulz dalle etichette musicali \"Left Lane\", \"Ultra Music\" ed Epic Records. \u00c8 stata scritta da Dennis Princewell Stehr e prodotta dagli stessi interpreti e da Robin Schulz. Questa versione della durata di 3 minuti e 28 secondi (3 minuti e 50 secondi nel video) ha portato al successo internazionale questo singolo, mentre in Italia \u00e8 arrivato alla 2\u00b0da posizione.\nVersione americana \"alternate version\".\nNella versione \"alternate version\" pubblicata l'11 novembre 2014, collaborano anche il rapper T.I. e il cantante Chris Brown, entrambi statunitensi. La durata di questa versione \u00e8 di 3 minuti e 5 secondi.\nVideo ufficiale.\nIl video ufficiale \u00e8 stato girato a Tulum, in Messico ed \u00e8 stato pubblicato il 3 febbraio 2014. Il video fa vedere un'isola deserta e delle serate in discoteca; le star del video sono la bielorussa Maryna Linchuk e il britannico James Penfold."}
{"id": "5494899", "revid": "481666", "url": "https://it.wikipedia.org/wiki?curid=5494899", "title": "2-strip Technicolor", "text": ""}
{"id": "5494901", "revid": "599013", "url": "https://it.wikipedia.org/wiki?curid=5494901", "title": "Luke Woodland", "text": "In possesso della doppia cittadinanza, prima di rappresentare la Nazionale filippina ha fatto parte delle selezioni giovanili dell'Inghilterra tra il 2010 ed il 2012. Nel 2015 ha scelto di rappresentare definitivamente le Filippine.\nBiografia.\nWoodland \u00e8 nato ad Abu Dhabi, da padre inglese e madre filippina, originaria di Talisay, Camarines Norte.\nCarriera.\nNazionale.\nTra il 2010 ed il 2012, Woodland ha giocato per le giovanili della Nazionale inglese, disputando un totale di 11 partite per l'Under-16, l'Under-17 e l'Under-18.\nNel marzo 2015, la Philippine Football Federation lo ha invitato a prendere parte al ritiro della Nazionale filippina a Bahrain tra il 23 ed il 30 dello stesso mese. Tuttavia, non ha partecipato al ritiro per via di impegni con il suo club, l'Oldham Athletic. Due mesi dopo, \u00e8 stato convocato dal commissario tecnico Thomas Dooley per la seconda fase delle qualificazioni al Qualificazioni al campionato mondiale di calcio 2018. Prima del suo debutto, ha affermato di aver tratto ispirazione dalle gesta dei compagni di squadra Robert Gier e Phil Younghusband, entrambi anglo-filippini come lui. Non \u00e8 riuscito a partecipare alla partita dell'11 giugno contro il Bahrain per via di un ritardo nell'ottenimento dell'autorizzazione.\nHa esordito ufficialmente per la Nazionale filippina il 16 giugno 2015, giocando tutti i 90 minuti di gara in una vittoria per 2-0 contro lo Yemen. All'et\u00e0 di 19 anni diventa cos\u00ec il pi\u00f9 giovane membro degli \"Azkals\"."}
{"id": "5494904", "revid": "1776051", "url": "https://it.wikipedia.org/wiki?curid=5494904", "title": "Corte d'appello di Roma", "text": "Il distretto della Corte d'appello di Roma \u00e8 formato dai circondari dei Tribunali ordinari di Cassino, Civitavecchia, Frosinone, Latina, Rieti, Roma, Tivoli, Velletri, Viterbo.\nCostituisce l'unica Corte d'appello nel territorio della regione Lazio.\nCompetenza territoriale civile e penale degli uffici del distretto.\nLe circoscrizioni territoriali sono aggiornate al testo della legge 27 febbraio 2015, n. 11\nTribunale di Cassino.\nGiudice di pace di Cassino.\nAcquafondata, Aquino, Arce, Atina, Ausonia, Belmonte Castello, Casalattico, Casalvieri, Cassino, Castelnuovo Parano, Castrocielo, Cervaro, Colfelice, Colle San Magno, Coreno Ausonio, Esperia, Fontana Liri, Gallinaro, Galluccio, Mignano Monte Lungo, Pastena, Picinisco, Pico, Piedimonte San Germano, Pignataro Interamna, Pontecorvo, Presenzano, Rocca d'Arce, Rocca d'Evandro, Roccasecca, San Biagio Saracinisco, San Donato Val di Comino, San Giorgio a Liri, San Giovanni Incarico, San Pietro Infine, San Vittore del Lazio, Sant'Ambrogio sul Garigliano, Sant'Andrea del Garigliano, Sant'Apollinare, Sant'Elia Fiumerapido, Santopadre, Settefrati, Terelle, Vallemaio, Vallerotonda, Villa Latina, Villa Santa Lucia, Viticuso\nGiudice di pace di Gaeta.\nFormia, Gaeta, Itri, Ponza, Ventotene \nGiudice di pace di Minturno.\nCastelforte, Minturno, Santi Cosma e Damiano, Spigno Saturnia\nGiudice di pace di Sora.\nAlvito, Arpino, Broccostella, Campoli Appennino, Castelliri, Fontechiari, Isola del Liri, Pescosolido, Posta Fibreno, Sora, Vicalvi\nTribunale di Civitavecchia.\nGiudice di pace di Civitavecchia.\nAllumiere, Anguillara Sabazia, Bracciano, Canale Monterano, Cerveteri, Civitavecchia, Fiumicino, Ladispoli, Manziana, Montalto di Castro, Santa Marinella, Tarquinia, Tolfa, Trevignano Romano\nTribunale di Frosinone.\nGiudice di pace di Alatri.\nAlatri, Collepardo, Fiuggi, Fumone, Guarcino, Torre Cajetani, Trivigliano, Vico nel Lazio\nGiudice di pace di Frosinone.\nAcuto, Amaseno, Anagni, Arnara, Boville Ernica, Castro dei Volsci, Ceccano, Ceprano, Falvaterra, Ferentino, Filettino, Frosinone, Giuliano di Roma, Monte San Giovanni Campano, Morolo, Paliano, Patrica, Piglio, Pofi, Ripi, Serrone, Sgurgola, Strangolagalli, Supino, Torrice, Trevi nel Lazio, Vallecorsa, Veroli, Villa Santo Stefano\nTribunale di Latina.\nGiudice di pace di Fondi.\nCampodimele, Fondi, Lenola, Monte San Biagio, Sperlonga \nGiudice di pace di Latina.\nAprilia, Bassiano, Cisterna di Latina, Cori, Latina, Maenza, Norma, Pontinia, Priverno, Prossedi, Rocca Massima, Roccagorga, Roccasecca dei Volsci, Sabaudia, Sermoneta, Sezze, Sonnino\nGiudice di pace di Terracina.\nSan Felice Circeo, Terracina\nTribunale di Rieti.\nGiudice di pace di Poggio Mirteto.\nCantalupo in Sabina, Casperia, Castelnuovo di Farfa, Collevecchio, Configni, Cottanello, Fara in Sabina, Fiano Romano, Filacciano, Forano, Frasso Sabino, Magliano Sabina, Mompeo, Montasola, Montebuono, Montopoli di Sabina, Nazzano, Poggio Catino, Poggio Mirteto, Poggio Nativo, Ponzano Romano, Roccantica, Salisano, Scandriglia, Selci, Stimigliano, Tarano, Toffia, Torri in Sabina, Torrita Tiberina, Vacone \nGiudice di pace di Rieti.\nAccumoli, Amatrice, Antrodoco, Ascrea, Belmonte in Sabina, Borbona, Borgo Velino, Borgorose, Cantalice, Casaprota, Castel di Tora, Castel Sant'Angelo, Cittaducale, Cittareale, Collalto Sabino, Colle di Tora, Collegiove, Colli sul Velino, Concerviano, Contigliano, Fiamignano, Greccio, Labro, Leonessa, Longone Sabino, Marcetelli, Micigliano, Monte San Giovanni in Sabina, Monteleone Sabino, Montenero Sabino, Morro Reatino, Orvinio, Paganico Sabino, Pescorocchiano, Petrella Salto, Poggio Bustone, Poggio Moiano, Poggio San Lorenzo, Posta, Pozzaglia Sabina, Rieti, Rivodutri, Rocca Sinibalda, Torricella in Sabina, Varco Sabino\nTribunale di Roma.\nGiudice di pace di Ostia.\nRoma (Municipio Roma X) \nGiudice di pace di Roma.\nRoma (escluso Municipio Roma X)\nTribunale di Tivoli.\nGiudice di pace di Tivoli.\nAffile, Agosta, Anticoli Corrado, Arcinazzo Romano, Arsoli, Bellegra, Camerata Nuova, Campagnano di Roma, Canterano, Capena, Capranica Prenestina, Casape, Castel Madama, Castel San Pietro Romano, Castelnuovo di Porto, Cave, Cerreto Laziale, Cervara di Roma, Ciciliano, Cineto Romano, Civitella San Paolo, Fonte Nuova, Formello, Gallicano nel Lazio, Genazzano, Gerano, Guidonia Montecelio, Jenne, Licenza, Magliano Romano, Mandela, Marano Equo, Marcellina, Mazzano Romano, Mentana, Monteflavio, Montelibretti, Monterotondo, Montorio Romano, Moricone, Morlupo, Nerola, Nespolo, Olevano Romano, Palestrina, Palombara Sabina, Percile, Pisoniano, Poli, Riano, Rignano Flaminio, Riofreddo, Rocca Canterano, Rocca di Cave, Rocca Santo Stefano, Roccagiovine, Roiate, Roviano, Sacrofano, Sambuci, San Cesareo, San Gregorio da Sassola, San Polo dei Cavalieri, San Vito Romano, Sant'Angelo Romano, Sant'Oreste, Saracinesco, Subiaco, Tivoli, Turania, Vallepietra, Vallinfreda, Vicovaro, Vivaro Romano, Zagarolo \nTribunale di Velletri.\nGiudice di pace di Velletri.\nAlbano Laziale, Anzio, Ardea, Ariccia, Artena, Carpineto Romano, Castel Gandolfo, Ciampino, Colleferro, Colonna, Frascati, Gavignano, Genzano di Roma, Gorga, Grottaferrata, Labico, Lanuvio, Lariano, Marino, Monte Compatri, Monte Porzio Catone, Montelanico, Nemi, Nettuno, Pomezia, Rocca di Papa, Rocca Priora, Segni, Valmontone, Velletri\nTribunale di Viterbo.\nGiudice di pace di Viterbo.\nAcquapendente, Arlena di Castro, Bagnoregio, Barbarano Romano, Bassano in Teverina, Bassano Romano, Blera, Bolsena, Bomarzo, Calcata, Canepina, Canino, Capodimonte, Capranica, Caprarola, Carbognano, Castel Sant'Elia, Castiglione in Teverina, Celleno, Cellere, Civita Castellana, Civitella d'Agliano, Corchiano, Fabrica di Roma, Faleria, Farnese, Gallese, Gradoli, Graffignano, Grotte di Castro, Ischia di Castro, Latera, Lubriano, Marta, Montefiascone, Monte Romano, Monterosi, Nepi, Onano, Oriolo Romano, Orte, Piansano, Proceno, Ronciglione, San Lorenzo Nuovo, Soriano nel Cimino, Sutri, Tessennano, Tuscania, Valentano, Vasanello, Vejano, Vetralla, Vignanello, Villa San Giovanni in Tuscia, Viterbo, Vitorchiano"}
{"id": "5494905", "revid": "789059", "url": "https://it.wikipedia.org/wiki?curid=5494905", "title": "Corte di appello di Roma", "text": ""}
{"id": "5494910", "revid": "297031", "url": "https://it.wikipedia.org/wiki?curid=5494910", "title": "Porcellana di Vische", "text": "La porcellana di Vische \u00e8 una porcellana a pasta dura prodotta fra il 1765 e il 1768 a Vische.\nStoria.\nLa Fabbrica di porcellane fu fondata in forma di societ\u00e0 nel 1765.\nSocio di maggioranza era il conte Ludovico Birago che mise a disposizione i locali della sua tenuta di Vische, nonch\u00e9 la formula segreta della vernice che egli aveva appreso. Gli altri soci, fra cui Giovanni Vittorio Brodel, investirono i capitali.\nEssendo scaduti i diritti della manifattura Rossetti, la societ\u00e0 ricevette dal re Carlo Emanuele III la privativa della porcellana nel Regno di Sardegna per vent'anni. \nIl personale della manifattura era composto di un direttore, un pittore, due modellatori, due tornitori e dodici lavoranti.\nBench\u00e9 la produzione fosse di buona qualit\u00e0, la fabbrica ebbe vita breve e chiuse nel 1768 per debiti.\nProduzione.\nL'impasto della porcellana di Vische si caratterizzava, come poi anche quello di Vinovo, per l'utilizzo della magnesite al posto del caolino (assente in Piemonte) nella mescola dell'impasto, accanto al quarzo ed al feldspato. Si trattava comunque di porcellana a pasta dura. \nLa produzione comprendeva statuette non dipinte, sia in \"biscuit\", sia invetriate. Particolarmente significativa la serie dei bambini che svolgono diversi mestieri, disegnata da \u00c9tienne Maurice Falconet.\nIl vasellame era decorato in \"camaieu\" porpora e filette dorate. Le forme pi\u00f9 significative sono quelle ispirate alla natura, come i vassoi in forma di foglia e le salsiere in forma di conchiglia.\nMarca.\nLa marca della manifattura era una W sormontata da un trifoglio."}
{"id": "5494911", "revid": "1276819", "url": "https://it.wikipedia.org/wiki?curid=5494911", "title": "Rosemary (personaggio)", "text": ", il cui nome \u00e8 spesso abbreviato in , \u00e8 un personaggio della serie di videogiochi \"Metal Gear\" ideata da Hideo Kojima. Compare in due capitoli canonici della saga, ' e '.\nApparizioni e storia.\nRosemary compare per la prima volta in ' (2001) come fidanzata del protagonista Raiden (da lei chiamato col vero nome \"Jack\") al quale presta assistenza tramite codec insieme al colonnello Campbell. Lavora come analista dati (si occupa infatti di salvare i dati di gioco) per l'esercito degli Stati Uniti d'America. Rose si mostra apprensiva nei confronti di Raiden e, nel bel mezzo della missione, lo coinvolge in discussioni sul loro \"m\u00e9nage\" di coppia, per rivelargli infine di essere entrata nella sua vita come spia per incarico dei Patriots, che \u00e8 incinta di lui e che, nonostante lo stesse spiando, lo ama davvero; tuttavia verso la fine del gioco si scopre che, durante la missione, Raiden non era in comunicazione con la vera Rose (o perlomeno, non lo \u00e8 pi\u00f9) n\u00e9 tantomeno con Campbell, ma con delle intelligenze artificiali gestite dagli stessi Patriots. La vera Rose compare in carne ed ossa nel finale, senza chiarire quanto di lei Raiden aveva appreso durante la missione sia vero, bench\u00e9 venga lasciato intendere che ella sta davvero aspettando un bambino. In ' (2008) Rose nega di aver mai parlato con Raiden durante la missione, spiegandogli: \u00abEro loro prigioniera. Non so quali menzogne ti abbiano raccontato [i Patriots], ma non ero con loro\u00bb. Nella \"Digital Graphic Novel\" la vera Rose \u00e8 comunque vicina a Raiden durante l'addestramento virtuale, prima della missione.\nRosemary ricompare in \"\" (2008) a fianco di Roy Campbell, non pi\u00f9 come analista dati bens\u00ec come analista psicologica, a supporto di Solid Snake, al quale spiega come preservare la psiche in battaglia e quali sono le patologie psichiche di cui soffrono alcuni nemici. Nel secondo atto del gioco, Campbell la introduce spiegando: \u00abFaceva l'analista di dati al Pentagono (\u2026) Dopo ha studiato psicologia e ora \u00e8 consulente presso il GSC, il Gruppo per lo Stress da Combattimento\u00bb. In seguito Rosemary chiarisce che \u00e8 stato lo stesso Campbell a incoraggiarla affinch\u00e9 diventasse consulente, nel periodo in cui Raiden \u2013 divenuto instabile, dopo gli eventi di \"Metal Gear Solid 2\", per il riemergere dei suoi traumi infantili \u2013 la trascurava ed era scontroso con lei. Al termine del quarto atto, Raiden ripensa, in fin di vita, a quando in \"Metal Gear Solid 2\" parlava con lei di come s'erano conosciuti, il 30 aprile, davanti alla Federal Hall, dibattendo su quale grattacielo King Kong si fosse arrampicato nel film, e del loro primo appuntamento una settimana dopo. Rose, apparentemente, non \u00e8 pi\u00f9 attratta da Raiden perch\u00e9 innamorata di Campbell, col quale si \u00e8 formalmente sposata, tuttavia nel finale del gioco si scopre che, all'insaputa di Raiden, ha accettato di vivere insieme a Campbell per nascondere il figlio di Raiden \u2013 partorito senza che questi lo venisse a sapere \u2013 dalle grinfie dei Patriots. Nel finale, dopo che i Patriots sono stati distrutti, va a trovare Raiden all'ospedale, facendogli incontrare per la prima volta suo figlio John.\nRose compare, inoltre, come personaggio semiserio nello \"Snake Tale\" \u00ab\"External Gazer\"\u00bb di ' (2002) e nel filmato extra \"Metal Gear Raiden: Snake Eraser\" di ' (2005). Un suo tratto comico, che la fa oggetto di ironia in alcune conversazioni via codec, \u00e8 il fatto che non sia brava a cucinare."}
{"id": "5494913", "revid": "827882", "url": "https://it.wikipedia.org/wiki?curid=5494913", "title": "Cucina di Castiglia e Le\u00f3n", "text": "La cucina di Castiglia e Le\u00f2n \u00e8 la cucina dell'omonima regione spagnola ed \u00e8 nota per i suoi stufati e arrosti, vini di qualit\u00e0, variet\u00e0 di dolci, insaccati e formaggi."}
{"id": "5494918", "revid": "729019", "url": "https://it.wikipedia.org/wiki?curid=5494918", "title": "Lang\u00f8ya", "text": "Lang\u00f8ya \u00e8 un'isola norvegese facente parte dell'arcipelago delle Vester\u00e5len, nel mar di Norvegia, appena pi\u00f9 a nord del circolo polare artico. Amministrativamente appartiene alla contea di Nordland e, se si escludono le isole delle Svalbard, rappresenta la terza isola norvegese per estensione.\nGeografia.\nNel contesto dell'arcipelago delle Vester\u00e5len, Lang\u00f8ya \u00e8 situata a nord ovest rispetto all'isola di Hinn\u00f8ya, separata dal \"sound\" \"Sortlandssundet\". And\u00f8ya si trova invece in posizione nordorientale; mentre le minori Skogs\u00f8ya e Hadsel\u00f8ya si trovano rispettivamente a nord ovest e a sud.\nSull'isola sono presenti diversi laghi, tra cui lo \"Alsv\u00e5gvatnet\". La linea della costa \u00e8 parecchio frastagliata a causa di insenature e fiordi: lo \"Eidsfjorden\" taglia quasi l'isola in due parti.\nLa morfologia dell'isola \u00e8 in generale accidentata. La parte occidentale presenta un aspetto alpino, circondata da tratti pianeggianti e da un'ampia spiaggia dove si sono sviluppati gli insediamenti umani. Il punto culminante dell'isola \u00e8 rappresentato dal monte Snykolla nel comune di \u00d8ksnes, con 763 m di altitudine. Il monte R\u00e6ka con 607 m \u00e8 il secondo rilievo dell'isola.\nAttivit\u00e0 umana.\nL'isola \u00e8 collegata con le aree circostanti per mezzo di due ponti: l\"'Hadselbrua\" con l'isola di Hadsel\u00f8ya e il \"Sortlandsbrua\" con l'isola di Hinn\u00f8ya.\nInclude il territorio del comune di B\u00f8, e parte di \u00d8ksnes, Sortland e Hadsel.\nUn certo numero di reperti archeologici dimostrano che l'isola \u00e8 stata abitata fin dall'et\u00e0 della pietra."}
{"id": "5494920", "revid": "442848", "url": "https://it.wikipedia.org/wiki?curid=5494920", "title": "R\u00edo Santa", "text": "Il R\u00edo Santa \u00e8 un fiume del Per\u00f9 lungo 316\u00a0km che scorre nei dipartimenti Ancash e La Libertad. Nasce nella Laguna Conococha, a 3980\u00a0m s.l.m e sfocia nell'Oceano Pacifico; tra i fiumi del versante occidentale delle Ande peruviane \u00e8 quello con la maggiore portata media.\nCorso del fiume.\nIl R\u00edo Santa ha origine sulla Cordillera Blanca, generandosi dai ghiacciai e dai laghi presenti in essa; uno di questi ultimi in particolare, la Laguna Aguashcocha, vede le sue acque confluire nel R\u00edo Tuco a 4323\u00a0m s.l.m. Quest'ultimo fiume diviene a sua volta l'immissario di un nuovo lago, la Laguna Conococha, situato a un'altitudine di 3980\u00a0m s.l.m; l'emissario di questo specchio d'acqua prende il nome di R\u00edo Santa.\nUscendo dal lago dove si origina il fiume scende in direzione nord-est, ricevendo le acque dei torrenti che scendono in principal luogo dalla Cordillera Blanca e scorrendo tra essa e la vicina Cordillera Negra, nella profonda valle denominata \"Callej\u00f3n de Huaylas\". La pendenza media si aggira sul 1,4%, ma si fa pi\u00f9 pronunciata, raggiungendo il 4%, nel tratto lungo 13\u00a0km denominato \"Ca\u00f1\u00f3n del Pato\"; in questo punto il R\u00edo Santa riesce a scavarsi un passaggio attraverso la Cordillera Negra per virare decisamente verso ovest, sfociando nell'Oceano Pacifico dopo 316\u00a0km. Il bacino idrografico del fiume occupa una superficie di 14954\u00a0km\u00b2; la portata media varia a seconda delle precipitazioni stagionali, passando dai 972 13\u00a0m\u00b3/sec nei periodi di maggior piena ai 25\u00a0m\u00b3/sec dei periodi di maggiore siccit\u00e0. La portata media di 199\u00a0m\u00b3/sec en fanno il corso d'acqua di maggior portata tra quelli che sfociano sulla costa peruviana del Pacifico."}
{"id": "5494923", "revid": "182193", "url": "https://it.wikipedia.org/wiki?curid=5494923", "title": "Raiffeisen Super League", "text": ""}
{"id": "5494924", "revid": "54354", "url": "https://it.wikipedia.org/wiki?curid=5494924", "title": "Cucina basca", "text": ""}
{"id": "5494925", "revid": "73432145", "url": "https://it.wikipedia.org/wiki?curid=5494925", "title": "Volatile organic compound", "text": ""}
{"id": "5494926", "revid": "182193", "url": "https://it.wikipedia.org/wiki?curid=5494926", "title": "Rapid Lugano", "text": ""}
{"id": "5494929", "revid": "899609", "url": "https://it.wikipedia.org/wiki?curid=5494929", "title": "Alta Gheldria degli Stati", "text": "L'Alta Gheldria degli Stati (in olandese \"Staats-Opper-Gelre\") \u00e8 stata un territorio delle generalit\u00e0 della Repubblica delle Sette Province Unite, ceduto nel 1713 dai Paesi Bassi meridionali, in seguito alla Trattato di Utrecht. Una piccola di porzione di territorio venne ad aggiungersi nel 1715 in seguito agli accordi contenuti nel Terzo trattato della Barriera. Al contrario delle province, che avevano un proprio statolder e dei deputati agli Stati Generali, le generalit\u00e0 non avevano nessuna rappresentanza ma erano amministrati direttamente dagli stessi Stati Generali.\nIl territorio della generalit\u00e0 corrispondeva a parte dell'attuale provincia dei Paesi Bassi del Limburgo. La citt\u00e0 principale dell'Alta Gheldria degli Stati era Venlo.\nL'Alta Gheldria degli Stati continu\u00f2 ad esistere fino al 1795, quando con la rivoluzione batava la Repubblica delle Sette Province Unite, rimpiazzata dalla Repubblica Batava, cess\u00f2 di esistere."}
{"id": "5494931", "revid": "73432267", "url": "https://it.wikipedia.org/wiki?curid=5494931", "title": "UEFA Regions' Cup", "text": ""}
{"id": "5494934", "revid": "2163589", "url": "https://it.wikipedia.org/wiki?curid=5494934", "title": "Concesso Barca", "text": "Biografia.\nNacque a Oppido Mamertina nel 1877, inizi\u00f2 ad apprendere l'arte della scultura da Salvatore Albano, zio e primo maestro del Barca. Si trasfer\u00ec a Firenze nel 1895 dove frequent\u00f2 diverse botteghe artistiche, entrando, dopo qualche anno, in quella di Antonio Garella dove rimase influenzato dalla tecnica del maestro adattandola per\u00f2 al suo stile personale. In seguito si mise in proprio restando nel circondario fiorentino.\nOpere.\nNumerosa \u00e8 la sua produzione artistica e le sue opere sono sparse in molte piazze, musei, ville, chiese e palazzi vescovili italiani.\n\"Re Umberto I\", Villa comunale di Reggio Calabria, opera inaugurata e scoperta da Vittorio Emanuele III il 10 ottobre del 1907 e Bagno a Ripoli, Piazza.\n\"Monumento ai caduti\", Oppido Mamertina, Bagno a Ripoli, San Marcello Pistoiese, Incisa Val d'Arno, Cosoleto, Portico di Romagna, Ravezzano, Giffone, Santa Cristina d'Aspromonte.\nMonumenti a personaggi illustri: \"Dante Alighieri\", 1921, San Gimignano; \"Francesco Ferrucci\", 1933, Municipio di San Marcello Pistoiese, \"Pio XI\", 1933, Seminario Arcivescovile di Reggio Calabria; \"Rocco De Zerbi\", 1934, Piazza Umberto I, Oppido Mamertina e Villa comunale di Reggio Calabria; \"Giuseppe Verdi\", Conservatorio di Lucca; \"Giuseppe Mazzini\", Palazzo della Provincia di Reggio Calabria; \"San Giorgio\", 1933, Firenze.\n\"Brutium\", Ministero degli Interni, Roma.\n\"Altare maggiore\" a marmi policromi (1929) della cattedrale di Reggio Calabria, dove si possono ammirare anche due grandi amboni, due acquasantiere e le sculture di \"San Giorgio\" e \"San Paolo\".\nPartecip\u00f2 negli anni venti alla realizzazione di monumenti e lapidi ai caduti, per lo pi\u00f9 in bronzo. In Toscana restano quelle di Gavinana, San Donato in Collina, Bagno a Ripoli. Sue opere si trovano inoltre nei cimiteri fiorentini di Trespiano e delle Porte Sante."}
{"id": "5494935", "revid": "38120", "url": "https://it.wikipedia.org/wiki?curid=5494935", "title": "Malietoa Tanumafili II", "text": " Chiamato anche Susuga, fu il malietoa (titolo di uno dei quattro Paramount chief di Samoa) e Re di Samoa (\"O le Ao o le Malo\") dal 1962 al 2007. Al momento della sua morte era il pi\u00f9 anziano leader nazionale.\nIl termine di malietoa corrisponde ufficialmente al titolo del primo guerriero, e non \u00e8 indicato come re, ma come \"Tamaaiga o Ao Mamalu ole Malo\".\nBiografia.\nNacque il 4 gennaio 1913 terzo figlio dei suoi genitori, Malietoa Tanumafili II e Momoe Lupeuluiva Meleisea. Fu scelto come malietoa nel 1940, dopo la morte del padre avvenuta il 5 luglio 1939.\nInizialmente fu educato alla Leififi School a Samoa e in seguito presso la St. Stephen's School e il Wesley College a Pukekohe, in Nuova Zelanda. Fu anche un atleta in giovent\u00f9 e i suoi sport preferiti includevano boxe, rugby e cricket. Il suo interesse per lo sport prosegu\u00ec per tutta la vita: giocava a golf fino a 90 anni e poteva spesso essere visto alla guida del suo golf cart per Samoa.\nSua moglie, Lili Tunu, mor\u00ec nel 1986. Gli sono sopravvissuti nove figli: Su'a Vainuupo, Faamausili Moli, Papali'itele Titiuatoa, Papali'itele Ioane, Papali'itele Douglas (i maschi) e Seiuli Tutai, Lola Tosi e Momoe (le femmine). Un bambino mor\u00ec in tenera et\u00e0, mentre Papaliitele Eti mor\u00ec nel 2005 e Papali'itele Molioo Laupepa mor\u00ec nel 1985.\nMalietoa Tanumafili II era seguace della Fede Bah\u00e1'\u00ed. Fu il secondo reale (dopo la regina di Romania Maria di Sassonia-Coburgo-Gotha) ad essere un membro di quella religione. La casa di culto Baha'i di Tiapapata, a otto chilometri da Apia, la capitale del paese, fu dedicata da lui nel 1984.\nTanumafili eredit\u00f2 ufficialmente il titolo di malietoa nel 1940, a seguito della morte del padre, Malietoa Tanumafili I avvenuta l'anno precedente. Alcune fonti dei media sostengono che ricevette il titolo gi\u00e0 nel 1939. Subito dopo essere diventato malietoa, venne nominato consigliere speciale, o \"fautua\" per l'amministrazione della Nuova Zelanda e governatore di Samoa, essendo il suo paese in amministrazione fiduciaria della Nuova Zelanda, fino all'indipendenza nel 1962.\nDopo l'indipendenza dell'arcipelago nel 1962, Malietoa Tanumafili II divenne \"O le Ao o le Malo\", cio\u00e8 capo di stato, con Tupua Tamasese Mea'ole, con il quale govern\u00f2 congiuntamente per 16 mesi, fino alla sua scomparsa. Quando Mea'ole mor\u00ec nel 1963, Tanumafili divenne l'unico capo dello Stato, incarico che mantenne per tutta la vita fino alla sua morte nel 2007. Fu spesso indicato come la persona che garant\u00ec la stabilit\u00e0 della nazione dopo la sua indipendenza.\nMalietoa viaggi\u00f2 molto come capo di Stato (\"O le Ao o le Malo\"). Effettu\u00f2 una visita di stato nella Repubblica popolare cinese nel 1976. Inoltre, durante il suo regno, visit\u00f2 anche l'Australia, le Figi, le Hawaii, il Giappone, la Nuova Zelanda, la Corea del Sud, Tonga, il Regno Unito e l'ex Germania Ovest. Malietoa Tanumafili fu tra i dignitari stranieri che parteciparono ai funerali dell'imperatore del Giappone Hirohito nel 1989.\nAccolse la regina Elisabetta II che visit\u00f2 Samoa per un solo giorno nel 1977, come parte della sua visita nel Sud del Pacifico a bordo dello yacht reale HMY Britannia.\nMalietoa Tanumafili II fu descritto come l'ultimo superstite di una generazione di importanti leader del Pacifico che guidarono i loro paesi e popoli dal colonialismo all'indipendenza. La sua morte fu l'ultima di una serie di scomparse di leader dell'Oceano Pacifico che comprendeva il presidente delle Figi Kamisese Mara, il re di Tonga Taufa'ahau Tupou IV e la regina dei m\u0101ori della Nuova Zelanda Te Atairangikaahu.\nMor\u00ec presso il Tamasese Meaole National Hospital Tupua a Moto'otua ad Apia alle 18:45 di venerd\u00ec 11 maggio 2007 per un attacco di cuore, dopo una settimana di ricovero per una polmonite.\nLa sua morte fu annunciata dal segretario di Stato di Samoa Vaasatia Poloma Komiti, su SBC TV1 con la frase: \"\u00c8 con profondo rammarico che vi informiamo della scomparsa del nostro capo di Stato Malietoa Tanumafili II.\"\nEra il terzo capo dello Stato per lunghezza del regno dopo il re della Thailandia Bhumibol Adulyadej, in carica dal 1946, e la regina del Regno Unito Elisabetta II, in carica dal 1952.\nGli succedette Tuiatua Tupua Tamasese Efi, figlio del suo co-regnante Tupua Tamasese Mea'ole.\nIl funerale si tenne il 18 maggio a Apia."}
{"id": "5494941", "revid": "1543377", "url": "https://it.wikipedia.org/wiki?curid=5494941", "title": "Heavy Gear", "text": "Heavy Gear \u00e8 un wargame tridimensionale e gioco di ruolo di fantascienza pubblicato nel 1994 dalla compagnia canadese Dream Pod 9. Basata sulla tessa ambientazione ha pubblicato anche il gioco di carte collezionabili \"Heavy Gears Fighters\". Nel 1997 e nel 1999 la Activision pubblic\u00f2 due videogiochi di genere sparatutto in prima persona basati su \"Heavy Gear\". \u00c8 stata anche realizzata una serie animata in CGI nel 2001 dalla Mainframe Entertainment, che mostra una versione piuttosto semplificata dell'universo del gioco.\nIl gioco \u00e8 ambientato nel futuro su un pianeta colonizzato dagli umani, chiamato Terranova, e gli eventi vengono narrati nei numerosi libri e accessori del gioco, con le nuove pubblicazioni che mandano avanti cronologicamente la storia.\n\"Heavy Gear\" \u00e8 noto per dei veicoli militari umanoidi (o mecha) chiamati \"Gears\" e \"Striders\" usati dalle forze militari del gioco. I Gears traggono ispirazione dagli anime di genere mecha, in particolare \"Armored Trooper VOTOMS\" di Ryousuke Takahashi.\nTrama e ambientazione.\n\"Heavy Gear\" \u00e8 ambientato in un futuro remoto di 4000 anni (6132 Dopo Cristo) su un pianeta colonizzato chiamato Terranova. Terranova era la migliore delle colonie terrestri, ma una crisi economica costrinse i governi della Terra ad abbandonare Terranova, lasciando i suoi abitanti in una sorta di Medio Evo. Successivamente si formarono delle citt\u00e0-stato, che si unirono in Leghe. Queste Leghe diventeranno successivamente le superpotenze che governano gli emisferi nord e sud di Terranova.\nL'ambientazione, essendo soprattutto il contorno del gioco e dei suoi adattamenti, le unit\u00e0 militari sono la caratteristica principale. Tra le armi pi\u00f9 popolari per le varie fazioni di Terranova vi sono gli Heavy Gear, robot da guerra di aspetto umanoide alti tra i 3,7 e i 6 metri pilotati da singoli individui. I Gear hanno armi e corazze pi\u00f9 leggere rispetto ai carri armati di Terranova, ma possiedono varie capacit\u00e0 che li rendono efficaci in battaglia anche grazie alle regole del gioco che mettono una maggiore enfasi sulla tattica che sulla potenza delle armi.\nDurante la storia di Terranova si svolgono vari conflitti tra le potenze dell'emisfero nord e sud e una guerra che vede le forze del nord e del sud allearsi per respingere una invasione dalla Terra.\nLa serie animata.\nNel 2001, venne prodotta dalla Mainframe Entertainment e la Columbia Tristar Television una serie animata in CGI di Heavy Gear che dur\u00f2 40 episodi.\nLo staff di Dream Pod 9 ebbe poco coinvolgimento nella realizzazione della serie, che ebbe varie differenze rispetto al gioco da tavolo e ai videogiochi. Il target di et\u00e0 della serie fu pi\u00f9 basso rispetto al gioco. In origine, l'intenzione dei produttori era di avere i primi episodi incentrati su un torneo di combattimento tra Gear di cui fanno parte i perfidi Vanguards of Justice, che rappresentano l'emisfero Nord del pianeta Terranova, e gli onorevoli Shadow Dragons dell'emisfero Sud. La storyline del torneo sarebbe stata seguita da un'invasione da parte delle forze militari della Terra, con lo scopo di riprendersi la vecchia colonia di Terranova, e i gruppi del Nord e del Sud sarebbero stati costretti ad allearsi per respingere l'invasione. Ma il timore che vedere gli antagonisti dei primi episodi(i Vanaguards of justice) collaborare con gli eroi e cambiare il genere della serie da un torneo a una guerra avrebbe confuso il pubblico spinse i produttori a rendere l'intera serie sui combattimenti sportivi tra Gear."}
{"id": "5494942", "revid": "1775883", "url": "https://it.wikipedia.org/wiki?curid=5494942", "title": "Summer Son", "text": "Summer Son \u00e8 un singolo del gruppo musicale scozzese Texas, pubblicato il 16 agosto 1999 come secondo estratto dal quinto album in studio \"The Hush\".\nDescrizione.\nIl brano \u00e8 stato scritto da McElhone, Spiteri, Campbell e da Hodgens ed \u00e8 stato prodotto da Johnny Mac. \u00c8 uno dei singolo pi\u00f9 famosi del gruppo, in parte a causa della controversia che circonda il video."}
{"id": "5494944", "revid": "827882", "url": "https://it.wikipedia.org/wiki?curid=5494944", "title": "Violent Restitution", "text": "Violent Restitution \u00e8 il quinto album in studio del gruppo musicale thrash metal canadese Razor, pubblicato nel 1988 da Fringe Product in Canada e da Steamhammer in Europa.\nIl disco.\n\"Violent Restitution\" \u00e8 l'unico album della band ad essere stato pubblicato dall'etichetta Steamhammer ed \u00e8 l'ultimo con il cantante \"Sheepdog\" e il primo senza il bassista e compositore Mike Campagnolo e il batterista \"M-Bro\". I nuovi membri sono rispettivamente Adam Carlo, fratello del chitarrista Dave, e Rob Mills. Il disco \u00e8 dedicato all'attore Charles Bronson.\nL'album \u00e8 uscito su disco in vinile e in compact disc, in Europa tramite l'etichetta Steamhammer su licenza della Fringe Product, la quale, insieme alla RC Records, lo ha realizzato per il mercato del Nord America. Il disco \u00e8 stato ristampato in CD da Steamhammer nel 1994 e in formato LP nel 2010 e nel 2011, rispettivamente dalla War On Music e dalla High Roller Records. Quest'ultima lo ha dato alle stampe in edizione limitata e allo stesso modo lo ha pubblicato nuovamente nel 2015.\nLa Relapse Records, a maggio dello stesso anno, ha pubblicato una versione deluxe rimasterizzata in CD con tre tracce bonus registrate durante un live del 1988."}
{"id": "5494946", "revid": "301156", "url": "https://it.wikipedia.org/wiki?curid=5494946", "title": "Ghiacciaio Rettenbach", "text": "Il ghiacciaio Rettenbach \u00e8 un ghiacciaio situato all'interno del territorio comunale di S\u00f6lden, nella regione austriaca del Tirolo. \nFa parte del comprensorio sciistico di S\u00f6lden, che \u00e8 solitamente sede d'apertura della Coppa del mondo di sci alpino. Durante la stagione invernale il ghiacciaio \u00e8 raggiungibile tramite impianti di risalita, mentre durante l'estate, con l'apertura della strada a pedaggio chiamata \"\u00d6tztaler Gletscherstra\u00dfe\", la seconda strada asfaltata pi\u00f9 alta d'Europa (2830 metri s.l.m.), \u00e8 raggiungibile con mezzi propri dall'abitato di S\u00f6lden."}
{"id": "5494955", "revid": "1516566", "url": "https://it.wikipedia.org/wiki?curid=5494955", "title": "Plays for Dream Dancing", "text": "Plays for Dream Dancing \u00e8 un album di Ray Anthony, pubblicato dalla Capitol Records nel 1956.\nMusicisti.\nThis Love of Mine / I'll Never Smile Again / Out of Nowhere / I Only Have Eyes for You \nDream Dancing / Moonlight in Vermont / Embraceable You / Stars Fell on Alabama / Street of Dreams / I Don't Know Why (I Just Do) / Laura / September Song"}
{"id": "5494956", "revid": "73432726", "url": "https://it.wikipedia.org/wiki?curid=5494956", "title": "Viaggio in Sardegna", "text": ""}
{"id": "5494957", "revid": "478814", "url": "https://it.wikipedia.org/wiki?curid=5494957", "title": "Nong Khai", "text": "Nong Khai (in thailandese \u0e2b\u0e19\u0e2d\u0e07\u0e04\u0e32\u0e22) \u00e8 una citt\u00e0 minore \"(thesaban mueang)\" della Thailandia. Il territorio comunale occupa una parte del Distretto di Mueang Nong Khai, che \u00e8 capoluogo della Provincia di Nong Khai, nel gruppo regionale della Thailandia del Nordest.\nGeografia fisica.\nLa citt\u00e0 \u00e8 bagnata dal Mekong, che in questa zona fa da confine con il Laos. Si trova all'estremo nord dell'Altopiano di Korat, in una zona pianeggiante 615\u00a0km a nord-nordest di Bangkok. \u00c8 la principale porta di accesso dalla Thailandia alla capitale del Laos Vientiane, in particolare dopo la costruzione del primo ponte dell'amicizia thai-lao, inaugurato nel 1994 alla periferia occidentale della citt\u00e0. Anche la capitale laotiana si trova sul Mekong, 25\u00a0km ad ovest e a monte del fiume rispetto a Nong Khai.\nStoria.\nLa zona dove sorge Nong Khai fece per lungo tempo parte del Regno di Lan Xang, che aveva per capitale la vicina Vientiane. Diede i natali a Sen Surintra, un generale dell'esercito di Lan Xang che usurp\u00f2 il trono e fu per due volte sovrano del regno laotiano.\nNella zona attorno alla citt\u00e0 vi sono tracce di templi antichi lungo il Mekong, sulle cui rive sorgevano isolati villaggi. La citt\u00e0 fu fondata nella prima met\u00e0 dell'Ottocento, dopo la guerra di indipendenza intrapresa dal Re di Vientiane Anouvong, che intendeva liberarsi dal vassallaggio al Regno del Siam, l'odierna Thailandia. Nella campagna di repressione della rivolta, l'esercito siamese ricevette l'appoggio del governatore di Yasothon Thao Suwothanma, che invi\u00f2 le proprie truppe in aiuto a quelle di Bangkok. Dopo aver sottomesso i laotiani, il re del Siam Rama III premi\u00f2 Thao Suwothanma assegnandogli il territorio sulla riva destra del Mekong attorno al villaggio di Ban Phai, dove fu fondata Nong Khai. La nuova citt\u00e0 prese il nome dal grande stagno situato nella sua zona occidentale.\nEconomia.\nLa citt\u00e0 si \u00e8 enormemente sviluppata dopo l'apertura del Laos all'economia di mercato e la conseguente apertura delle frontiere al turismo e agli scambi commerciali, ma soprattutto dopo la costruzione del ponte sul Mekong, il primo realizzato sulla lunghissima frontiera costituita dal fiume tra Laos e Thailandia. Gli abitanti sono raddoppiati nel trentennio tra il 1984 e il 2014; molti sono immigrati dalle zone rurali e il 50% della popolazione \u00e8 stato in quel periodo occupato nel settore edile. Nello stesso periodo si sono moltiplicati il valore delle propriet\u00e0 e il volume degli scambi commerciali.\nBasata tradizionalmente sull'agricoltura e sulle risorse della pesca nel Mekong, l'economia cittadina trae vantaggio dalla vicinanza di Vientiane e del varco frontaliero. Molti sono i turisti che si fermano a Nong Khai prima o dopo aver visitato il Laos. Si \u00e8 anche formata una comunit\u00e0 di stranieri domiciliati a Nong Khai. Caratteristico \u00e8 lo speciale tipo di seta chiamato Mud Mee, prodotto a Nong Khai, che viene usato dai membri della casa reale thai. Particolarmente affollato \u00e8 il mercato che si tiene tutte le mattine lungo il fiume in centro citt\u00e0. Molti laotiani vengono a vendere i propri prodotti ed acquistano merci che in Laos hanno un costo superiore.\nEventi.\nUno degli eventi principali \u00e8 il \"Bung Fi Phaya Nak\" (palle di fuoco dei \"n\u0101ga\"), un fenomeno naturale che si verifica ogni anno nei pressi della citt\u00e0 durante la luna piena dell'undicesimo mese lunare. Consiste in palle di luce di colore rosso che salgono dal fiume e si dissolvono nell'atmosfera. Secondo la tradizione locale, sono opera delle divinit\u00e0 \"Naga\" in onore di Buddha. L'evento richiama a Nong Khai una grande quantit\u00e0 di turisti e di fedeli.\nInfrastrutture e trasporti.\nDalla stazione di Nong Khai della linea thailandese del Nordest partono treni diretti a Bangkok ed alcuni che attraversano il primo ponte dell'amicizia thai-lao, sulla breve linea inaugurata il 5 marzo 2009 che si ferma pochi chilometri dopo il confine.\nIl progetto che prevedeva l'estensione di tale linea fino a Vientiane, \u00e8 stato abbandonato nel novembre del 2010 in favore di un nuovo progetto che unirebbe la citt\u00e0 cinese di Kunming a Singapore, via Vientiane e Nong Khai, con una linea di treni ad alta velocit\u00e0. Nell'aprile del 2011, il nuovo progetto \u00e8 stato bloccato dopo l'arresto per corruzione del Ministro dei Trasporti cinese.\nUn efficiente servizio di autobus collega Nong Khai con le cittadine della provincia, le principali citt\u00e0 della regione e la capitale Bangkok. I trasporti cittadini sono affidati in prevalenza ai tuk-tuk, meno frequenti sono i taxi e i \"songthaew\". L'aeroporto thai pi\u00f9 vicino \u00e8 quello di Udon Thani."}
{"id": "5494963", "revid": "536103", "url": "https://it.wikipedia.org/wiki?curid=5494963", "title": "Pecora di Dall", "text": ""}
{"id": "5494965", "revid": "61051", "url": "https://it.wikipedia.org/wiki?curid=5494965", "title": "Wang Shanshan", "text": "Carriera.\nViene convocata per vestire la maglia della Nazionale cinese nell'edizione 2014 dei Giochi asiatici dove raggiunge i quarti di finale.\nIl selezionatore Hao Wei la inserisce nella rosa delle 23 calciatrici, resa nota dalla federazione cinese il 28 maggio 2015, che parteciperanno a Canada 2015, settima edizione ufficiale del campionato mondiale di calcio femminile.. Bench\u00e9 accreditata come difensore, durante il torneo Hao Wei la schiera reparto offensivo e va segno per la prima volta nella terza partita del Girone A, nella fase a gironi, siglando al 60' la rete del parziale 2-1 con la Nuova Zelanda, incontro poi terminato 2-2, garantendo il passaggio del turno alla propria squadra. Suo anche il suo decisivo gol realizzato al 12' nella successiva partita con il Camerun e che consente alla sua Nazionale di accedere ai quarti di finale."}
{"id": "5494969", "revid": "965985", "url": "https://it.wikipedia.org/wiki?curid=5494969", "title": "Miracle (KT Tunstall)", "text": "Miracle \u00e8 un singolo della cantante scozzese KT Tunstall, pubblicato nel 2014 come estratto dalla colonna sonora del film \"Storia d'inverno\"."}
{"id": "5494970", "revid": "198277", "url": "https://it.wikipedia.org/wiki?curid=5494970", "title": "Linda Sembrant", "text": "Carriera.\nClub.\nLinda Sembrant cresce con i genitori a Uppsala, dimostrando la passione per lo sport fin da giovanissima. All'et\u00e0 di quattro anni espresse la volont\u00e0 di diventare una star nel pattinaggio di figura e durante gli anni novanta dedic\u00f2 molto tempo a quella disciplina sportiva praticando comunque, pur senza dar loro priorit\u00e0, anche il calcio e l'hockey su prato.\nIl suo definitivo avvicinamento al calcio inizi\u00f2 dopo che lei, all'et\u00e0 di 8-9 anni, segu\u00ec Emma, la figlia di Peter Gerhardsson, futuro commissario tecnico della nazionale di calcio femminile della Svezia e a quel tempo allenatore dell'Upsala IF, in una sessione di allenamento con l'SK Servia. Da allora decide di tesserarsi per la societ\u00e0 della natia Uppsala, della quale veste la maglia fino alla fusione con l'Upsala IF a causa dell'elevato numero giocatori nella fascia d'et\u00e0 di Sembrant nel SK Servia. in quel periodo decide di concludere il suo investimento nel pattinaggio di figura abbracciando, invece, altre discipline, inizianddo a giocare floorball per il Storvreta IBK e a bandy con l'Uppsala BoIS. Nonostante da piccola il suo modello fosse l'attaccante Henrik Larsson, per Sembrant il ruolo pi\u00f9 adatto sembra essere quello di difensore.\nNel 2002 si trasferisce al , societ\u00e0 con la quale disputa due stagioni nella formazione B (\"B\u00e4lingetrollen\"), anni in cui abbandona definitivamente l'attivit\u00e0 agonistica negli altri sport. Sembrant viene inserita in rosa nella formazione titolare dalla stagione 2004, debuttando in Damallsvenskan, massimo livello del campionato nazionale di categoria, nell'edizione 2004 all'et\u00e0 di 16 anni.\nRimane legata alla societ\u00e0 fino al termine della stagione 2007, collezionando una retrocessione al primo anno nella formazione titolare, una pronta promozione dalla cadetteria nel 2005 e un nono posto nei campionati 2006 e 2007, con la squadra che stentava a uscire dalla parte bassa della classifica. In questi ultimi anni ha anche l'occasione per disputare il suo primo campionato all'estero; ceduta in prestito al durante il periodo di sospensione del campionato nazionale, matura tre presenze nella stagione 2006-2007 di Northern Division della FA Women's Premier League, l'allora secondo livello del campionato inglese.\nNel 2008 Sembrant si trasferisce all', societ\u00e0 con la quale rimane tre stagioni consecutive e indossando la fascia di capitano. Condivide con le compagne il quarto posto in campionato nel 2008, risultato di prestigio che per\u00f2 la squadra non riusc\u00ec a ripetere i due anni successivi, perdendo competitivit\u00e0 nel 2009, chiuso all'ottavo posto, e venendo retrocessa al termine del campionato 2010, terminato al dodicesimo e ultimo posto, a cinque punti dalla zona salvezza.\nNel novembre 2010 Sembrant \u00e8 passata al . Un anno dopo si trasferisce al .\nNel 2012 Sembrant con il ha vinto il Campionato Svedese, ma \u00e8 stata costretta a saltare il finale di stagione a causa di un infortunio al legamento crociato anteriore. Il ha attraversato una crisi finanziaria durante la stagione 2014, ritirandosi dalla lega e lasciando andare tutte le giocatrici. Sembrant si \u00e8 cos\u00ec accasata al club francese .\nNel luglio 2019, dopo cinque stagioni disputate nel campionato francese, si trasferisce alla per giocare la stagione entrante nel campionato italiano, sua seconda esperienza all'estero. A disposizione del tecnico Rita Guarino, fa il suo esordio in Serie A dalla 1\u00aa giornata di campionato, il 14 settembre, nella vittoria casalinga per 2-1 con l', e sigla la sua prima rete poco meno di un mese pi\u00f9 tardi, portando il parziale sul 2-1 alla 3\u00aa giornata di campionato con il , incontro poi terminato 3-1 per le bianconere. Al termine della stagione festeggia con le compagne il titolo di Campione d'Italia e la conquista della Supercoppa 2019 battendo 2-0 la nell'ultimo format a partita secca. La stagione successiva continua a riscuotere la piena fiducia di Guarino, che la impiega in 19 incontri su 20 fino all'infortunio al ginocchio destro subito in allenamento il 14 maggio, una distorsione che dopo gli accertamenti si rivela essere una lesione del crociato e del menisco.\nNazionale.\nSembrant ha rappresentato la Svezia a tutti i livelli giovanili, prima di essere convocata in prima squadra per la partita contro l'Inghilterra nel febbraio 2008. A causa di un infortunio, per\u00f2, non \u00e8 stata inserita nella rosa della Svezia per Euro 2009.\nNel 2011 Sembrant \u00e8 stata convocata nella squadra svedese per i Mondiali in Germania e ha poi mantenuto il posto nella selezione nazionale per le Olimpiadi di Londra del 2012.\nIn occasione della sua 50\u00aa presenza in Nazionale, ha segnato il gol della Svezia in un 1-1 contro il Canada, nella partita amichevole disputata a Los Angeles nel novembre 2014.\nAi mondiali di Canada 2015 segna un gol di testa contro la Germania.\nNel Mondiale del 2019, Sembrandt ha segnato contro la Thailandia il primo gol della vittoria svedese per 5-1.\nStatistiche.\n\"Statistiche aggiornate al 17 dicembre 2021.\""}
{"id": "5494973", "revid": "1543377", "url": "https://it.wikipedia.org/wiki?curid=5494973", "title": "Moon Pride", "text": "Moon Pride \u00e8 un singolo del gruppo idol femminile giapponese Momoiro Clover Z, pubblicato il 30 luglio 2014.\nDescrizione.\nIl singolo contiene i brani che fanno da sigla d'apertura (\"Moon Pride\") e di chiusura (\"Gekko\") dell'anime \"Pretty Guardian Sailor Moon Crystal\".\n\"Moon Pride\" \u00e8 stata scritta, composta ed arrangiata da Revo del gruppo Sound Horizon. L'assolo di chitarra invece \u00e8 stato eseguito dal chitarrista statunitense Marty Friedman.\nIl singolo \u00e8 stato pubblicato in due edizioni: \"Sailor Moon Edition\" e \"Momoclo Edition\". La \"Sailor Moon Edition\" contiene un disco blu ray contenente il video musicale del brano. La \"Momoclo Edition\" invece \u00e8 composto dal solo CD, ma contiene un brano aggiuntivo, una cover di \"Moon Revenge\", brano tratto dalla colonna sonora di \"Sailor Moon R The Movie - La promessa della rosa\".\nVideo musicale.\nIl video musicale di \"Moon Pride\" \u00e8 stato diretto da Yasushi Uemura, supervisionato dal regista di \"Sailor Moon Crystal\" Munehisa Sakai ed animato dalla Toei Animation e consiste in un montaggio di sequenze tratte da \"Sailor Moon Crystal\". Da notare che nel video \u00e8 stato possibile vedere le sequenze di trasformazione di tutte le guerriere sailor, mentre al momento dell'uscita del CD, negli episodi trasmessi si erano viste solo le trasformazioni di Sailor Moon e Sailor Mercury, e non ancora quelle di Sailor Mars, Sailor Jupiter e Sailor Venus."}
{"id": "5494974", "revid": "96758", "url": "https://it.wikipedia.org/wiki?curid=5494974", "title": "Thomas Lemar", "text": "Caratteristiche tecniche.\nDotato di notevole velocit\u00e0 e buona resistenza fisica, mancino puro, \u00e8 un centrocampista con attitudine offensiva, in possesso di un fisico brevilineo, fa della rapidit\u00e0 e della tecnica i suoi punti di forza. Gioca prevalentemente come ala sinistra ma pu\u00f2 giocare anche sulla fascia opposta per convergere ed andare al tiro oppure pu\u00f2 agire come trequartista, possiede inoltre un buon tiro dalla distanza. \u00c8 abile sui calci piazzati, in particolare ad andare in gol su calcio di punizione.\nCarriera.\nClub.\nGli inizi.\nInizia la sua carriera calcistica nelle giovanili della Solidarit\u00e9 Scolaire, in Guadalupa, dove milita fino al 2010. Nel 2010 viene acquistato dal Caen, con cui inizia la sua carriera da professionista.\nMonaco.\nIl 26 giugno 2015 viene acquistato dal per 4 milioni di euro, firmando un contratto che lo lega alla societ\u00e0 monegasca per cinque anni. La prima rete in maglia monegasca arriva contro il Tolosa.\nAtletico Madrid.\nIl 12 giugno 2018 viene annunciato il passaggio del giocatore all'Atletico Madrid per 70 milioni di euro, il quale firma un contratto che lo legher\u00e0 ai madrileni fino al 2023. Il calciatore francese proveniente dal \u00e8 stato l'acquisto pi\u00f9 costoso nella storia del club fino al 3 luglio 2019. Il 23 settembre 2018 segna la sua prima rete con il club spagnolo nella vittoria per 2-0 contro il Getafe. Il 7 marzo 2021 gioca la sua partita numero 100 con la maglia dei \"Colchoneros\", in occasione del pareggio interno per 1-1 contro il .\nNazionale.\nDopo aver fatto la trafila delle nazionali giovanili francesi, nel novembre 2016 viene convocato per la prima volta, dal CT. Deschamps, in Nazionale maggiore, in sostituzione dell'infortunato Kingsley Coman per la sfida contro la Svezia (valida per le qualificazioni al Mondiale 2018) e l'amichevole contro la Costa d'Avorio, rispettivamente dell'11 e 15 novembre. Debutta al 78\u00ba minuto dell'amichevole contro la Costa d'Avorio (0-0), subentrando ad Adrien Rabiot. Convocato per il Mondiale 2018, durante il quale scende in campo in una sola occasione contro la Danimarca, si laurea campione del mondo grazie alla vittoria per 4-2 sulla Croazia.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "5494975", "revid": "192549", "url": "https://it.wikipedia.org/wiki?curid=5494975", "title": "Le grandi storie della fantascienza 4", "text": "Le grandi storie della fantascienza 4 (titolo originale \"Isaac Asimov Presents the Great SF Stories 4 (1942)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1942.\n\u00c8 stata pubblicata nel 1980 e tradotta in italiano l'anno successivo."}
{"id": "5494976", "revid": "838137", "url": "https://it.wikipedia.org/wiki?curid=5494976", "title": "Genevieve Orlandini", "text": "Gioca nel ruolo di libero.\nCarriera.\nLa carriera di Genevieve Orlandini, detta Jenna, inizia nei tornei scolastici californiani, ai quali prende parte con la Flintridge Sacred Heart Academy. Successivamente gioca anche a livello universitario, entrando a far parte della squadra della University of Washington: con le \"Huskies\" gioca dal 2009 al 2013 nella Division I NCAA, saltando tuttavia la prima stagione e centrando la \"Final Four\" nell'edizione 2013.\nNella stagione 2014-15 si reca in Francia, dove inizia la carriera professionistica col Vannes Volley-Ball, prendendo parte alla Ligue A; l'esperienza per\u00f2 si rivela poco fortunata: a causa di una frattura da stress al piede gioca solo sei incontri, per poi saltare il resto dell'annata. Nella stagione seguente firma nella 1. Bundesliga tedesca per il Rote Raben Vilsbiburg, che tuttavia lascia prima dell'inizio dell'annata per maternit\u00e0."}
{"id": "5494979", "revid": "767487", "url": "https://it.wikipedia.org/wiki?curid=5494979", "title": "Colton Dixon", "text": "Si \u00e8 classificato settimo nell'undicesima stagione di \"American Idol\". \u00c8 interprete di musica rock cristiana. Ha pubblicato il suo primo album nel gennaio 2013. Nell'agosto 2014 \u00e8 uscito il suo secondo album. Nella primavera del 2017 \u00e8 uscito il suo terzo album."}
{"id": "5494980", "revid": "599013", "url": "https://it.wikipedia.org/wiki?curid=5494980", "title": "Ed Van Impe", "text": "Carriera.\nVan Impe gioc\u00f2 a livello giovanile per quattro stagioni nella lega giovanile del Saskatchewan con i Saskatoon Quakers, mentre il suo esordio nel mondo professionistico giunse nella stagione 1960-1961 con la maglia dei Calgary Stampeders nella Western Hockey League.\nNelle cinque stagioni consecutive si trasfer\u00ec nella American Hockey League con i Buffalo Bisons, il principale farm team dei Chicago Blackhawks. Van Impe si caratterizz\u00f2 subito per il suo gioco fisico accumulando centinaia di minuti di penalit\u00e0, stabilendo anche il primato nella storia della franchigia. Con i Bisons vinse inoltre una Calder Cup nel 1963. Nella stagione 1966-1967 fu richiamato dai Blackhawks e pot\u00e9 esordire in National Hockey League. La sua stagione da rookie fu molto positiva e gli valse il secondo posto nella corsa al Calder Memorial Trophy alle spalle di Bobby Orr.\nNell'estate del 1967, rimasto senza un contratto, Van Impe fu scelto durante l'NHL Expansion Draft dai Philadelphia Flyers, una delle sei nuove franchigie iscritte alla National Hockey League. Nelle nove stagioni successive Van Impe si impose come uno dei difensori pi\u00f9 efficaci e adatti alla filosofia della squadra, i cosiddetti \"Broad Street Bullies\" e fu anche capitano dal 1968 al 1973. A livello personale fu convocato per tre edizioni dell'NHL All-Star Game mentre con i Flyers vinse due Stanley Cup consecutive nel 1974 e nel 1975.\nUn anno pi\u00f9 tardi nel 1976 gioc\u00f2 una partita della Super Series '76 fra i Flyers e l'. Nel corso del primo periodo Van Impe fu autore di un contrasto fortissimo che colp\u00ec in pieno Valerij Charlamov lasciandolo sul ghiaccio per alcuni minuti, senza ricevere per\u00f2 alcuna penalit\u00e0. In segno di protesta i sovietici minacciarono di lasciare lo stadio ma furono convinti a ritornare per non perdere il premio pattuito di 200.000 dollari. Alla fine i Flyers vinsero l'incontro per 4-1.\nVan Impe concluse la propria carriera un anno pi\u00f9 tardi nel 1977 dopo aver giocato brevemente con i Pittsburgh Penguins."}
{"id": "5494985", "revid": "767487", "url": "https://it.wikipedia.org/wiki?curid=5494985", "title": "Nguyen Dinh Ngoc", "text": "Nacque il 13 agosto 1932 in Hanoi, nella Contea di Yicheng, distretto di Phu Xuyen Phoenix Township. Nel 1953, si un\u00ec alle forze di intelligence e di pubblica sicurezza dell'esercito vietnamita e successivamente fu assegnato a Saigon. Nel 1955, avendo vinto una borsa di studio, si trasfer\u00ec in Francia per perfezionare i suoi studi. Infatti frequent\u00f2 l'Universit\u00e0 di Parigi, ottenendo tre lauree in ingegneria: idrologia e meteorologia, costruzione navale, telecomunicazioni. Inoltre consegu\u00ec un PH.D. in geografia (Universit\u00e0 di Sorbonne) e, nel 1963, sotto la direzione scientifica di Charles Ehresmann un PH.D. in matematica con una tesi dal titolo \"Sur les espaces fibres et les prolongements\" (On fiber bundles and prolongations).\nNel 1966, Ngoc fece ritorno in Vietnam dove gli fu assegnato il compito di gestire e sviluppare le telecomunicazioni pubbliche nel settore della sicurezza delle informazioni e della tecnologia.\nMor\u00ec il 2 maggio 2006, presso l'ospedale 198 (Ministero della pubblica sicurezza) a causa del cancro."}
{"id": "5494987", "revid": "71433", "url": "https://it.wikipedia.org/wiki?curid=5494987", "title": "Project Almanac", "text": ""}
{"id": "5494988", "revid": "1543377", "url": "https://it.wikipedia.org/wiki?curid=5494988", "title": "Associazione Calcio Legnano 2006-2007", "text": "Questa pagina raccoglie le informazioni riguardanti l'Associazione Calcio Legnano nelle competizioni ufficiali della stagione 2006-2007.\nStagione.\nLa dirigenza, anche per questa stagione, ha come obiettivo dichiarato la promozione in Serie C1. Come prima mossa, viene ingaggiato un nuovo allenatore, Gianfranco Motta. Sul fronte del calciomercato, arrivano al Legnano i difensori Manuel Cilona, Cristian Maggioni, Elia Legati e Stefano Avogadri, i centrocampisti Matteo Ambrosoni e Giovanni Arioli e gli attaccanti Loic Lumbilla Kandja e Fabio Moscelli.\nNella stagione 2006-07 il Legnano disputa il girone A del campionato di Serie C2. Con 61 punti ottiene il primo posto in classifica guadagnando direttamente la promozione in Serie C1. La seconda promossa \u00e8 il , che vince i \"play-off\". A causa dell'iniziale partenza a rilento, la societ\u00e0 decide di correre ai ripari acquistando, a gennaio, il centrocampista Fabian Valtolina e l'attaccante Carlo Taldo. Invece, in Coppa Italia Serie C, il Legnano giunge primo nel girone A, superando il al primo turno e venendo eliminato dal Bassano Virtus al secondo turno. In Supercoppa di Lega di Seconda Divisione i \"Lilla\" giungono secondi dietro il , che si aggiudica il trofeo.\nOrganigramma societario.\nArea direttiva\nArea tecnica"}
{"id": "5494991", "revid": "767487", "url": "https://it.wikipedia.org/wiki?curid=5494991", "title": "Societ\u00e0 Polisportiva Giulianova 1975-1976", "text": "Questa pagina raccoglie le informazioni riguardanti la Societ\u00e0 Polisportiva Giulianova nelle competizioni ufficiali della stagione 1975-1976."}
{"id": "5494992", "revid": "287204", "url": "https://it.wikipedia.org/wiki?curid=5494992", "title": "Le grandi storie della fantascienza 5", "text": "Le grandi storie della fantascienza 5 (titolo originale \"Isaac Asimov Presents the Great SF Stories 5 (1943)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1943.\n\u00c8 stata pubblicata nel 1981 e tradotta in italiano l'anno successivo."}
{"id": "5494995", "revid": "123994923", "url": "https://it.wikipedia.org/wiki?curid=5494995", "title": "Festa della Madonna della Consolazione", "text": "La festa di Santa Maria Madre della Consolazione, o pi\u00f9 comunemente chiamata festa della Madonna della Consolazione, \u00e8 il principale evento religioso e civile della citt\u00e0 di Reggio Calabria. \u00c8 celebrata in onore della compatrona della citt\u00e0.\nLa festa prende avvio la mattina del secondo sabato del mese di settembre con la processione della Sacra Effigie, che dalla Basilica dell'Eremo viene portata alla Basilica Cattedrale. Una seconda processione, che segue un percorso nel centro storico cittadino, avviene il marted\u00ec immediatamente successivo. \nAlla Festa religiosa si affiancano celebrazioni civili, organizzate dall'Amministrazione Comunale.\nLe origini.\nLa prima processione del quadro della Madonna della Consolazione \u00e8 datata 1636. \nIl dipinto che oggi viene portato in processione \u00e8 opera del reggino Nicol\u00f2 Andrea Capriolo, che lo realizz\u00f2 nel 1547. Nel 1532, infatti, i frati Cappuccini si trasferirono presso l'attuale Basilica dell'Eremo, dove al tempo sorgeva una piccola cappella dedicata proprio alla Madonna della Consolazione, con all'interno una effigie di piccole dimensioni della Vergine. Fu il nobile Camillo Diano, vista la realizzazione di una nuova chiesa del Convento, a commissionare al Capriolo la realizzazione di un nuovo quadro, di dimensioni maggiori, con raffigurati anche san Francesco e sant'Antonio. \nLa devozione dei reggini verso la Madonna della Consolazione si consolida a met\u00e0 del Cinquecento. Nel 1567-1577, infatti, una tremenda pestilenza flagell\u00f2 la citt\u00e0. Si racconta che al frate cappuccino Antonino Tripodi, in preghiera devota di fronte al quadro, apparve proprio la Madonna che annunciava la fine dell'epidemia. Ne segu\u00ec un pellegrinaggio collettivo del popolo reggino, che si rec\u00f2 in massa alla Basilica dell'Eremo per ringraziare la venere Maria. Seguirono poi altre pestilenze (1636, 1656, 1672) che rafforzarono la devozione e il legame dei cittadini di Reggio verso la Madonna della Consolazione e la Sacra Effigie.\nIl 24 giugno 1657 con un atto notarile rogato presso il notaio Cristoforo Latella, la citt\u00e0 di Reggio si impegn\u00f2 ufficialmente ad offrire ogni anno un cero votivo in occasione della festa, e con Decreto della Santa Congregazione dei Riti del 26 agosto 1752 la Madonna che raffigura il dipinto fu dichiarata \"Patrona della citt\u00e0\".\nIl terremoto che nel 1693 colp\u00ec la Sicilia, risparmi\u00f2 Reggio Calabria. In segno di ringraziamento, il popolo reggino port\u00f2 ancora una volta in processione l'Effigie, cui vennero aggiunte: una cornice in argento donata proprio dai cittadini; due corone in argento donate dall'Amministrazione, e un velo di raso color cremisi (il colore della citt\u00e0) dono del Capitolo.\nLa devozione alla Madonna della Consolazione si \u00e8 rinnovata nel corso dei secoli successivi anche, e soprattutto, in concomitanza con eventi di natura tragica come altre pestilenze (1743-1744, 1836-1847, 1854), terremoti (1696-1719, 1908) e periodi di siccit\u00e0.\nNel 1982 il quadro venne trafugato dall'Eremo, ma venne ritrovato dopo pochi giorni proprio nei pressi della Basilica.\nLa processione.\nIl dipinto \u00e8 portato in processione dai \"portatori della Vara\". La Vara \u00e8 di ingenti dimensioni: alta 5 metri, pesa oltre 12 quintali. Il percorso seguito va dalla Basilica dell'Eremo, nella parte alta della citt\u00e0, fino al Duomo, percorrendo a piedi circa 3,5 km con un dislivello di 158 metri, attraversando nella fase finale il corso Garibaldi, principale direttrice del centro cittadino.\nIl dipinto viene portato dentro la Cattedrale con la tradizionale e suggestiva \"volata\", l'ultima fatica dei portatori, che consiste nel fare di corsa l'ultimo tratto della processione, dall'inizio della Piazza del Duomo fin davanti alla scalinata della Cattedrale, sotto il peso della Vara.\nIl dipinto di Andrea Capriolo.\nIl dipinto \u00e8 opera del reggino Nicol\u00f2 Andrea Capriolo del 1547, di dimensioni 129,5 cm. (in larghezza) e 135 cm. in altezza. Molto spesso nei testi vengono indicate le dimensioni esatte di un quadrato di 120 cm. x 120 cm. Tuttavia le dimensioni esatte sono appunto 129,5 cm. e 135 cm. esclusa la cornice di ferro. Raffigura la Vergine seduta in trono che sorregge Ges\u00f9 bambino tra san Francesco con una croce e nella mano destra il libro della Bibbia (nelle poche righe del libro, riportate dall'autore del dipinto, \u00e8 possibile leggere: \"IN PRINCIPIO CREAVIT DEUS C(A)ELUM TERRA AUTEM ERAT INANIS ET VACUA\", ossia: \"In principio Dio cre\u00f2 il cielo, la terra invece era senza vita e vuota\"), e sant'Antonio di Padova con il giglio ed il libro della scienza teologica. In alto due angeli incoronano la Vergine con in mano una palma.\nLa monumentale \"Vara\" \u00e8 in lamina d'argento sbalzato su anima di legno, opera eseguita tra il 1824 e il 1831."}
{"id": "5494997", "revid": "729019", "url": "https://it.wikipedia.org/wiki?curid=5494997", "title": "Hadsel\u00f8ya", "text": "Hadsel\u00f8ya \u00e8 un'isola norvegese facente parte dell'arcipelago delle Vester\u00e5len, nel mar di Norvegia, appena pi\u00f9 a nord del circolo polare artico. Amministrativamente appartiene alla contea di Nordland.\nGeografia.\nNel contesto dell'arcipelago delle Vester\u00e5len, Hadsel\u00f8ya \u00e8 situata a sud rispetto all'isola di Lang\u00f8ya. Hadsel\u00f8ya limita a settentrione l'Hadselfjorden.\nLa morfologia dell'isola \u00e8 prevalentemente montuosa con i rilievi maggiori al suo interno, culminanti con il Lamlitind (657 m) verso ovest. Nella parte orientale e meridionale si sviluppa una spiaggia piatta, in gran parte destinata alla coltivazione.\nAttivit\u00e0 umana.\nL'isola \u00e8 collegata con l'isola di Lang\u00f8ya per mezzo del ponte \"Hadselbrua\". Esistono collegamenti con traghetti tra i porti di Melbu e Fiskeb\u00f8l, sull'isola di Austv\u00e5g\u00f8ya, nelle Lofoten.\nHadsel\u00f8ya si trova interamente nel territorio del comune di Hadsel, sebbene questo si estenda anche sulle isole di Austv\u00e5g\u00f8ya, Lang\u00f8ya e Hinn\u00f8ya. I principali insediamenti sono i villaggi di Stokmarknes sulla costa settentrionale e Melbu a sud."}
{"id": "5494999", "revid": "1632387", "url": "https://it.wikipedia.org/wiki?curid=5494999", "title": "Knowing Just as I", "text": "Knowing Just as I \u00e8 il secondo album in studio del gruppo musicale power metal svedese Morgana Lefay, pubblicato nel 1993 da Black Mark Production.\nIl disco.\nQuesto \u00e8 il primo disco della band ad essere stato pubblicato da una casa discografia e ad essere stato distribuito su larga scala. La maggior parte delle canzoni contenute erano gi\u00e0 presenti sul demo \"Rumours of Rain\" registrato un anno prima.\nLa canzone \"Razamanaz\" \u00e8 una cover del gruppo hard rock scozzese Nazareth originariamente uscita nel 1973. Il testo della traccia \"Knowing Just As I\" \u00e8 tratto dal brano \"Choke, Thirst, Die\" dei Coven.\nLa copertina dell'album \u00e8 stata disegnata da Kristian W\u00e5hlin, disegnatore e musicista svedese noto anche come \"Necrolord\". Il basso in \"Red Moon\", \"Salute the Sage\", \"Wonderland\" e \"Battle Of Evermore\" \u00e8 stato registrato da Joakim Lundberg, il primo bassista della band."}
{"id": "5495002", "revid": "287204", "url": "https://it.wikipedia.org/wiki?curid=5495002", "title": "Le grandi storie della fantascienza 6", "text": "Le grandi storie della fantascienza 6 (titolo originale \"Isaac Asimov Presents the Great SF Stories 6 (1944)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1944.\n\u00c8 stata pubblicata nel 1981 e tradotta in italiano l'anno successivo."}
{"id": "5495008", "revid": "363629", "url": "https://it.wikipedia.org/wiki?curid=5495008", "title": "Elezioni regionali in Italia del 2014", "text": "Le elezioni regionali del 2014 si sono tenute in cinque regioni (una regione a statuto speciale e quattro regioni a statuto ordinario) per eleggere il nuovo Consiglio Regionale e, contestualmente, il Presidente di Regione.\nSi svolsero in Sardegna (domenica 16 febbraio), Abruzzo e Piemonte (domenica 25 maggio, in concomitanza alle elezioni europee), Calabria e Emilia-Romagna (domenica 23 novembre).\nIl sistema di voto regionale.\nLa Legge Tatarella regola il voto in molte regioni, e si basa su un sistema misto per quattro quinti proporzionale, e per un quinto maggioritario plurinominale.\nTuttavia alcune regioni tra cui Emilia-Romagna e Calabria si sono separate dalla normativa nazionale e organizzano da s\u00e9 le proprie elezioni, con una normativa locale. Le elezioni regionali del 2014 in Calabria sono state le prime regolate dalla nuova legge elettorale regionale, approvata dal consiglio regionale l'11 settembre 2014 dopo i rilievi di costituzionalit\u00e0 mossi dal Governo Renzi sulla legge precedentemente approvata. In Emilia-Romagna, invece, le elezioni del 2014 sono state le prime regolate dalla nuova legge elettorale (L.R. n.21/2014), approvata dall'Assemblea regionale nel luglio 2014.\nLa Sardegna, invece, in quanto regione a statuto speciale, ha votato con una propria legge regionale, che \u00e8 stata ulteriormente modificata rispetto alle elezioni del 2009, con la Legge Regionale Statutaria 12 novembre 2013."}
{"id": "5495009", "revid": "287204", "url": "https://it.wikipedia.org/wiki?curid=5495009", "title": "Le grandi storie della fantascienza 7", "text": "Le grandi storie della fantascienza 7 (titolo originale \"Isaac Asimov Presents the Great SF Stories 7 (1945)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1945.\n\u00c8 stata pubblicata nel 1982 e tradotta in italiano l'anno successivo."}
{"id": "5495011", "revid": "481666", "url": "https://it.wikipedia.org/wiki?curid=5495011", "title": "Lloyd B. Carleton", "text": ""}
{"id": "5495012", "revid": "767487", "url": "https://it.wikipedia.org/wiki?curid=5495012", "title": "Fran\u00e7ois V\u00e9ron Duverger de Forbonnais", "text": " Contribu\u00ec alla \"Encyclop\u00e9die ou Dictionnaire raisonn\u00e9 des sciences, des arts et des m\u00e9tiers\"."}
{"id": "5495015", "revid": "110157", "url": "https://it.wikipedia.org/wiki?curid=5495015", "title": "Partito Comunista di Polonia (2002)", "text": "Il Partito Comunista Polacco (, KPP), \u00e8 un partito politico polacco fondato il 9 ottobre 2002, che si considera l'erede storico e ideologico del Partito Comunista di Polonia fondato nel 1918 e sciolto nel 1938. \nL'attuale presidente del partito \u00e8 Krzysztof Szwej, che \u00e8 stato eletto al terzo congresso del partito nel dicembre del 2010, succedendo a J\u00f3zef \u0141achut."}
{"id": "5495018", "revid": "287204", "url": "https://it.wikipedia.org/wiki?curid=5495018", "title": "Le grandi storie della fantascienza 8", "text": "Le grandi storie della fantascienza 8 (titolo originale \"Isaac Asimov Presents the Great SF Stories 8 (1946)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1946.\n\u00c8 stata pubblicata nel 1982 e tradotta in italiano l'anno successivo."}
{"id": "5495023", "revid": "119954447", "url": "https://it.wikipedia.org/wiki?curid=5495023", "title": "Corte d'appello di Salerno", "text": "Il distretto della Corte d'appello di Salerno \u00e8 formato dai circondari dei Tribunali ordinari di Nocera Inferiore, Salerno e Vallo della Lucania.\nCostituisce una delle due Corti d'appello nel territorio della regione Campania. \u00c8 stata istituita nel 1986 con l\u2019incarico di Primo Presidente della Corte di Appello dott. Pietro Carbone.\nCompetenza territoriale civile e penale degli uffici del distretto.\nLe circoscrizioni territoriali sono aggiornate al testo della legge 27 febbraio 2015, n. 11\nTribunale di Nocera Inferiore.\nGiudice di pace di Cava de' Tirreni.\nCava de\u2019 Tirreni \nGiudice di pace di Mercato San Severino.\nBaronissi, Bracigliano, Calvanico, Fisciano, Mercato San Severino, Siano\nGiudice di pace di Nocera Inferiore.\nAngri, Castel San Giorgio, Corbara, Nocera Inferiore, Nocera Superiore, Pagani, Roccapiemonte, Sant'Egidio del Monte Albino, Scafati\nGiudice di pace di Sarno.\nSan Marzano sul Sarno, San Valentino Torio, Sarno\nTribunale di Salerno.\nGiudice di pace di Buccino.\nBuccino, Palomonte, Ricigliano, Romagnano al Monte, San Gregorio Magno\nGiudice di pace di Eboli.\nBattipaglia, Campagna, Contursi Terme, Eboli, Oliveto Citra \nGiudice di pace di Roccadaspide.\nAlbanella, Altavilla Silentina, Aquara, Castel San Lorenzo, Controne, Felitto, Postiglione, Roccadaspide, Serre, Sicignano degli Alburni \nGiudice di pace di Salerno.\nAcerno, Bellizzi, Capaccio, Castelnuovo di Conza, Castiglione del Genovesi, Colliano, Giffoni Sei Casali, Giffoni Valle Piana, Giungano, Laviano, Montecorvino Pugliano, Montecorvino Rovella, Olevano sul Tusciano, Pellezzano, Pontecagnano Faiano, Salerno, San Cipriano Picentino, San Mango Piemonte, Santomenna, Trentinara, Valva\nGiudice di pace di Amalfi.\nAmalfi, Atrani, Cetara, Conca dei Marini, Furore, Maiori, Minori, Positano, Praiano, Ravello, Scala, Tramonti, Vietri sul Mare\nGiudice di pace di Sant'Angelo a Fasanella.\nBellosguardo, Castelcivita, Corleto Monforte, Ottati, Roscigno, Sant'Angelo a Fasanella\nTribunale di Vallo della Lucania.\nGiudice di pace di Agropoli.\nAgropoli, Castellabate, Cicerale, Laureana Cilento, Lustra, Montecorice, Ogliastro Cilento, Omignano, Perdifumo, Prignano Cilento, Rutino, Serramezzana, Sessa Cilento, Torchiara \nGiudice di pace di Pisciotta.\nAscea, Camerota, Centola, Pisciotta, San Giovanni a Piro, San Mauro la Bruca\nGiudice di pace di Vallo della Lucania.\nAlfano, Campora, Cannalonga, Casal Velino, Castelnuovo Cilento, Celle di Bulgheria, Ceraso, Cuccaro Vetere, Futani, Gioi, Laurino, Laurito, Magliano Vetere, Moio della Civitella, Montano Antilia, Monteforte Cilento, Novi Velia, Orria, Perito, Piaggine, Pollica, Roccagloriosa, Rofrano, Sacco, Salento, San Mauro Cilento, Stella Cilento, Stio, Torre Orsaia, Valle dell'Angelo, Vallo della Lucania"}
{"id": "5495024", "revid": "404449", "url": "https://it.wikipedia.org/wiki?curid=5495024", "title": "Unione Sportiva Grosseto 1975-1976", "text": "Questa pagina raccoglie le informazioni riguardanti l'Unione Sportiva Grosseto nelle competizioni ufficiali della stagione 1975-1976."}
{"id": "5495025", "revid": "481666", "url": "https://it.wikipedia.org/wiki?curid=5495025", "title": "Sacred Tiger of Agra", "text": ""}
{"id": "5495026", "revid": "1964823", "url": "https://it.wikipedia.org/wiki?curid=5495026", "title": "Sport-Verein Werder von 1899 2014-2015", "text": "Questa voce raccoglie le informazioni riguardanti il Sport-Verein Werder von 1899 nelle competizioni ufficiali della stagione 2014-2015.\nStagione.\nQuesta stagione si apre con una vittoria molto sofferta nel primo turno della coppa nazionale contro l'Illertissen, che viene battuto per 3-2 soltanto dopo i tempi supplementari. La brutta prestazione della squadra nella partita inaugurale dell'annata \u00e8 gi\u00e0 un primo campanello d'allarme: il Werder esordisce infatti in campionato ottenendo un 2-2 sul campo dell'. Cos\u00ec, dopo aver raccolto solo quattro punti nelle prime nove giornate, frutto di quattro pareggi e cinque sconfitte e con l'ultimo posto in classifica, Robin Dutt viene sollevato dall'incarico; il suo posto viene preso da Viktor Skrypnyk, che aveva vestito la maglia del club dal 1996 al 2004. Il nuovo allenatore riesce a dare energia alla squadra: tra dicembre e gennaio inanella infatti una striscia di cinque vittorie consecutive che le consentono di uscire dai bassifondi della classifica. Pur venendo eliminata nel terzo turno di Coppa dall', grazie all'entusiasmo portato dal nuovo tecnico e ai gol di Franco Di Santo il Werder conclude il campionato al decimo posto.\nMaglie e sponsor.\nLo sponsor tecnico per la stagione 2014-2015 \u00e8 Nike mentre gli sponsor ufficiali \u00e8 Wiesenhof\nOrganigramma societario.\nArea tecnica"}
{"id": "5495027", "revid": "789059", "url": "https://it.wikipedia.org/wiki?curid=5495027", "title": "Corte di appello di Salerno", "text": ""}
{"id": "5495030", "revid": "1516566", "url": "https://it.wikipedia.org/wiki?curid=5495030", "title": "Jam Session at the Tower", "text": "Jam Session at the Tower \u00e8 un album di Ray Anthony, pubblicato dalla Capitol Records nel 1956.\nMusicisti.\nFlyin' Home / Night Train / Swingin' at the Tower\nHow High the Moon / Perdido / One O'Clock Jump"}
{"id": "5495031", "revid": "149485", "url": "https://it.wikipedia.org/wiki?curid=5495031", "title": "United States Department of the Navy", "text": ""}
{"id": "5495032", "revid": "301156", "url": "https://it.wikipedia.org/wiki?curid=5495032", "title": "\u00d6tztaler Gletscherstra\u00dfe", "text": "L'\u00d6tztaler Gletscherstra\u00dfe (tedesco, letteralmente \"Strada del ghiacciaio dell'\u00d6tztal\") \u00e8 una strada a pedaggio che collega la citt\u00e0 austriaca di S\u00f6lden ai comprensori sciistici localizzati presso i ghiacciai Rettenbach e Tiefenbach.\nCostruita nel 1972 come proseguimento della esistente \"Hochs\u00f6ldenstra\u00dfe\", raggiunge dopo circa 13 km il complesso di Rettenbach, dove \u00e8 ubicato l'omonimo ghiacciaio sulle cui piste si svolgono prove della Coppa del mondo di sci alpino, e in seguito, attraverso un lungo tunnel, il comprensorio di Tiefenbach.\nProprio al termine del tunnel la strada raggiunge un'elevazione di 2829 metri s.l.m., che la rendono la seconda strada asfaltata pi\u00f9 alta d'Europa, dopo il Pico del Veleta in Spagna. La strada \u00e8 stata inoltre teatro dell'arrivo della quinta tappa del 79\u00ba Giro di Svizzera (237,3 km con partenza da Unterterzen), conclusasi con il successo del francese Thibaut Pinot."}
{"id": "5495033", "revid": "1464562", "url": "https://it.wikipedia.org/wiki?curid=5495033", "title": "No Enemiesz", "text": "No Enemiesz \u00e8 un singolo della cantante canadese Kiesza, pubblicato nel 2014 ed estratto dal suo album di debutto \"Sound of a Woman\"."}
{"id": "5495036", "revid": "767487", "url": "https://it.wikipedia.org/wiki?curid=5495036", "title": "When the Circus Came to Town (film 1916)", "text": "When the Circus Came to Town \u00e8 un cortometraggio muto del 1916 diretto da Sidney Smith. Da un soggetto di Maibelle Heikes Justice, \u00e8 il nono episodio della serie \"The Chronicles of Bloom Center\", una serie di commedie prodotte dalla Selig Polyscope Company.\nTrama.\nI Bloom Centerites gi\u00e0 all'alba sono in piedi per salutare l'arrivo del Mammoth Circus e Menagerie di Footpaugh. Dan Sykes, il direttore del circo, sceglie per impersonare Ben Hur e Messala nella corsa dei carri Ira Pash e Phil Pickle. La scelta offende per\u00f2 Johnny West, che aspira a partecipare allo spettacolo. Uno dei cavalieri che cavalca senza sella si ammala e la signorina Selina accetta di prendere il suo posto. Johnny ne approfitta per sabotare il cavallo di Selina che, imbizzarrito, provoca un pandemonio con gli elefanti e le altre bestie selvagge che fuggono attraverso il villaggio di Bloom Center. Lo spettacolo \u00e8 rovinato e, nella notte, l'agente Plum arriva piantando un grande cartello: \"Niente spettacolo, questa sera\".\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 22 gennaio 1916."}
{"id": "5495037", "revid": "729019", "url": "https://it.wikipedia.org/wiki?curid=5495037", "title": "Borussia Verein f\u00fcr Leibes\u00fcbungen 1900 M\u00f6nchengladbach 2014-2015", "text": "Questa voce raccoglie le informazioni riguardanti il Borussia Verein f\u00fcr Leibes\u00fcbungen 1900 M\u00f6nchengladbach nelle competizioni ufficiali della stagione 2014-2015.\nOrganigramma societario.\nArea tecnica"}
{"id": "5495039", "revid": "1543377", "url": "https://it.wikipedia.org/wiki?curid=5495039", "title": "Parco naturale di Cavriglia", "text": "Il parco naturale di Cavriglia sorgeva nell'omonimo comune, in localit\u00e0 Cafaggiolo ad un'altitudine di 600 metri. Aveva un'estensione di 600 ettari, compresi fra le colline del Chianti e l'ex bacino minerario di Castelnuovo dei Sabbioni.\nFlora.\nFra le molte specie vegetali presenti nell'area, sono degni di nota i boschi di castagni e faggi.\nFauna.\nNel parco erano presenti molte specie animali, autoctone ed importate, tra cui cinghiali domestici e selvatici, daini, mufloni, guanachi, lama, caprette nane e macachi del Giappone.\nInoltre erano presenti anatre, germani e cigni reali, bisonti americani e un esemplare di orso bruno. Quest'ultimo, unico sopravvissuto di tre esemplari donati nel 1977 dallo zoo estone di Tallin.\nAd oggi gli animali non sono pi\u00f9 presenti dopo il fallimento della struttura. Grazie ad attivisti della Lega antivisezionista Leal, gli animali sono stati trasferiti ad eccezione dell'orso, sottoposto ad eutanasia il 13 ottobre 2016 all'et\u00e0 di 36 anni, in seguito ad un tumore alla zampa che si sarebbe espanso. L'ultimo animale del parco, il bisonte americano Arturo, sarebbe stato trasferito nello zoo-safari di Ravenna o nel santuario Erdlingshof, centro di recupero specializzato in Baviera (Germania).\nLa struttura, creata nel 1978, risulta ad oggi, maggio 2017, quasi completamente smantellata e abbandonata, oltre che vittima di atti vandalici."}
{"id": "5495042", "revid": "1775883", "url": "https://it.wikipedia.org/wiki?curid=5495042", "title": "Superheroes (The Script)", "text": "Superheroes \u00e8 un singolo del gruppo pop rock irlandese The Script, pubblicato nel 2014 ed estratto dall'album \"No Sound Without Silence\".\nLa canzone \u00e8 stata scritta da James Barry, Danny O'Donoghue e Mark Sheehan."}
{"id": "5495046", "revid": "15756", "url": "https://it.wikipedia.org/wiki?curid=5495046", "title": "Chiesa della Madonna delle Grazie (Cuglieri)", "text": "La chiesa della Madonna delle Grazie \u00e8 un edificio religioso di Cuglieri. Si trova nella parte pi\u00f9 antica dell'abitato, ai margini del rione \"Crab\u00f2la\".\nStoria.\nL'origine risale tra la fine del 400 e gli inizi del 500. Verso il 1545 fu annesso il convento dei Servi di Maria, primo ordine religioso a Cuglieri. Questa chiesa riveste una grande importanza, edificata a partire dal 1540, per iniziativa dei frati Servi di Maria, che costruirono anche l'annesso convento. La famiglia Zatrillas, nel periodo in cui possedette il feudo di Cuglieri, contribu\u00ec alla fondazione della chiesa e del convento. L'antica e venerata statua della Madonna delle Grazie non si discosta per tipo di stile a quella di Sassari.\nDescrizione.\n\u00c8 una delle chiese di Cuglieri coinvolte nei riti della settimana santa, essa infatti custodisce la statua della Madonna Addolorata (titolare dell'omonima arciconfraternita) ma anche il Simulacro del Cristo in Croce, le croci (\"Sa Rughe Maistra\" e \"Sa Cuntrarughe\") con i martelli e le tenaglie, le scale e \"Sa Litt\u00e8ra\" (la Lettiga).\nLa chiesa si presenta nella facciata esterna con una finestra e il campanile. Costituita al suo interno da un'unica navata, presenta due cappelle per lato. Di pregio l'altare ligneo dorato, nella seconda cappella sulla destra, composto da colonne tortili. Il presbiterio \u00e8 rialzato rispetto al pavimento e racchiuso da balaustre di recinzione in ferro battuto, l'altare maggiore ospita nelle nicchie le statue dei seguenti santi: nell'unica nicchia posta nella parte pi\u00f9 alta dell'altare San Pellegrino Laziosi dei Servi di Maria, invece nella parte bassa le altre 5 nicchie con la Beata Vergine delle Grazie al centro, San Filippo Benizi (fondatore dei Servi di Maria) a sinistra, Santa Giuliana Falconieri a destra, San Giuseppe all'estrema sinistra e Sant'Agostino all'estrema destra. Durante un recente restauro, sono state rinvenute all'interno dell'edificio numerose sepolture, fra le quali non si pu\u00f2 escludere vi sia quella di Lucia Zatrillas, morta in fama sanctitatis come conversa dell'Ordine servita e che fu la principale benefattrice della comunit\u00e0 cuglieritana, fu il primo convento dell'Ordine ad essere stato fondato in Sardegna.\nIn seguito all'ultimo restauro della Chiesa molti segni dell'antichit\u00e0 del Convento sono spariti, di bello rimane una bella fontana con lo stemma dei Serviti.\nLa chiusura del convento.\nCon il R.D. del 29 maggio 1855, n\u00ba 878, il Regno di Sardegna promulg\u00f2 una legge che aboliva alcuni ordini Religiosi Contemplativi, a Cuglieri si chiusero il convento dei Frati Cappuccini (nel 1866) e il convento dei Servi di Maria (1856) e vennero venduti al Comune di Cuglieri. Nel 1910 il Convento dei serviti fu venduto al Comune per la somma di 25000 \u00a3 dal canonico Francesco Curcu, allora rettore della chiesa della Grazie.\nEssendo senza impiego il Comune pens\u00f2 di porre al suo interno una sede staccata della Pretura di Macomer: la parte Nord e i sotterranei furono adibiti alle prigioni Mandamentali, la parte superiore dell'edificio fu destinata all'alloggio della guardia carceraria e alle aule. In seguito divenne sede della Scuola di Avviamento Professionale e del Liceo Scientifico. Oggi nella parte superiore ha sede il Centro per l'Impiego e in quella inferiore una cooperativa di volontari del soccorso."}
{"id": "5495047", "revid": "767487", "url": "https://it.wikipedia.org/wiki?curid=5495047", "title": "Bachisio Scarpa", "text": ""}
{"id": "5495048", "revid": "1000783", "url": "https://it.wikipedia.org/wiki?curid=5495048", "title": "John George Vanderbilt Spencer-Churchill, XI duca di Marlborough", "text": ""}
{"id": "5495050", "revid": "1000783", "url": "https://it.wikipedia.org/wiki?curid=5495050", "title": "Edward Spencer, VIII conte Spencer", "text": ""}
{"id": "5495051", "revid": "1305772", "url": "https://it.wikipedia.org/wiki?curid=5495051", "title": "No Mediocre", "text": "No Mediocre \u00e8 un singolo del rapper statunitense T.I., pubblicato nel 2014 come estratto dall'album \"Paperwork\". La canzone \u00e8 stata scritta e interpretata insieme alla rapper australiana Iggy Azalea e prodotta da Mustard.\nVideo.\nIl videoclip \u00e8 stato girato nel maggio 2014 a Rio de Janeiro (Brasile) e pubblicato nel giugno seguente. \u00c8 stato diretto dal regista canadese Director X."}
{"id": "5495058", "revid": "1924342", "url": "https://it.wikipedia.org/wiki?curid=5495058", "title": "No Type", "text": "No Type \u00e8 un singolo del duo hip hop statunitense Rae Sremmurd, pubblicato nel 2014 ed estratto dall'album \"SremmLife\"."}
{"id": "5495059", "revid": "287204", "url": "https://it.wikipedia.org/wiki?curid=5495059", "title": "Nationale 1 1983-1984", "text": "La Nationale 1 1983-1984 \u00e8 stata la 62\u00aa edizione del massimo campionato francese di pallacanestro maschile. La vittoria finale \u00e8 stata ad appannaggio del ."}
{"id": "5495061", "revid": "92723", "url": "https://it.wikipedia.org/wiki?curid=5495061", "title": "Ciro (patriarca di Costantinopoli)", "text": "Monaco ad Amastri (oggi Amasra), secondo la leggenda avrebbe predetto il ritorno sul trono imperiale di Giustiniano II, cacciato da Leonzio. Quando Giustiniano torn\u00f2 ad essere imperatore, destitu\u00ec Callinico e nomin\u00f2 Ciro come patriarca di Costantinopoli. Fu deposto dal successivo imperatore Filippico e mandato in esilio.\n\u00c8 commemorato il 7 gennaio dalla Chiesa cattolica e il 21 gennaio (8 gennaio secondo il calendario giuliano) dalla Chiesa ortodossa."}
{"id": "5495062", "revid": "101175", "url": "https://it.wikipedia.org/wiki?curid=5495062", "title": "Gran Premio di superbike di Misano Adriatico 2015", "text": "Il Gran Premio di superbike di Misano Adriatico 2015 \u00e8 stato l'ottava prova del mondiale superbike del 2015, nello stesso fine settimana si \u00e8 corso l'ottavo gran premio stagionale del mondiale supersport del 2015.\nSuperbike.\nGara 1.\nFonte\nGara 2.\nFonte\nSupersport.\nFonte"}
{"id": "5495072", "revid": "1543377", "url": "https://it.wikipedia.org/wiki?curid=5495072", "title": "Throw Sum Mo", "text": "Throw Sum Mo \u00e8 un singolo del duo hip hop statunitense Rae Sremmurd, pubblicato nel 2014 ed estratto dall'album \"SremmLife\".\nIl disco.\nLa canzone, prodotta da Mike Will Made It e Soundz, vede la collaborazione di Nicki Minaj con Young Thug."}
{"id": "5495077", "revid": "116403608", "url": "https://it.wikipedia.org/wiki?curid=5495077", "title": "Unione Sportiva Livorno 1975-1976", "text": "Questa pagina raccoglie le informazioni riguardanti l'Unione Sportiva Livorno nelle competizioni ufficiali della stagione 1975-1976.\nStagione.\nNella stagione 1975-1976 l'allenatore della truppa amaranto \u00e8 Andrea Bassi che porter\u00e0 il Livorno a conquistare un onorevole sesto posto nel girone B del campionato di Serie C, torneo che ha vinto il Rimini con 51 punti che ha fruttato ai romagnoli la promozione in Serie B. Ancora una volta Romoletto Graziani mette a segno 18 reti, in questa stagione spalleggiato da Ciro Bilardi con 6 centri. In porta si alternano Roberto Terreni e quel Roberto Tancredi che negli anni novanta torner\u00e0 nell'Unione con la mansione di direttore sportivo."}
{"id": "5495079", "revid": "1873140", "url": "https://it.wikipedia.org/wiki?curid=5495079", "title": "Corte d'appello di Torino", "text": "Il distretto della Corte d'appello di Torino \u00e8 formato dai circondari dei Tribunali ordinari di Alessandria, Aosta, Asti, Biella, Cuneo, Ivrea, Novara, Torino, Verbania e Vercelli\nCostituisce l'unica Corte d'appello nel territorio delle regioni Piemonte e Valle d'Aosta.\nTribunale di Alessandria.\nGiudice di pace di Acqui Terme.\nAcqui Terme, Alice Bel Colle, Bistagno, Bruno, Bubbio, Calamandrana, Cartosio, Castel Boglione, Castel Rocchero, Castelletto d'Erro, Castelletto Molina, Castelnuovo Belbo, Castelnuovo Bormida, Cavatore, Cessole, Cortiglione, Denice, Fontanile, Grognardo, Incisa Scapaccino, Malvicino, Maranzana, Melazzo, Merana, Mombaldone, Mombaruzzo, Monastero Bormida, Montabone, Montechiaro d'Acqui, Morbello, Morsasco, Nizza Monferrato, Olmo Gentile, Orsara Bormida, Pareto, Ponti, Ponzone, Prasco, Quaranti, Ricaldone, Rivalta Bormida, Roccaverano, Rocchetta Palafea, San Giorgio Scarampi, Serole, Sessame, Spigno Monferrato, Strevi, Terzo, Vaglio Serra, Vesime, Visone \nGiudice di pace di Alessandria.\nAlbera Ligure, Alessandria, Alluvioni Cambi\u00f2, Arquata Scrivia, Basaluzzo, Bassignana, Belforte Monferrato, Bergamasco, Borghetto di Borbera, Borgoratto Alessandrino, Bosco Marengo, Bosio, Cabella Ligure, Cantalupo Ligure, Capriata d'Orba, Carentino, Carpeneto, Carrega Ligure, Carrosio, Casal Cermelli, Casaleggio Boiro, Cassine, Cassinelle, Castellazzo Bormida, Castelletto d'Orba, Castelletto Monferrato, Castelspina, Cremolino, Felizzano, Fraconalto, Francavilla Bisio, Frascaro, Fresonara, Frugarolo, Gamalero, Gavi, Grondona, Lerma, Lu, Masio, Molare, Mongiardino Ligure, Montaldeo, Montaldo Bormida, Montecastello, Mornese, Novi Ligure, Ovada, Oviglio, Parodi Ligure, Pasturana, Pecetto di Valenza, Pietra Marazzi, Pozzolo Formigaro, Predosa, Quargnento, Quattordio, Rivarone, Rocca Grimalda, Roccaforte Ligure, Rocchetta Ligure, San Cristoforo, San Salvatore Monferrato, Serravalle Scrivia, Sezzadio, Silvano d'Orba, Solero, Stazzano, Tagliolo Monferrato, Tassarolo, Trisobbio, Valenza, Vignole Borbera, Voltaggio\nGiudice di pace di Tortona.\nAlzano Scrivia, Avolasca, Berzano di Tortona, Brignano-Frascata, Carbonara Scrivia, Carezzano, Casalnoceto, Casasco, Cassano Spinola, Castellania, Castellar Guidobono, Castelnuovo Scrivia, Cerreto Grue, Costa Vescovato, Dernice, Fabbrica Curone, Garbagna, Gavazzana, Gremiasco, Guazzora, Isola Sant'Antonio, Molino dei Torti, Momperone, Monleale, Montacuto, Montegioco, Montemarzino, Paderna, Piovera, Pontecurone, Pozzol Groppo, Sale, San Sebastiano Curone, Sant'Agata Fossili, Sardigliano, Sarezzano, Spineto Scrivia, Tortona, Viguzzolo, Villalvernia, Villaromagnano, Volpedo, Volpeglino\nTribunale di Aosta.\nGiudice di pace di Aosta.\nAllein, Antey-Saint-Andr\u00e9, Aosta, Arnad, Arvier, Avise, Ayas, Aymavilles, Bard, Bionaz, Brissogne, Brusson, Challand-Saint-Anselme, Challand-Saint-Victor, Chambave, Chamois, Champdepraz, Champorcher, Charvensod, Ch\u00e2tillon, Cogne, Courmayeur, Donnas, Doues, Emar\u00e8se, Etroubles, F\u00e9nis, Fontainemore, Gaby, Gignod, Gressan, Gressoney-La-Trinit\u00e9, Gressoney-Saint-Jean, H\u00f4ne, Introd, Issime, Issogne, Joven\u00e7an, La Magdeleine, La Salle, La Thuile, Lillianes, Montjovet, Morgex, Nus, Ollomont, Oyace, Perloz, Pollein, Pontboset, Pontey, Pont-Saint-Martin, Pr\u00e9-Saint-Didier, Quart, Rh\u00eames-Notre-Dame, Rh\u00eames-Saint-Georges, Roisan, Saint-Christophe, Saint-Denis, Saint-Marcel, Saint-Nicolas, Saint-Oyen, Saint-Pierre, Saint-Rh\u00e9my-en-Bosses, Saint-Vincent, Sarre, Torgnon, Valgrisenche, Valpelline, Valsavarenche, Valtournenche, Verrayes, Verr\u00e8s, Villeneuve\nTribunale di Asti.\nGiudice di pace di Alba.\nAlba, Albaretto della Torre, Arguello, Baldissero d'Alba, Barbaresco, Barolo, Benevello, Bergolo, Borgomale, Bosia, Bossolasco, Camo, Canale, Castagnito, Castelletto Uzzone, Castellinaldo, Castiglione Falletto, Castiglione Tinella, Castino, Cerretto Langhe, Cissone, Corneliano d'Alba, Cortemilia, Cossano Belbo, Cravanzana, Diano d'Alba, Feisoglio, Gorzegno, Govone, Grinzane Cavour, Guarene, Isolabella, Lequio Berria, Levice, Magliano Alfieri, Mango, Monforte d'Alba, Mont\u00e0, Montaldo Roero, Montelupo Albese, Monteu Roero, Monticello d'Alba, Neive, Neviglie, Niella Belbo, Perletto, Pezzolo Valle Uzzone, Piobesi d'Alba, Poirino, Pralormo, Priocca, Rocchetta Belbo, Roddi, Roddino, Rodello, San Benedetto Belbo, Santo Stefano Belbo, Santo Stefano Roero, Serralunga d'Alba, Serravalle Langhe, Sinio, Torre Bormida, Treiso, Trezzo Tinella, Vezza d'Alba \nGiudice di pace di Asti.\nAgliano Terme, Albugnano, Antignano, Aramengo, Asti, Azzano d'Asti, Baldichieri d'Asti, Belveglio, Berzano di San Pietro, Buttigliera d'Asti, Calosso, Camerano Casasco, Canelli, Cantarana, Capriglio, Casorzo, Cassinasco, Castagnole delle Lanze, Castagnole Monferrato, Castell'Alfero, Castellero, Castello di Annone, Castelnuovo Calcea, Castelnuovo Don Bosco, Cellarengo, Celle Enomondo, Cerreto d'Asti, Cerro Tanaro, Chiusano d'Asti, Cinaglio, Cisterna d'Asti, Coazzolo, Cocconato, Corsione, Cortandone, Cortanze, Cortazzone, Cossombrato, Costigliole d'Asti, Cunico, Dusino San Michele, Ferrere, Frinco, Grana, Isola d'Asti, Loazzolo, Maretto, Moasca, Mombercelli, Monale, Moncucco Torinese, Mongardino, Montafia, Montaldo Scarampi, Montechiaro d'Asti, Montegrosso d'Asti, Montemagno, Montiglio Monferrato, Moransengo, Passerano Marmorito, Piea, Pino d'Asti, Piov\u00e0 Massaia, Portacomaro, Refrancore, Revigliasco d'Asti, Roatto, Robella, Rocca d'Arazzo, Rocchetta Tanaro, San Damiano d'Asti, San Martino Alfieri, San Marzano Oliveto, San Paolo Solbrito, Scurzolengo, Settime, Soglio, Tigliole, Tonengo, Valfenera, Viale, Viarigi, Vigliano d'Asti, Villa San Secondo, Villafranca d'Asti, Villanova d'Asti, Vinchio \n[Giudice di pace di Bra].\nBra, Carmagnola, Ceresole Alba, Cervere, Cherasco, La Morra, Narzole, Novello, Pocapaglia, Sanfr\u00e8, Santa Vittoria d'Alba, Sommariva del Bosco, Sommariva Perno, Verduno\nTribunale di Biella.\nGiudice di pace di Biella.\nAndorno Micca, Benna, Biella, Bioglio, Borriana, Brusnengo, Callabiana, Camandona, Camburzano, Campiglia Cervo, Candelo, Casapinta, Castelletto Cervo, Cavagli\u00e0, Cerreto Castello, Cerrione, Coggiola, Cossato, Crosa, Curino, Donato, Dorzano, Gaglianico, Graglia, Lessona, Magnano, Massazza, Masserano, Mezzana Mortigliengo, Miagliano, Mongrando, Mosso, Mottalciata, Muzzano, Netro, Occhieppo Inferiore, Occhieppo Superiore, Pettinengo, Piatto, Piedicavallo, Pollone, Ponderano, Portula, Pralungo, Pray, Quaregna, Quittengo, Ronco Biellese, Roppolo, Rosazza, Sagliano Micca, Sala Biellese, Salussola, San Paolo Cervo, Sandigliano, Selve Marcone, Soprana, Sordevolo, Strona, Tavigliano, Ternengo, Tollegno, Torrazzo, Trivero, Valdengo, Vallanzengo, Valle Mosso, Valle San Nicolao, Veglio, Verrone, Vigliano Biellese, Villanova Biellese, Viverone, Zimone, Zubiena, Zumaglia \nTribunale di Cuneo.\nGiudice di pace di Cuneo.\nAcceglio, Aisone, Argentera, Beinette, Bernezzo, Borgo San Dalmazzo, Boves, Busca, Canosio, Caraglio, Cartignano, Castelletto Stura, Castelmagno, Celle di Macra, Centallo, Cervasca, Chiusa di Pesio, Cuneo, Demonte, Dronero, Elva, Entracque, Fossano, Gaiola, Limone Piemonte, Macra, Marmora, Moiola, Montemale di Cuneo, Monterosso Grana, Peveragno, Pietraporzio, Pradleves, Prazzo, Rittana, Roaschia, Robilante, Roccabruna, Roccasparvera, Roccavione, Sambuco, San Damiano Macra, Stroppo, Tarantasca, Valdieri, Valgrana, Valloriate, Vernante, Vignolo, Villafalletto, Villar San Costanzo, Vinadio, Vottignasco \nGiudice di pace di Mondov\u00ec.\nAlto, Bagnasco, Bastia Mondov\u00ec, Battifollo, Belvedere Langhe, Bene Vagienna, Bonvicino, Briaglia, Briga Alta, Camerana, Caprauna, Car\u00f9, Castellino Tanaro, Castelnuovo di Ceva, Ceva, Cigli\u00e8, Clavesana, Dogliani, Farigliano, Frabosa Soprana, Frabosa Sottana, Garessio, Gottasecca, Igliano, Lequio Tanaro, Lesegno, Lisio, Magliano Alpi, Margarita, Marsaglia, Mombarcaro, Mombasiglio, Monastero di Vasco, Monasterolo Casotto, Monchiero, Mondov\u00ec, Monesiglio, Montaldo di Mondov\u00ec, Montanera, Montezemolo, Morozzo, Murazzano, Niella Tanaro, Nucetto, Ormea, Pamparato, Paroldo, Perlo, Pianfei, Piozzo, Priero, Priola, Prunetto, Roascio, Roburent, Rocca Cigli\u00e8, Rocca de' Baldi, Roccaforte Mondov\u00ec, Sale delle Langhe, Sale San Giovanni, Saliceto, Salmour, San Michele Mondov\u00ec, Sant'Albano Stura, Scagnello, Somano, Torre Mondov\u00ec, Torresina, Trinit\u00e0, Vicoforte, Villanova Mondov\u00ec, Viola \nGiudice di pace di Saluzzo.\nBagnolo Piemonte, Barge, Bellino, Brondello, Brossasco, Caramagna Piemonte, Card\u00e8, Casalgrasso, Casteldelfino, Castellar, Cavallerleone, Cavallermaggiore, Costigliole Saluzzo, Crissolo, Envie, Fatale, Frassino, Gambasca, Genola, Isasca, Lagnasco, Manta, Marene, Martiniana Po, Melle, Monasterolo di Savigliano, Moretta, Murello, Oncino, Ostana, Paesana, Pagno, Piasco, Polonghera, Pontechianale, Racconigi, Revello, Rifreddo, Rossana, Ruffia, Saluzzo, Sampeyre, Sanfront, Savigliano, Scarnafigi, Torre San Giorgio, Valmala, Venasca, Verzuolo, Villanova Solaro\nTribunale di Ivrea.\nGiudice di pace di Ivrea.\nAgli\u00e8, Ala di Stura, Albiano d'Ivrea, Alice Superiore, Alpette, Andrate, Azeglio, Bairo, Balangero, Baldissero Canavese, Balme, Banchette, Barbania, Barone Canavese, Bollengo, Borgaro Torinese, Borgiallo, Borgofranco d'Ivrea, Borgomasino, Bosconero, Brandizzo, Brosso, Brozolo, Brusasco, Burolo, Busano, Cafasse, Caluso, Candia Canavese, Canischio, Cantoira, Caravino, Carema, Casalborgone, Cascinette d'Ivrea, Castagneto Po, Castellamonte, Castelnuovo Nigra, Castiglione Torinese, Cavagnolo, Ceres, Ceresole Reale, Chialamberto, Chiaverano, Chiesanuova, Chivasso, Ciconio, Cintano, Cinzano, Ciri\u00e9, Coassolo Torinese, Colleretto Castelnuovo, Colleretto Giacosa, Conio, Cossano Canavese, Cuceglio, Cuorgn\u00e8, Favria, Feletto, Fiano, Fiorano Canavese, Foglizzo, Forno Canavese, Frassinetto, Front, Gassino Torinese, Germagnano, Groscavallo, Grosso, Ingria, Issiglio, Ivrea, Lanzo Torinese, Lauriano, Leini, Lemie, Lessolo, Levone, Locana, Lombardore, Loranz\u00e8, Lugnacco, Lusigli\u00e8, Maglione, Mathi, Mazze, Mercenasco, Meugliano, Mezzenile, Monastero di Lanzo, Montalenghe, Montalto Dora, Montanaro, Monteu da Po, Noasca, Nole, Nomaglio, Oglianico, Orio Canavese, Ozegna, Palazzo Canavese, Parella, Pavone Canavese, Pecco, Perosa Canavese, Pertusio, Pessinetto, Piverone, Pont-Canavese, Prascorsano, Pratiglione, Quagliuzzo, Quassolo, Quincinetto, Ribordone, Rivalba, Rivara, Rivarolo Canavese, Rivarossa, Robassomero, Rocca Canavese, Romano Canavese, Ronco Canavese, Rondissone, Rueglio, Salassa, Salerano Canavese, Samone, San Benigno Canavese, San Carlo Canavese, San Colombano Belmonte, San Francesco al Campo, San Giorgio Canavese, San Giusto Canavese, San Martino Canavese, San Maurizio Canavese, San Mauro Torinese, San Ponso, San Raffaele Cimena, San Sebastiano da Po, Scarmagno, Sciolze, Settimo Rottaro, Settimo Torinese, Settimo Vittone, Sparone, Strambinello, Strambino, Tavagnasco, Torrazza Piemonte, Torre Canavese, Trausella, Traversella, Traves, Usseglio, Vallo Torinese, Valperga, Valprato Soana, Varisella, Vauda Canavese, Venaria Reale, Verolengo, Verrua Savoia, Vestign\u00e8, Vialfr\u00e8, Vico Canavese, Vidracco, Villanova Canavese, Villareggia, Vische, Vistrorio, Vi\u00f9, Volpiano \nTribunale di Novara.\nGiudice di pace di Novara.\nAgrate Conturbia, Barengo, Bellinzago Novarese, Biandrate, Boca, Bogogno, Bolzano Novarese, Borgo Ticino, Borgolavezzaro, Borgomanero, Briga Novarese, Briona, Caltignaga, Cameri, Carpignano Sesia, Casalbeltrame, Casaleggio Novara, Casalino, Casalvolone, Castellazzo Novarese, Castelletto sopra Ticino, Cavaglietto, Cavaglio d'Agogna, Cavallirio, Cerano, Comignago, Cressa, Cureggio, Divignano, Fara Novarese, Fontaneto d'Agogna, Galliate, Garbagna Novarese, Gargallo, Gattico, Ghemme, Gozzano, Granozzo con Monticello, Grignasco, Landiona, Maggiora, Mandello Vitta, Marano Ticino, Mezzomerico, Momo, Nibbiola, Novara, Oleggio, Pogno, Pombia, Prato Sesia, Recetto, Romagnano Sesia, Romentino, San Maurizio d'Opaglio, San Nazzaro Sesia, San Pietro Mosezzo, Sillavengo, Sizzano, Soriso, Sozzago, Suno, Terdobbiate, Tornaco, Trecate, Vaprio d'Agogna, Varallo Pombia, Veruno, Vespolate, Vicolungo, Vinzaglio \nTribunale di Torino.\nGiudice di pace di Pinerolo.\nAirasca, Angrogna, Bibiana, Bobbio Pellice, Bricherasio, Bruino, Buriasco, Campiglione-Fenile, Candiolo, Cantalupa, Castagnole Piemonte, Cavour, Cercenasco, Cumiana, Fenestrelle, Frossasco, Garzigliana, Inverso Pinasca, Lombriasco, Luserna San Giovanni, Lusernetta, Macello, Massello, None, Orbassano, Osasco, Osasio, Pancalieri, Perosa Argentina, Perrero, Pinasca, Pinerolo, Piossasco, Piscina, Pomaretto, Porte, Pragelato, Prali, Pramollo, Prarostino, Roletto, Ror\u00e0, Roure, Salza di Pinerolo, San Germano Chisone, San Pietro Val Lemina, San Secondo di Pinerolo, Sangano, Scalenghe, Sestriere, Torre Pellice, Usseaux, Vigone, Villafranca Piemonte, Villar Pellice, Villar Perosa, Virle Piemonte, Volvera \nGiudice di pace di Torino.\nAlmese, Alpignano, Andezeno, Arignano, Avigliana, Baldissero Torinese, Bardonecchia, Beinasco, Borgone Susa, Bruzolo, Bussoleno, Buttigliera Alta, Cambiano, Caprie, Carignano, Caselette, Caselle Torinese, Cesana Torinese, Chianocco, Chieri, Chiomonte, Chiusa di San Michele, Claviere, Coazze, Collegno, Condove, Druento, Exilles, Giaglione, Giaveno, Givoletto, Gravere, Grugliasco, La Cassa, La Loggia, Marentino, Mattie, Meana di Susa, Mombello di Torino, Mompantero, Moncalieri, Moncenisio, Montaldo Torinese, Moriondo Torinese, Nichelino, Novalesa, Oulx, Pavarolo, Pecetto Torinese, Pianezza, Pino Torinese, Piobesi Torinese, Reano, Riva presso Chieri, Rivalta di Torino, Rivoli, Rosta, Rubiana, Salbertrand, San Didero, San Gillio, San Giorio di Susa, Sant'Ambrogio di Torino, Sant'Antonino di Susa, Santena, Sauze di Cesana, Sauze d'Oulx, Susa, Torino, Trana, Trofarello, Vaie, Val della Torre, Valgioie, Venaus, Villar Dora, Villarbasse, Villar Focchiardo, Villastellone, Vinovo\nTribunale di Verbania.\nGiudice di pace di Verbania.\nAmeno, Antrona Schieranco, Anzola d'Ossola, Arizzano, Armeno, Arola, Arona, Aurano, Baceno, Bannio Anzino, Baveno, Bee, Belgirate, Beura-Cardezza, Bognanco, Borgomezzavalle, Brovello-Carpugnino, Calasca-Castiglione, Cambiasca, Cannero Riviera, Cannobio, Caprezzo, Casale Corte Cerro, Ceppo Morelli, Cesara, Colazza, Cossogno, Craveggia, Crevoladossola, Crodo, Domodossola, Dormelletto, Druogno, Formazza, Germagno, Ghiffa, Gignese, Gravellona Toce, Gurro, Intragna, Invorio, Lesa, Loreglia, Macugnaga, Madonna del Sasso, Malesco, Masera, Massino Visconti, Massiola, Meina, Mergozzo, Miasino, Miazzina, Montecrestese, Montescheno, Nebbiuno, Nonio, Oggebbio, Oleggio Castello, Omegna, Ornavasso, Orta San Giulio, Pallanzeno, Paruzzaro, Pella, Pettenasco, Piedimulera, Pieve Vergonte, Pisano, Premeno, Premia, Premosello-Chiovenda, Quarna Sopra, Quarna Sotto, Re, San Bernardino Verbano, Santa Maria Maggiore, Stresa, Toceno, Trarego Viggiona, Trasquera, Trontano, Valle Cannobina, Valstrona, Vanzone con San Carlo, Varzo, Verbania, Vignone, Villadossola, Villette, Vogogna\nTribunale di Vercelli.\nGiudice di pace di Casale Monferrato.\nAlfiano Natta, Altavilla Monferrato, Balzola, Borgo San Martino, Bozzole, Calliano, Camagna Monferrato, Camino, Casale Monferrato, Castelletto Merli, Cella Monte, Cereseto, Cerrina Monferrato, Coniolo, Conzano, Cuccaro Monferrato, Frassinello Monferrato, Frassineto Po, Fubine, Gabiano, Giarole, Grazzano Badoglio, Mirabello Monferrato, Mombello Monferrato, Moncalvo, Moncestino, Morano sul Po, Murisengo, Occimiano, Odalengo Grande, Odalengo Piccolo, Olivola, Ottiglio, Ozzano Monferrato, Penango, Pomaro Monferrato, Pontestura, Ponzano Monferrato, Rosignano Monferrato, Sala Monferrato, San Giorgio Monferrato, Serralunga di Crea, Solonghello, Terruggia, Ticineto, Tonco, Treville, Valmacca, Vignale Monferrato, Villadeati, Villamiroglio, Villanova Monferrato \nGiudice di pace di Varallo.\nAiloche, Alagna Valsesia, Balmuccia, Boccioleto, Borgosesia, Breia, Campertogno, Caprile, Carcoforo, Cellio, Cervatto, Civiasco, Cravagliana, Crevacuore, Fobello, Guardabosone, Mollia, Pila, Piode, Postua, Quarona, Rassa, Rima San Giuseppe, Rimasco, Rimella, Riva Valdobbia, Rossa, Sabbia, Scopa, Scopello, Serravalle Sesia, Sostegno, Valduggia, Varallo, Vocca \nGiudice di pace di Vercelli.\nAlbano Vercellese, Alice Castello, Arborio, Asigliano Vercellese, Balocco, Bianz\u00e8, Borgo d'Ale, Borgo Vercelli, Buronzo, Caresana, Caresanablot, Carisio, Casanova Elvo, Cigliano, Collobiano, Costanzana, Crescentino, Crova, Desana, Fontanetto Po, Formigliana, Gattinara, Ghislarengo, Gifflenga, Greggio, Lamporo, Lenta, Lignana, Livorno Ferraris, Lozzolo, Moncrivello, Motta de' Conti, Olcenengo, Oldenico, Palazzolo Vercellese, Pertengo, Pezzana, Prarolo, Quinto Vercellese, Rive, Roasio, Ronsecco, Rovasenda, Salasco, Sali Vercellese, Saluggia, San Germano Vercellese, San Giacomo Vercellese, Santhi\u00e0, Stroppiana, Tricerro, Trino, Tronzano Vercellese, Vercelli, Villa del Bosco, Villarboit, Villata"}
{"id": "5495081", "revid": "1305772", "url": "https://it.wikipedia.org/wiki?curid=5495081", "title": "Not a Bad Thing", "text": "Not a Bad Thing \u00e8 un singolo del cantante statunitense Justin Timberlake, pubblicato nel 2014 ed estratto dall'album \"The 20/20 Experience 2 of 2\".\nLa canzone \u00e8 stata scritta da Timberlake con Timothy \"Timbaland\" Mosley, Jerome \"J-Roc\" Harmon e James Fauntleroy."}
{"id": "5495082", "revid": "110157", "url": "https://it.wikipedia.org/wiki?curid=5495082", "title": "1. Bundesliga 2014-2015 (femminile, Germania)", "text": "La 1. Bundesliga 2014-2015 si \u00e8 svolta dal 18 ottobre 2014 al 29 aprile 2015: al torneo hanno partecipato dodici squadre di club tedesche e la vittoria finale \u00e8 andata per la quarta volta, la seconda consecutiva, al Dresdner Sportclub 1898.\nRegolamento.\nLe squadre hanno disputato un girone all'italiana, con gare di andata e ritorno, per un totale di ventidue giornate; al termine della \"regular season\":\nSquadre partecipanti.\nAl campionato di 1. Bundesliga 2014-15 hanno partecipato dodici squadre: quelle neopromosse dalla 2. Bundesliga sono state il Volleyball-Club Olympia '93 Berlin, vincitrice del girone nord, e il Freier Turn- und Sportverein 1922 Straubing, vincitrice del girone sud; una squadra che ha avuto il diritto di partecipazione, ossia lo Freier Turn- und Sportverein 1922 Straubing, ha rinunciato all'iscrizione: al posto di questa \u00e8 stata ripescata il Turnverein Fischbek von 1921."}
{"id": "5495086", "revid": "1142403", "url": "https://it.wikipedia.org/wiki?curid=5495086", "title": "Ramon Guevara", "text": ""}
{"id": "5495088", "revid": "729019", "url": "https://it.wikipedia.org/wiki?curid=5495088", "title": "Cosciale", "text": "Il cosciale \u00e8 l'elemento dell'armatura a piastre deputata alla protezione della coscia."}
{"id": "5495089", "revid": "287204", "url": "https://it.wikipedia.org/wiki?curid=5495089", "title": "Ramon Nomar", "text": ""}
{"id": "5495091", "revid": "83531", "url": "https://it.wikipedia.org/wiki?curid=5495091", "title": "Unione Sportiva Lucchese Libertas 1975-1976", "text": "Questa pagina raccoglie le informazioni riguardanti l'Unione Sportiva Lucchese Libertas nelle competizioni ufficiali della stagione 1975-1976."}
{"id": "5495094", "revid": "109687354", "url": "https://it.wikipedia.org/wiki?curid=5495094", "title": "NGC 1560", "text": "NGC 1560, conosciuta anche come IC 2062, \u00e8 una galassia a spirale (SA(s)d HII) di 11\u00aa magnitudo, situata in direzione della costellazione della Giraffa nel gruppo di galassie di Maffei 1 (o IC 342/Maffei Group). Fu scoperta il giorno 1 agosto 1883 da Wilhelm Tempel.\nLa sua distanza non \u00e8 ben nota a causa del fatto che \u00e8 abbastanza vicina alla Terra e la sua distanza non pu\u00f2 essere calcolata sulla base del redshift. La sua velocit\u00e0 radiale risulta negativa (- 35\u00a0km/s). Karachentsev et al. (2003) stimano una distanza di 11,2 milioni di anni luce (3,45 Megaparsec), mentre Lee e Madore (1993), con il metodo delle stelle pi\u00f9 luminose, valutavano la distanza in 8,1 milioni di anni luce (2,5 Megaparsec). Attualmente si considera che la stima pi\u00f9 accurata sia compresa tra 8 e 12 milioni di anni luce. Pur abbastanza vicina alla Terra, questa galassia non fa parte del Gruppo Locale.\nLa sua ampiezza \u00e8 valutata in circa 35.000 anni luce (dimensione apparente di 11,6 x 9,1 arcmin)."}
{"id": "5495122", "revid": "1005847", "url": "https://it.wikipedia.org/wiki?curid=5495122", "title": "Ministri per il coordinamento delle iniziative per la ricerca scientifica e tecnologica della Repubblica Italiana", "text": ""}
{"id": "5495126", "revid": "767487", "url": "https://it.wikipedia.org/wiki?curid=5495126", "title": "Not Alone (Aram Mp3)", "text": "Not Alone \u00e8 un singolo del cantante armeno Aram Mp3, pubblicato nel 2014. Con questa canzone l'artista ha partecipato all'Eurovision Song Contest 2014 in Danimarca, dove si \u00e8 classificato al quarto posto."}
{"id": "5495129", "revid": "789059", "url": "https://it.wikipedia.org/wiki?curid=5495129", "title": "Corte di appello di Torino", "text": ""}
{"id": "5495134", "revid": "963244", "url": "https://it.wikipedia.org/wiki?curid=5495134", "title": "Congregazione di sacerdoti secolari missionari di San Giovanni Battista", "text": ""}
{"id": "5495135", "revid": "287204", "url": "https://it.wikipedia.org/wiki?curid=5495135", "title": "Glow (album)", "text": ""}
{"id": "5495136", "revid": "287204", "url": "https://it.wikipedia.org/wiki?curid=5495136", "title": "Glow (singolo)", "text": ""}
{"id": "5495139", "revid": "2106381", "url": "https://it.wikipedia.org/wiki?curid=5495139", "title": "Otto/Novecento", "text": "Otto/Novecento \u00e8 una rivista quadrimestrale di Letteratura italiana relativa ai secoli XIX e XX, fondata nel 1977 da Umberto Colombo, e attualmente diretta dal professor Giuseppe Farinelli dell'Universit\u00e0 Cattolica di Milano.\nHa sede presso il Dipartimento di Italianistica e Comparatistica, Largo A. Gemelli 1, 20123 Milano.\nDel Comitato scientifico fanno ed hanno fatto parte affermati studiosi quali Giorgio Barberi Squarotti, Angelo Colombo, Salvatore Nigro, Silvio Ramat, Giuseppe Savoca, per non citare che i pi\u00f9 noti."}
{"id": "5495144", "revid": "1516566", "url": "https://it.wikipedia.org/wiki?curid=5495144", "title": "Ray Anthony Plays for Dancers in Love", "text": "Ray Anthony Plays for Dancers in Love \u00e8 un album di Ray Anthony, pubblicato dalla Capitol Records nel gennaio del 1957.\nMusicisti.\nDay by Day / I Hadn't Anyone Till You\nYou Do Something to Me / Through! (How Can You Say We're Through?) / Falling in Love with Love\nEasy to Love / I've Got You Under My Skin / I'll Close My Eyes\nWhere Am I? / Blue Champagne / Where or When / Dancers in Love"}
{"id": "5495145", "revid": "287204", "url": "https://it.wikipedia.org/wiki?curid=5495145", "title": "Nationale 1 1984-1985", "text": "La Nationale 1 1984-1985 \u00e8 stata la 63\u00aa edizione del massimo campionato francese di pallacanestro maschile. La vittoria finale \u00e8 stata ad appannaggio del ."}
{"id": "5495148", "revid": "1005847", "url": "https://it.wikipedia.org/wiki?curid=5495148", "title": "Ministri per i problemi istituzionali della Repubblica Italiana", "text": ""}
{"id": "5495149", "revid": "767487", "url": "https://it.wikipedia.org/wiki?curid=5495149", "title": "CeCe Peniston", "text": "Negli anni '90 ha registrato diversi brani di successo, tra cui la sua signature song \"Finally\" (1991), pubblicata quando aveva 21 anni. Altri suoi brani conosciuti sono \"We Got a Love Thang\", \"Keep On Walkin\"' e \"I'm in the Mood\"."}
{"id": "5495157", "revid": "1941276", "url": "https://it.wikipedia.org/wiki?curid=5495157", "title": "On the Rocks (Nicole Scherzinger)", "text": "On the Rocks \u00e8 un singolo della cantante statunitense Nicole Scherzinger, pubblicato nel 2014 ed estratto dall'album \"Big Fat Lie\".\nLa canzone \u00e8 stata scritta da Terius Nash, Christopher Stewart e Carlos McKinney."}
{"id": "5495160", "revid": "1941276", "url": "https://it.wikipedia.org/wiki?curid=5495160", "title": "Run (Nicole Scherzinger)", "text": "Run \u00e8 un singolo della cantante statunitense Nicole Scherzinger, pubblicato nel 2014 ed estratto dall'album \"Big Fat Lie\".\nLa canzone \u00e8 stata scritta da Felix Snow, Justin Tranter e Julia Michaels."}
{"id": "5495161", "revid": "481666", "url": "https://it.wikipedia.org/wiki?curid=5495161", "title": "Maibelle Heikes Justice", "text": "Negli anni dieci, lavor\u00f2 per il cinema, per diverse compagnie - tra le quali la Selig, la Essanay, la Lubin - per le quali scrisse oltre quaranta tra sceneggiature e soggetti. \nBiografia.\nPrimi anni.\nMaibelle Heikes Justice nacque nel 1871 in Indiana, a Logansport, figlia di Grace E. Heikes Justice e James Monroe Justice, un avvocato e uomo politico, veterano della guerra civile americana.\nCarriera.\nMaibelle Heikes Justice \u00e8 stata accreditata come sceneggiatrice in pi\u00f9 di quaranta film muti tra il 1913 e il 1925, gran parte dei quali erano cortometraggi. Tra i film pi\u00f9 notevoli di quel periodo va segnalato \"The Post-Impressionists\" diretto nel 1913 da Hardee Kirkland, una commedia basata sulla sua visita fatta da lei quello stesso anno all\"'Armory Show\" o \"International Exhibition of Modern Art\", organizzata dall'associazione dei pittori e degli scultori americani, la pi\u00f9 grande mostra di arti moderne degli Stati Uniti. In \"The Song in the Dark\" (1914), raccontava la storia di un canarino e del suo proprietario, ambedue ciechi. Visit\u00f2 la \"death house\" (la casa della morte) della prigione di Sing Sing per documentarsi e poter scrivere la sceneggiature di \"Who Shall Take My Life?\", dramma su un uomo innocente condannato a morte. Nel 1917, fu incaricata di scrivere per un film che aveva come soggetto il lavoro della Croce Rossa durante la prima guerra mondiale.\nJustice pubblic\u00f2 su Cosmopolitan e altre riviste nazionali. Un suo romanzo venne adattato per lo schermo in due versioni mute: \"Durand of the Bad Lands\" del 1917, diretto da Richard Stanton e \"Durand of the Bad Lands\" del 1925, diretto da Lynn Reynolds.\nMorte.\nMor\u00ec l'11 marzo 1926 a 55 anni."}
{"id": "5495165", "revid": "1444345", "url": "https://it.wikipedia.org/wiki?curid=5495165", "title": "Your Love (Nicole Scherzinger)", "text": "Your Love \u00e8 un singolo della cantante statunitense Nicole Scherzinger, pubblicato il 30 maggio 2014 come primo estratto dal secondo album in studio \"Big Fat Lie\".\nDescrizione.\nLa canzone \u00e8 stata scritta da Terius Nash e Christopher Stewart.\nVideo musicale.\nIl videoclip, diretto da Dawn Shadforth, \u00e8 stato girato su una spiaggia di Malib\u00f9 (California)."}
{"id": "5495168", "revid": "104458", "url": "https://it.wikipedia.org/wiki?curid=5495168", "title": "La Cibourg", "text": ""}
{"id": "5495170", "revid": "1983214", "url": "https://it.wikipedia.org/wiki?curid=5495170", "title": "Only One", "text": ""}
{"id": "5495171", "revid": "1775883", "url": "https://it.wikipedia.org/wiki?curid=5495171", "title": "Only One (Kanye West)", "text": "Only One \u00e8 un singolo del cantante statunitense Kanye West, registrato insieme al cantante inglese Paul McCartney. La canzone \u00e8 stata pubblicata nel dicembre 2014.\nIl videoclip del brano \u00e8 stato diretto da Spike Jonze."}
{"id": "5495173", "revid": "599013", "url": "https://it.wikipedia.org/wiki?curid=5495173", "title": "Artur Lekbello (1966)", "text": "Carriera.\nNazionale.\nHa collezionato 30 presenze con la Nazionale albanese."}
{"id": "5495174", "revid": "76963", "url": "https://it.wikipedia.org/wiki?curid=5495174", "title": "Episodi di Falling Skies (quinta stagione)", "text": "La quinta e ultima stagione della serie televisiva Falling Skies, composta da dieci episodi, \u00e8 stata trasmessa negli Stati Uniti per la prima volta dall'emittente via cavo TNT dal 28 giugno al 30 agosto 2015.\nIn Italia, la stagione \u00e8 andata in onda in prima visione sul canale satellitare Fox dal 7 luglio al 4 agosto 2016.\nIl guerriero.\nTrama.\nSvegliatosi dopo la missione lunare, Tom ha una conversazione con un dornia che assume le sembianze della sua defunta moglie, Rebecca Mason. Il dornia parla a Tom, mentre questo ricorda una conversazione con Rebecca sul suo cancro al seno;in quella occasione Rebecca usa parole che sono applicabili anche alla guerra sulla Terra. Il dornia avverte Tom che non si sa mai dove pu\u00f2 nascondersi un gruppo di nemici e gli consiglia di attingere alla sua rabbia primordiale, anche a costo di soffrire. E conclude, dicendogli di trovare il suo guerriero. A questo punto l'acqua entra dalle finestre della camera da letto di Boston, sommergendo Tom, che pi\u00f9 tardi, misteriosamente, si ritrova in una spiaggia sulla Terra, trova tracce della Seconda Massachusetts e capisce che sono a due giorni di cammino.\nNel frattempo al campo, Weaver spinge una triste Anne a parlare alle truppe. E lei dice a tutti che Tom e Alexis sono morti, ma in compenso la centrale energetica degli espheni \u00e8 stata distrutta. Tom invece, affronta e uccide un Calabrone Nero alato lungo la strada e fa il suo ingresso trionfale proprio durante il discorso di Anne. Una volta riunitosi con la Seconda Massachusetts, Tom racconta la sua esperienza ad Anne e ai propri figli. Anne ipotizza che Tom abbia avuto allucinazioni a bordo dell'astronave. Per questo Anne lo visita e solo dopo che lo ha dichiarato di buona salute gli permette di parlare alla Seconda Massachusetts. Davanti alla Seconda Massachusetts, Tom afferma che dopo i molti sacrifici fatti, hanno bisogno di arrabbiarsi e che \u00e8 tempo di esagerare. Per rintracciare e neutralizzare alcune cellule esphene vicine, si formano tre gruppi. Fra questi il gruppo alpha, con a capo Hal, ha uno scontro facile con alcuni skitter selvatici e un beamer (navicella aliena espheni) che finisce per schiantarsi contro un fienile. Il gruppo bravo, invece, con a capo Weaver, si imbatte in alcuni mech che non possono pi\u00f9 combattere per risparmiare energia. Il gruppo charlie, infine, guidato da Tom, \u00e8 attirato in una trappola e circondato da skitter. Quando uno degli skitter uccide Scotty, Tom usa il cadavere di Scott per spingere gli skitter in direzione di una bomba, ma il telecomando non funziona. Fortunatamente, il gruppo bravo arriva e Sara spara alla bomba, facendo esplodere gli alberi attorno e la nave aliena che gli stavano attaccando. \nAl ritorno dalla missione, Maggie chiede ad Hal di come si sia assicurato che Ben sia stato assegnato a un altro gruppo; Hal, in tono romantico, dice che non la lascer\u00e0 andare, mentre lui la trascina tra le sue braccia. Dopo alcune parole pi\u00f9 profonde, Hal chiarisce a Maggie la situazione: vuole che lei ferisca Ben per spezzargli il cuore. Ma anche se Maggie adora Hal ribadisce che lei non pu\u00f2 controllare i suoi sentimenti per Ben, e nemmeno lui pu\u00f2. Quando Matt, che fa parte del gruppo charlie, rivela di essere infastidito dalla tattica del padre riguardo al cadavere di Scotty; Tom e Anne scoprono la sua nuova mentalit\u00e0 da \"guerriero\". Con un cenno, Tom scopre al collo di Anne il ciondolo, Anne spiega che le ricorda Alexis e di volerlo tenere per non deprimersi. Intanto, la Seconda Massachusetts capisce che un supremo si nasconde nelle vicinanze e Tom insiste che il nascondiglio sia la vicina Woodrow Wilson High School, perch\u00e9 aveva visto un cospicuo busto di Wilson durante il suo \"ricordo con Rebecca\". Quando entrano nell'istituto per\u00f2, scoprono che la palestra della scuola \u00e8 piena di skitter. Alla vista degli skitter scappano tutti; Anthony e Denny si separano per raggiungere la piscina, ma in un istante alcuni skitter afferrano Denny e la strappano a met\u00e0 sotto gli occhi di Anthony che rimane sconvolto. Tom trova il supremo in un magazzino e parla con lui attraverso Ben. Il supremo dice che non ha paura, sostenendo di essere collegato a Ben e che il ragazzo prova lo stesso dolore che prova lui, ma Tom replica al supremo dicendogli che se gli spara, Ben avr\u00e0 al massimo un mal di testa. Tom, cos\u00ec, spara un proiettile in testa al supremo e per sicurezza gli spara altre due volte.\nAl rogo funebre per Denny, Tom viene punto sul collo. E quando guarda l'insetto nota che \u00e8 insolito.\nI morsi della fame.\nTrama.\nUn'orda di skitter piomba sulla Seconda Massachusetts senza la guida di un supremo, ma sono meno formidabili e meno calcolatori: si comportano pi\u00f9 come creature rabbiose che come guerrieri. Nonostante ci\u00f2, gli skitter si dirigono verso il loro obiettivo, arrivando ondata dopo ondata. Durante la prima ondata di attacchi di skitter, alcuni di loro riescono a superare la barricata della Seconda Massachusetts e, inspiegabilmente, fanno saltare in aria tutte le riserve di cibo della milizia. Anche se adesso gli umani non hanno pi\u00f9 cibo e un intero campo pieno di persone da sfamare, gli skitter mantengono i loro attacchi contro la milizia per pi\u00f9 di una settimana, al punto che le cose cominciano ad apparire piuttosto cupe, mentre le persone iniziano a perdere le forze e il morale. Per fortuna, Ben trova alcuni barattoli di cibo che sono sopravvissuti all'esplosione e Weaver scopre che sono di una fabbrica non lontana dal campo. La Seconda Massachusetts allora, decide di mandare Pope, Sarah, Ben e Maggie fuori dal campo a recuperare pi\u00f9 cibo possibile. Anthony ha iniziato a perdere la testa dopo aver visto Denny morire e Tom sta cercando di convincerlo a mantenere quella rabbia e a focalizzarla in modo che possa essere un'arma, invece che un peso. A quanto pare, questo suggerimento viene preso a cuore ed Anthony assieme a pochi altri combattenti riesce a catturare uno skitter indifeso e a torturarlo per vendicarsi. Tom vede esattamente cosa stanno facendo i suoi uomini e si limita solo a guardare, mentre Weaver entra e fa la voce della ragione, sparando allo skitter. \nPrima di andare in fabbrica, Pope cerca di trovare una soluzione per la fame. E decide di prendere uno skitter morto, dall'intera montagna di skitter morti, per cucinarlo. Mentre lo cucina, Russell decide di prenderne un pezzo, ma quando lo mangia inizia a vomitare, il sangue inizia a fuoriuscirgli dalla bocca e la mascella gli cade come se un acido avesse corroso l'interno della sua bocca. Mentre Anne sta cercando di indagare sull'insetto che ha punto Tom, d\u00e0 un compito a Matt: cercare un microscopio. Ma Matt non lo trova, cos\u00ec ne costruisce uno con le sue mani e lo porta ad Anne. La donna allora, esamina l'insetto al microscopio e si accorge che ha zampe anteriori come quelle degli espheni, zampe posteriori come quelle degli skitter, ali come quelle dei Calabroni Neri e scopre, scioccata, che ha occhi come quelli degli umani. Quando Tom va ad investigare, si vede l'occhio umano dell'insetto che prima si muove e poi fissa Tom. Ma l'insetto vola via, cos\u00ec, Tom e Anne lo seguono fino a uno sciame di insetti alieni che si trova in un campo militare di skitter e Calabroni Neri.\nNebbia mortale.\nTrama.\nQuando notano che gli skitter e i calabroni continuano a covare le uova nel campo, tutti capiscono che c'\u00e8 un supremo nella zona che lo gestisce e inviano Sara e Pope ad indagare. Anthony continua a disobbedire agli ordini e vuole dare un'occhiata a Brian skitterizzato, solo per scoprire che \u00e8 fuggito dopo che lo ha attaccato e ha portato sua sorella con s\u00e9. Maggie li insegue, contravvenendo gli ordini e Hal la segue per proteggerla. Nei boschi trovano il supremo, ma a differenza di Ben, Maggie non \u00e8 in grado di controllare il potere dei supremi e viene attratta da lui attraverso gli spuntoni. Hal reagisce, rincorrendo il supremo e pugnalandolo. Brian skitterizzato reagisce violentemente e spara accidentalmente a sua sorella per poi uccidersi.\nSara si ritrova in una nebbia generata dagli espheni ed \u00e8 incapace di muoversi, mentre Pope decide di tornare al campo base per cercare aiuto. Con il supremo trascinato al campo, Ben decide di provare un piano con l'aiuto di Maggie. Il piano in questione prevede che entrambi entrino nella mente del supremo per ottenere risposte, mentre Tom lo tortura. Tuttavia, quando il supremo ha delle convulsioni, anche Maggie e Ben iniziano ad averle. Ma grazie a questo riescono ad ottenere la posizione delle uova. Pope dice a Tom che devono andare ad aiutare Sara, ma Tom si rifiuta perch\u00e9 devono avere prima altre informazioni dal supremo. Pope cos\u00ec, ritorna da Sara, ma scopre che \u00e8 stata mangiata viva dagli stessi insetti volanti che hanno punto Tom. Alla fine della missione la squadra di Tom ha successo nel distruggere le uova, ma Pope si arrabbia per il fatto che Tom abbia lasciato morire Sara. \nTornato a Chinatown, Anthony decide di uccidere il supremo, la loro unica vera fonte di informazioni su ci\u00f2 che gli espheni stanno facendo. Anne si convince che Anthony non sia pi\u00f9 in grado di fare il suo dovere e che sia affetto da DPTS.\nNel frattempo Tom osserva le uova della nuova razza aliena allevata dagli espheni. Cochise per\u00f2, afferma che non sono una nuova razza, ma la forma originale degli skitter prima che gli Espheni li rendessero schiavi, i Dornia. E fa notare a Tom che c'\u00e8 un enorme segnale di disturbo su Washington DC.\nIl sogno di una vita.\nTrama.\nPope prega in ginocchio su un altare che ha eretto per Sara. L'altare si trova nel punto in cui Sara \u00e8 morta e il monumento ha il suo nome inciso alla base. Tom si fa vedere, ma resta lontano e dice a Pope che poteva chiedere aiuto per montare l'altare e che altri volevano salutare Sara. Tom parla a Pope per consolarlo, ma lui gli non risponde. E Pope distoglie lo sguardo da Tom con un'espressione di rabbia. Di ritorno al campo, Pope rimprovera con rabbia Tom per la sua decisione di lasciare morire Sara. Pope rompe una pala a met\u00e0 e getta i pezzi in un barile in fiamme, dicendo a Tom di dire addio anche a quella pala. Cochise rivela a Tom, Weaver e agli altri che il suo ciclo di vita sta per concludersi. Il volm ha chiamato suo padre per condividere un \"silenzio\", come \u00e8 loro tradizione. Anne \u00e8 inorridita, come lo \u00e8 Weaver. Scoprono che la sua versione di un rene (ne ha solo uno) sta cessando di funzionare e Anne gli parla dei trapianti di organi nel tentativo di salvare il volm.\nTom chiede a Ryan di unirsi al suo gruppo che si reca in una stazione di polizia per cercare benzina ed armi. Weaver ha spiegato che la Seconda Massachusetts non andr\u00e0 molto lontano senza carburante o altri veicoli, quindi il viaggio \u00e8 indispensabile. Il giovane Ryan afferra la sua arma e tutti escono per la missione.\nPope inizia a lavorare per reclutare una fazione della milizia da unire alla sua crociata di odio verso Tom Mason. Anthony si lamenta con Pope perch\u00e9 gli hanno sottratto le armi e Pope gli d\u00e0 una pistola. Poi Pope continua a convincere gli altri, chiedendo loro se Tom Mason abbia ucciso gi\u00e0 troppe persone nel suo ruolo di leader.\nCochise incontra suo padre per il loro silenzio condiviso e gli parla dell'operazione di trapianto suggerita da Anne. Dopo una discussione iniziale, il generale acconsente alla procedura e insiste sul fatto che Anne faccia l'operazione in quanto il volm non ha medici disponibili al momento.\nTom, Weaver, Matt e Dingaan Botha arrivano alla stazione di polizia e trovano un gruppo di veicoli che sembrano essere in ordine operativo. E Matt trova persino una radio. Weaver invece, trova un fuoristrada immacolato ed \u00e8 felicissimo. Dingaan Botha trova anche un'altra radio a onde corte e prende contatto con una donna inglese fuori dalla Bolivia. Ryan dice a Tom che sente qualcosa dietro a una porta, Tom gli dice di non aprire, ma Ryan apre comunque e trova uno sciame di insetti. Ryan va nel panico e cerca la sua pistola invece di chiudere subito la porta. Ryan allora finisce per inciampare e cadere a terra, ed \u00e8 divorato in pochi secondi dagli insetti. Tom viene inseguito dagli insetti volanti e proprio mentre pensa di fare la fine di Sara e Ryan, si ricorda che gli insetti hanno occhi umani, cos\u00ec, spruzza uno spray irritante per disorientare le creature e fugge.\nAnne esegue l'intervento chirurgico e Cochise reagisce bene al trapianto, invece il generale non \u00e8 cos\u00ec fortunato e muore dopo aver donato uno dei suoi \"reni\". Anne cos\u00ec decide di dirigersi fuori per ottenere una batteria per auto da un veicolo per rianimare il cuore del generale e sceglie la batteria del fuoristrada di Weaver. Intanto, gli altri sono tornati con le armi e la benzina. Mentre Anne prende i cavetti e Weaver usa le chiavi per rimuovere la batteria, Pope chiede a gran voce a Tom perch\u00e9 Ryan non ci sia. E Pope accusa Tom di aver ucciso un altro membro della Seconda Massachusetts. Nel frattempo, Anne rimuove la batteria e torna indietro per rianimare il padre di Cochise. Pope, invece, continua il suo attacco verbale a Tom e inferisce sulla figlia deceduta di Tom, Alexis. Ma Tom affronta finalmente Pope. Pope, cos\u00ec, prende in mano una pistola, la d\u00e0 a Tom, con la canna appoggiata sulla propria fronte e gli dice di sparargli. Tom, per\u00f2, rifiuta e si allontana. Tom, allora, bandisce Pope dalla Seconda Massachusetts e gli dice di non tornare:ora non fa pi\u00f9 parte della battaglia o della guerra. Pope se ne va, ma come ultime parole dice che non \u00e8 ancora finita. Intanto, il generale non pu\u00f2 essere rianimato e Anne si offre di subire il \"silenzio\" che Cochise non ha avuto con il padre. Lui accetta e mentre i due intraprendono la cerimonia, Cochise vede il generale e Anne vede Alexis: ognuno interagisce con la propria \"visione\". Questo avviene in completo silenzio ed \u00e8 un'esperienza emotiva sia per Anne che per Cochise. Una volta che sia Anne che il volm terminano la visione, entrambi parlano di dolore e affermano di rivivere un onere che non sentivano pi\u00f9 di avere.\nAnthony si avvicina ad Anne e le chiede di parlare in privato con lei. Anthony la conduce in una stanza dove Pope la sta aspettando. Pope si \u00e8 rasato i capelli ed \u00e8 chiaro che intende ucciderla per punire Tom. Anne lo interrompe, si fa largo tra un Anthony deluso e va ad avvertire Tom per dirgli che Pope \u00e8 diventato pericoloso.\nTom ha un'altra visione, dove la finta Rebecca gli dice che i fatti stanno arrivando al culmine e Tom chiede con rabbia di parlare direttamente con il dornia. Inoltre, Tom dice che non ha bisogno della sua defunta moglie per parlare ancora con loro. Mentre protesta per parlare direttamente con il dornia, la finta Rebecca chiede dove sia Hal. Tom avverte che suo figlio \u00e8 stato preso da Pope. Tom, allora, decide di andare a salvare suo figlio e Weaver gli dice di stare attento. Weaver, inoltre, dice a Tom che la guerra ha cambiato molti; Tom ribadisce di sapere che Pope sia cambiato, ma in realt\u00e0 Weaver si riferisce a Tom.\nPope toglie la sacca dalla testa di Hal e gli dice che non vuole ucciderlo. Ma uccider\u00e0 Tom non appena verr\u00e0 a salvarlo.\nVivere o sopravvivere.\nTrama.\nUn gruppo di persone sono intrappolate in una casa dagli skitter. Quattro di loro decidono di fuggire e una volta fuori vengono bloccati da due skitter. Uno di loro ruggisce e Pope, insieme a Anthony, scende in loro soccorso e spara agli skitter. In seguito, Anthony salva il gruppo ancora in casa. Quando tornano Pope, il nuovo leader, viene informato che Anthony, ormai suo \"braccio destro\", ha scelto quattro membri del gruppo come \"personale non essenziale\" e ha detto loro di andarsene. Una delle sopravvissute, Isabella, informa Pope che \u00e8 un'infermiera e che pu\u00f2 essere utile a lui e alla sua squadra. Pope accetta di lasciarla restare, ma ordina agli altri tre di andarsene. Isabella cerca di contrattare per farli rimanere, ma perde.\nNel frattempo, Tom sta seguendo gli indizi che Pope gli trasmette via radio al trasmettitore.\nWeaver e il resto della Seconda Massachusetts sono caduti in un'imboscata di quello che sembra essere un cecchino che ha bloccato il convoglio. Il cecchino chiede un camion e met\u00e0 delle loro munizioni o inizier\u00e0 a far esplodere veicoli ogni trenta secondi. Weaver vuole parlare con lui disarmato, ma una volta dentro viene sparato. Anne si avvicina per assicurarsi che stia bene e Weaver le dice di non ucciderlo perch\u00e9 ha una moglie e due figli che sta cercando di proteggere.\nIsabella, dopo aver convinto Pope che pu\u00f2 usarla, ottiene il suo primo incarico. Deve ricucire Hal dopo che Pope lo ha ferito, mentre Tom attraverso la radio trasmittente lo sente urlare. Tom dice a Pope che lo uccider\u00e0.\nNel frattempo, Weaver cerca di entrare nella testa del bandito, ma quest'uomo \u00e8 fuori di s\u00e9 e non vuole ragionare. Anne, con riluttanza, ordina la met\u00e0 delle munizioni da posizionare vicino alla porta. Anne dice al resto della truppa che raddoppieranno pi\u00f9 tardi e cos\u00ec otterranno Weaver.\nIsabella mentre ricuce Hal, lui le dice che non ci vorr\u00e0 molto tempo prima che Pope si renda conto che non \u00e8 un'infermiera. Inoltre, Hal dice a Isabella che sa perch\u00e9 ha combattuto per mantenere i suoi amici con la squadra di Pope, e le dice che non ci vorr\u00e0 molto prima che il suo rapitore riesca a capirlo.\nUn calabrone gigante attacca il campo e una delle nuove reclute, Ken viene ferito. Isabella inizia a curare l'uomo quando Pope gli chiede se pu\u00f2 ancora combattere. Isabella risponde che non lo sa e prima che possa finire la frase Pope spara all'uomo.\nTom continua il suo frustrante, lento viaggio per riprendersi Hal e ha un'altra visione del dornia. Apparendo come Rebecca ancora una volta, il dornia dice a Tom che se lui muore, la guerra e la Terra saranno perdute. Tom rifiuta di continuare ad ascoltare e decide di seguire Hal perch\u00e9 non vuole che suo figlio muoia per il \"bene superiore\". Il dornia Rebecca dice a Tom di amarlo, ma Tom risponde che non sa se \u00e8 la sua defunta moglie a parlare e se ne va per salvare suo figlio.\nWeaver cerca di sopraffare l'uomo armato e perde. Pi\u00f9 tardi, mentre l'uomo si trova in un'altra stanza a parlare con la sua famiglia, Weaver si slega le mani. Chiede dell'acqua e quando l'uomo gli d\u00e0 da bere, Weaver afferra la pistola dalla cintura del cecchino. Entrambi stanno uno di fronte all'altro con le armi pronte a sparare quando Maggie e Ben entrano dalla finestra. Dopo un breve periodo di tensione, Weaver parla con l'uomo e gli dice che lo possono aiutare. Weaver rivela che anche lui e Anne hanno perso i loro bambini, supponendo che l'uomo armato ne abbia, e spiega che loro sono l\u00ec per lui come la Seconda Massachusetts era l\u00ec per Weaver quando \u00e8 stato trovato. Il suo discorso calma il padre sconvolto che mostra a Weaver cosa c'\u00e8 nell'altra stanza. E scopre che la famiglia del cecchino \u00e8 morta e ogni suo membro si trova in un sacco per cadaveri. Weaver chiede il nome dell'uomo, Martin, e lo convince ad unirsi alla Seconda Massachusetts.\nHal fa un discorso molto simile a quello di Weaver ad Isabella e lei decide di liberarlo.\nDi ritorno all'accampamento, Tom spara a Pope in faccia mentre Hal e Isabella iniziano a scappare. Mentre Tom aspetta di sparare di nuovo a Pope, il gigantesco calabrone che ha attaccato il campo prima, ritorna e afferra Tom, sollevandolo e volando via. Hal e Isabella scappano e pi\u00f9 tardi un Pope ferito alla guancia, interroga Anthony su dove si trova Hal.\nTregua.\nTrama.\nTom Mason si sveglia in un letto e al suo capezzale vede una donna che gli cura le ferite al viso. A prima vista sembra Rebecca. Tom reagisce male alla sua presenza e la donna lascia la stanza, chiudendo la porta dietro di lei. Tom trova un'arma e un uomo pi\u00f9 anziano entra con un fucile. Dopo una breve pausa, vengono fornite spiegazioni da entrambe le parti. Tom scopre che si trova in una parte della Carolina del Nord che non \u00e8 stata toccata dalla guerra. L'uomo, sua figlia e i tre figli di lei si trovano, infatti, al di fuori della zona di battaglia. Tom, cos\u00ec, si prende una pausa dalla guerra ed \u00e8 per lui travolgente: piange a cena e dice alla famiglia che sta bene quando gli viene chiesto. La donna, Alicia, ha perso il marito in un'altra guerra e vuole proteggere la sua famiglia. Suo figlio maggiore, Kyle, esplora i confini e vuole sapere cosa sta realmente accadendo. Quando apprende del conflitto da Tom, il quindicenne vuole unirsi allo sforzo.\nTornando alla Seconda Massachusetts, Daniel Weaver sta attraversando un periodo difficile, accettando la gratitudine da adulatore di Martin, il padre afflitto dal dolore e un po' dispiaciuto per aver sparato a Daniel. Mentre bivaccano per la notte, Martin \u00e8 cos\u00ec invadente da mettere a disagio Weaver, sistemando il suo zaino e la sua tenda. Esasperato, Weaver chiede a Martin di trovargli una bottiglia di whisky. Nel frattempo, la milizia ha seguito il segnale di una distilleria e Weaver ha diviso la Seconda Massachusetts in gruppi separati per cercare la fonte che si scopre essere un trasmettitore. Maggie chiede ad Anne di tirar fuori i suoi spuntoni, gli stessi che ha ricevuto da Ben, e Anne dice di no. Anne le dice che in seguito potranno parlare di rimuoverli, ma ora ha bisogno del suo \"super soldato\". Cochise dice a Maggie che li rimuover\u00e0 fuori lui. Pi\u00f9 tardi, tenta di rimuovere i tre spuntoni, ma l'ultimo comincia a dare problemi. L'ultimo spuntone, infatti, inizia a tagliare il midollo spinale di Maggie. Anne entra all'improvviso, vede l'intervento di Cochise e infuriata completa la procedura. Gli spuntoni vengono rimossi con successo e Ben \u00e8 turbato dal fatto che Maggie le abbia tolte. Ben afferma a Maggie che le ha dato una parte di lui e lei l'ha buttata nella spazzatura. E dice a Maggie di amarla.\nNel frattempo Tom continua a guarire e legare con la piccola famiglia che lo ha salvato dal calabrone gigante.\nAnche Hal e Isabella si stanno unendo, mentre cercano Tom. Lungo la strada trovano il calabrone gigante, \u00e8 ferito, ma ancora vivo. Dopo che Hal ha svuotato il suo caricatore sulla creatura, Isabella nota delle tracce che portano via e seguono la pista. Pi\u00f9 tardi, mentre campeggia per la notte, Isabella rivela che suo padre era un diplomatico che le insegn\u00f2 che la gente era essenzialmente buona dentro e dice ad Hal che da allora ha imparato che le cose sono diverse e ammette che \u00e8 la guerra. Dopo un momento di silenzio, Hal ed Isabella si baciano.\nTornato alla distilleria, Martin \u00e8 andato a cercare una bottiglia di whisky. Proprio mentre \u00e8 li, vede qualcosa di luminoso sotto un pavimento di legno, lo rimuove e trova il trasmettitore espheni. Corre subito a dirlo a Weaver e Martin ottiene pi\u00f9 elogi per la sua scoperta che per il whisky: il trasmettitore potrebbe invertire gli esiti della guerra.\nAlla fattoria, Tom deve dire al figlio maggiore di Alicia della guerra che lei gli ha nascosto. Il ragazzo, infatti, trova i resti di un Mega-Mech e Kyle dice a Tom che vuole essere un combattente come suo padre defunto. Mentre Tom si prepara a tornare dalla Seconda Massachusetts, la famiglia rimane li dov'\u00e8. Hal finalmente trova Tom e tornano assieme alla Seconda Massachusetts\nQuando Tom e Hal, insieme a Isabella, tornano, Ben \u00e8 turbato e lo \u00e8 anche Anne anche se \u00e8 pi\u00f9 arrabbiata con Cochise. Anne chiede a Cochise cosa pensava di fare e lui gli risponde che non lo sapeva. Isabella crede di essere la ragazza di Hal, ma quando scopre dell'esistenza di Maggie e dell'amore di Hal verso Maggie, non sa pi\u00f9 che pesci pigliare.\nDubbi e sospetti.\nTrama.\nLa Seconda Massachusetts trova una base militare in servizio, mentre si reca a Washington e sulla loro strada vengono bloccati da dei soldati. E scoprono che la persona a capo della base \u00e8 il capitano Katie Marshall,una vecchia fiamma di Weaver. La base ha tutto ci\u00f2 di cui hanno bisogno per portare la lotta agli espheni a Washington, compresi veicoli armati, armi e dozzine di soldati addestrati. Mentre tutti si sistemano, Tom inizia a spiegare rapidamente ci\u00f2 di cui hanno bisogno, ma non sembra che i militari siano interessati a uscire dalla base per combattere.\nWeaver raggiunge la sua vecchia fiamma nella sua stanza, scoprendo che recentemente hanno combattuto con gli espheni e che alcune settimane fa, mentre erano in pattuglia hanno perso alcuni uomini. Ha anche parlato di dover trovare collaboratori umani degli espheni.\nMentre Tom e Hal mostravano ai militari le mappe dei volm, sembravano tutti un po' scioccati e preoccupati del fatto che Tom e la Seconda Massachusetts lavorino con i volm.\nMentre fanno il loro primo buon pasto, Maggie e Hal hanno la loro prima vera conversazione. Maggie sa che Isabella \u00e8 una minaccia e anche lei sente di aver fatto molti errori da sola, ma nessuno dei due sta facendo marcia indietro. Alla fine della notte diversi soldati si siedono a bere con Hal, Isabella, Maggie e Ben e i soldati sembrano molto interessati alle spuntoni di Ben, e uno dei soldati vuole addirittura sentirli. Ben glielo permette e ritrae la mano quando lo tocca. Un soldato di nome Zak Kagel dice che questo \u00e8 veramente strano.Pi\u00f9 tardi tre soldati trovano Ben nello spogliatoio e chiedono che venga con loro, con le pistole estratte. Ben sa che qualcosa non quadra e si rifiuta di andare con loro. Inizia una lotta e Ben rompe facilmente le loro armi, getta due soldati contro lo specchio e un altro negli armadietti. Ma qualcuno piomba alle spalle di Ben e lo mette al tappeto: \u00e8 il soldato Zak Kagel.\nHal e Tom parlano con il tenente Demarcus Wolf, confusi sul motivo per cui tutto ci\u00f2 che stanno facendo \u00e8 solo ascoltare e non comunicare con tutti i gruppi di miliziani l\u00e0 fuori. Il tenente Demarcus Wolf spiega che \u00e8 stato dato loro solo l'ordine di ascoltare e determinare se le milizie sono state compromesse dagli espheni. Come ha sottolineato Hal in precedenza, il tenente \u00e8 un po' paranoico.\nWeaver decide di fare colazione con Marshall, mentre rivisitano i vecchi tempi.\nAnne continua ad essere d'aiuto nell'infermeria, aiutando un soldato con un'infezione.\nBen viene quindi legato a una lettiga e Zak lo afferra per i capelli e inizia a interrogarlo. Sembra che abbia solo l'ordine di ottenere informazioni, poich\u00e9 credono che Ben sia una spia degli espheni. Ben non ha nulla da dire e cerca di spiegare che \u00e8 in grado di controllare i suoi spuntoni, ma al soldato non gli importa.\nKatie Marshall si avvicina a Tom, chiedendo perch\u00e9 sta dando ordini ai suoi uomini. Tom vuole sapere perch\u00e9 non stanno contattando altre milizie e che tutti devono stare dalla stessa parte. Tuttavia, Marshall si concentra solo su collaboratori umani e non su offensive importanti.\nNel frattempo, Ben \u00e8 sotto tortura e Zak usa un paio di pinze per rimuovere forzatamente uno degli spuntoni di Ben. Ben urla di dolore, mentre lo spuntone gli viene tirato fuori. Lo spuntone attacca il soldato che lo calpesta e lo spezza. Appena lo spuntone si rompe Ben sviene.\nTom scopre che Ben \u00e8 sparito dalla scorsa notte e inizia a scatenare l'inferno, chiedendo dove si trova e il tenente Shelton si rifiuta di dirglielo. Tom finisce,cos\u00ec, per farsi arrestare e la Seconda Massachusetts viene radunata tutta.\nMatt riesce a rimanere nascosto, mentre Weaver va d\u00e0 Katie Marshall chiedendo cosa diavolo sta succedendo.\nMarshall fa vedere a Weaver che ha un'indagine completa su di loro. Secondo lei, Tom non ha mai volato sulla Luna e Ben ha scelto di farsi inserire gli spuntoni: sono entrambi collaboratori degli espheni da mettere sotto processo per far confessare loro la verit\u00e0.\nWeaver trova Matt e lo aiuta a nascondersi come soldato per scappare dalla base e avvisare Cochise e Dingaan di chiedere aiuto.\nIsabella viene quasi assalita da Zak, ma Maggie arriva in tempo per salvarla. Quando Isabella cerca di spiegare a Hal, Maggie le dice che la sua relazione con Hal si era rovinata molto tempo prima che Isabella arrivasse. Insiste, quindi, sul fatto che devono rimanere insieme se vogliono sopravvivere a quest' ultimo tradimento.\nIl processo inizia e Ben viene trascinato perch\u00e9 \u00e8 a malapena in grado di camminare; Tom e Weaver scoprono che \u00e8 stato torturato. Weaver \u00e8 scioccato e Tom \u00e8 furioso, ma continua ad andare avanti con il processo. Marshall esaminando tutti i casi in cui Tom viene catturato e ha trovato la via del ritorno senza spiegazioni,non riesce a credere a nulla di quello che Tom gli dice. Quando Tom inizia a rimproverarla perch\u00e9 l'intera faccenda \u00e8 una farsa, Marshall fissa il nulla e la sua ferita ricomincia a sanguinare. Chiude il dossier su Tom, Ben e Hal e li dichiara traditori, accusandoli di tradimento per cui la sentenza \u00e8 la morte.\nL'episodio termina rivelando che un supremo sta osservando dalla sua base navale.\nIl burattinaio.\nTrama.\nWeaver prende la sua jeep quando Katie Marshall si reca nel bosco una notte e scopre di incontrarsi con un supremo. Dopo che Katie Marshall si congeda, Weaver uccide il supremo e decide di mostrare il cadavere a Demarcus Wolf, che incredulo, insieme a Weaver, riporta il supremo morto alla base per vedere la reazione di Marshall. Marshall all'inizio sembra scioccata e quando i suoi soldati le chiedono di uscire per combattere, lei rifiuta e ordina loro di bruciare il corpo. Nel frattempo Marshall mostra a Weaver il cimitero di trentanove collaboratori che ha eliminato nelle ultime sei settimane. Dopo che Marshall si congeda, Kagel minaccia Weaver.\nUno dopo l'altro,i membri della Seconda Massachusetts finiscono in prigione, sorvegliati dal tenente Shelton. Tom, Hal, Ben sono dentro a delle celle, mentre all'improvviso portano anche Anne che \u00e8 stata tradita da Trevor Huston dopo che Anne ha detto che sua figlia era per met\u00e0 espheni.\nMaggie e Isabella lavorano insieme, mentre Matt \u00e8 in sella a una moto per portare pi\u00f9 truppe.\nWeaver mostra a Wolf e ad alcuni degli altri soldati una registrazione di Tom Mason che delinea il suo piano contro gli espheni. Sono d'accordo che non \u00e8 tradimento e acconsentono ad aiutarlo a rovesciare il piano di Marshall. Dopo che il tenente Shelton lascia liberi i prigionieri viene ucciso da Zak Kagel, mentre i soldati tornano in linea.\nI soldati si preparano a fucilare Anne che ha la possibilit\u00e0 di dire un ultimo discorso ai combattenti che sono costretti a guardare in una gabbia. Ben Mason implora Grey di non farlo. Gray esita, ma poi procede a mettere il cappuccio sopra la testa di Ben. Zak Kagel inizia l'esecuzione dando ordini ai soldati, ma al comando \"fuoco\" non c'\u00e8 nessun colpo. I soldati dell'esecuzione sono Stokes, Williams, Franklin e Goodman: tutti loro sono contro Marshall. All'improvviso entra un camion con Tom Mason dentro e inizia a togliere i cappucci dalla sua famiglia e da Wolf. Kagel estrae una pistola, ma Isabella gli spara prima che lui possa sparare. Anche Marshall estrae una pistola per sparare a Tom, ma viene pugnalata da Weaver e si scopre che Marshall \u00e8 in realt\u00e0 un clone sperimentale. La vera Katie, infatti, \u00e8 morta sei settimane fa in un'imboscata. Adesso,Tom \u00e8 in grado di riunire la Quattordicesima Virginia e la Seconda Massachusetts, usando Cochise come esempio di come i volm non sono un nemico e non devono averne paura.\nNel frattempo, Trevor Huston sta camminando su una strada quando viene catturato da Anthony. Pope invece,sta assistendo ad una lotta mortale mentre \u00e8 seduto su un trono fra Victor e un altro uomo. Nello scontro, Victor prende il sopravvento, facendo cadere l'avversario a terra, ma non lo finisce. Pope,cos\u00ec, lancia la pistola all'altro che spara a Victor in testa. Dopo, Anthony porta Trevor che dice a Pope che Tom Mason \u00e8 ancora vivo.\nCochise ha trovato un modo per portare con s\u00e9 il dispositivo di comunicazione espheni e Ben scopre che i suoi spuntoni reagiscono alla sua presenza. Cochise suggerisce che gli spuntoni gli permettano di capire cosa stanno dicendo i supremi. Nonostante le obiezioni di tutti, Ben mette le mani dentro il trasmettitore espheno. E vede tutti i supremi che si inchinano davanti a un essere superiore. Ben informa gli altri di questo e tutti ne rimangono scioccati perch\u00e9 pensavano che i supremi fossero al comando. Interrogato da Tom riguardo all'essere, uno stupefatto Cochise dice che non \u00e8 possibile una cosa del genere.\nAi piedi del gigante.\nTrama.\nTom riceve dal dornia una bomba in grado di distruggere per sempre gli Espheni. Nel frattempo, Lexi viene trovata nel bosco:ora ha i capelli scuri. La ragazza dice di essere scampata alla missione lunare, viene portata al campo e fatta prigioniera. Alla base militare Ben, privato degli spuntoni, usa il congegno alieno scoprendo il piano definitivo degli Espheni: far arrivare la Regina e occupare definitivamente il pianeta. Intanto, Pope attacca la base militare coi suoi uomini: Tom lo uccide, facendolo saltare in aria con dei barili di benzina. Anne studia la bomba del dornia e scopre come non \u00e8 letale per gli umani,cos\u00ec la testa su Lexi che si rivela un clone alieno. Alla fine la base militare viene attaccata da orde di alieni. Viene scoperto che la Regina si trova a Washington al Lincoln Memorial.\nUn nuovo mondo.\nTrama.\nLa marcia per Washington \u00e8 iniziata, con l'aiuto di altri ribelli che attaccano la superficie, Tom ed altri attaccano sottoterra. L\u00ec scoprono migliaia di uova esphene pronte a schiudersi, uno dei ribelli viene attaccato da una di esse e muore: ne scaturisce una sparatoria con il crollo di uno dei tunnel. Tom rimane solo, ma rassicura gli altri che sta bene. Anne rimane ferita dall'esplosione poco dopo aver rivelato a Tom di essere nuovamente incinta. Tom esplorando il tunnel viene catturato dalla regina esphena. La sovrana racconta la sua storia, di come 2000 anni fa gli umani hanno respinto una precedente invasione esphena, uccidendo sua figlia, anch'essa regina esphena ed ora lei \u00e8 tornata per attuare la sua vendetta contro gli umani. Tom \u00e8 bloccato da una ragnatela, ma riesce ad attivare la bomba dornia prima che la regina lo divori, disintegrandola all'istante: anche tutte le uova muoiono con lei, essendo rotto il legame mentale con la madre aliena. Poi Tom scopre che Anne \u00e8 morta per la grave ferita, ma la porta dal dornia per salvarla. Lo raggiunge un moribondo Pope che rinuncia ad uccidere Tom, vedendolo sofferente per la morte della moglie, poco dopo muore anche Pope. \nNel finale Tom fa un discorso patriottico a tutta la civilt\u00e0 umana e alla sua famiglia al completo, con Anne che mostra fiera il suo pancione essendo stata salvata dal dornia.\nTom nel suo discorso afferma che ora c'\u00e8 pi\u00f9 consapevolezza di prima, che i confini non esistono pi\u00f9 e che i popoli saranno tutti uniti perch\u00e9 da oggi non siamo pi\u00f9 soli nell'universo."}
{"id": "5495175", "revid": "101768", "url": "https://it.wikipedia.org/wiki?curid=5495175", "title": "Corte d'appello di Trento", "text": "Il distretto della Corte d'appello di Trento (in tedesco: \"Oberlandesgericht Trient\") \u00e8 formato dai circondari dei tribunali ordinari di Trento e Rovereto; ha una sezione distaccata di corte d'appello a Bolzano, formata dal circondario del tribunale di Bolzano.\nCostituisce l'unica corte d'appello nel territorio della regione a statuto speciale Trentino-Alto Adige/S\u00fcdtirol.\nTribunale di Rovereto.\nGiudice di pace di Riva del Garda.\nArco, Drena, Dro, Ledro, Magasa (BS), Nago-Torbole, RIVA DEL GARDA, Tenno, Valvestino (BS)\nGiudice di pace di Rovereto.\nAla, Avio, Besenello, Brentonico, Calliano, Folgaria, Isera, Mori, Nogaredo, Nomi, Pomarolo, Ronzo-Chienis, ROVERETO, Terragnolo, Trambileno, Vallarsa, Villa Lagarina, Volano\nTribunale di Trento.\nGiudice di pace di Borgo Valsugana.\nBieno, BORGO VALSUGANA, Calceranica al Lago, Canal San Bovo, Carzano, Castello Tesino, Castelnuovo, Cinte Tesino, Fiera di Primiero, Grigno, Imer, Ivano-Fracena, Levico Terme, Mezzano, Novaledo, Ospedaletto, Pieve Tesino, Roncegno Terme, Ronchi Valsugana, Sagron Mis, Samone, Scurelle, Siror, Spera, Strigno, Telve, Telve di Sopra, Tonadico, Torcegno, Transacqua, Villa Agnedo\nGiudice di pace di Cavalese.\nCampitello di Fassa, Canazei, Capriana, Carano, Castello-Molina di Fiemme, CAVALESE, Daiano, Mazzin, Moena, Panchi\u00e0, Pozza di Fassa, Predazzo, Soraga di Fassa, Tesero, Valfloriana, Varena, Vigo di Fassa, Ziano di Fiemme\nGiudice di pace di Cles.\nAmblar, Bresimo, Brez, Cagn\u00f2, Caldes, Castelfondo, Cavareno, Cavizzana, Cis, CLES, Cloz, Commezzadura, Coredo, Croviana, Cunevo, Dambel, Dimaro, Don, Flavon, Fondo, Livo, Mal\u00e9, Malosco, Mezzana, Monclassico, Nanno, Ossana, Peio, Pellizzano, Predaia, Rabbi, Rev\u00f2, Romallo, Romeno, Ronzone, Ruffr\u00e9-Mendola, Rumo, Sanzeno, Sarnonico, Sfruz, Smarano, Taio, Tassullo, Terres, Terzolas, Tres, Tuenno, Vermiglio, Verv\u00f2\nGiudice di pace di Mezzolombardo.\nAndalo, Campodenno, Cavedago, Denno, Faedo, Fai della Paganella, Mezzocorona, MEZZOLOMBARDO, Molveno, Nave San Rocco, Rover\u00e9 della Luna, San Michele all'Adige, Spormaggiore, Sporminore, Terre d'Adige, Ton, Zambana\nGiudice di pace di Pergine Valsugana.\nBaselga di Pin\u00e9, Bedollo, Caldonazzo, Fierozzo, Frassilongo, Pal\u00f9 del Fersina, PERGINE VALSUGANA, Sant'Orsola Terme, Tenna, Vignola-Falesina\nGiudice di pace di Tione di Trento.\nBersone, Bleggio Superiore, Bocenago, Bolbeno, Bondo, Bondone, Breguzzo, Brione, Caderzone Terme, Carisolo, Castel Condino, Cimego, Comano Terme, Condino, Daone, Dar\u00e8, Dorsino, Fiav\u00e9, Giustino, Lardaro, Massimeno, Montagne, Pelugo, Pieve di Bono, Pinzolo, Praso, Preore, Prezzo, Ragoli, Roncone, San Lorenzo in Banale, Spiazzo, Stenico, Storo, Strembo, TIONE DI TRENTO, Vigo Rendena, Villa Rendena, Zuclo\nGiudice di pace di Trento.\nAlbiano, Aldeno, Bosentino, Calavino, Cavedine, Cembra, Centa San Nicol\u00f2, Cimone, Civezzano, Faver, Fornace, Garniga Terme, Giovo, Grauno, Grumes, Lasino, Lavarone, Lavis, Lisignago, Lona-Lases, Luserna, Padergnone, Segonzano, Sover, Terlago, TRENTO, Valda, Vattaro, Vezzano, Vigolo Vattaro\nTribunale di Bolzano.\nGiudice di pace di Bolzano/Friedensgericht Bozen.\nBolzano/Bozen, Castelrotto/Kastelruth, Cornedo all'Isarco/Karneid, Fi\u00e8 allo Sciliar/Vols am Schlern, Laives/Leifers, Lauregno/Laurein, Meltina/Molten, Nova Levante/Welschnofen, Nova Ponente/Deutschnofen, Proves/Proveis, Renon/Ritten, San Genesio Atesino/Jenesien, Sarentino/Sarntal, Terlano/Terlan, Tires/Tiers\nGiudice di pace di Bressanone/Friedensgericht Brixen.\nBarbiano/Barbian, Bressanone/Brixen, Chiusa/Klausen, Funes/Villno\u00df, Laion/Lajen, Luson/L\u00fc, Naz-Sciaves/Natz-Schabs, Ortisei/St. Ulrich, Ponte Gardena/Waidbruck, Rio di Pusteria/M\u00fchlbach, Rodengo/Rodeneck, Santa Cristina Valgardena/St. Christina in Gr\u00f6den, Selva di Val Gardena/Wolkenstein in Gr\u00f6den, Vandoies/Vintl, Varna/Vahrn, Velturno/Feldthurns, Villandro/Villanders\nGiudice di pace di Brunico/Friedensgericht Bruneck.\nBadia/Abtei, Braies/Prags, Brunico/Bruneck, Campo Tures/Sand in Taufers, Chienes/Kiens, Corvara in Badia/Corvara, Dobbiaco/Toblach, Falzes/Pfalzen, Gais, La Valle/Wengen, Marebbe/Enneberg, Monguelfo-Tesido/Welsberg-Taisten, Perca/Percha, Predoi/Prettau, Rasun-Anterselva/Rasen-Antholz, San Candido/Innichen, San Lorenzo di Sebato/St. Lorenzen, San Martino in Badia/St. Martin in Thurn, Selva dei Molini/M\u00fchlwald, Sesto/Sexten, Terento/Terenten, Valdaora/Olang, Valle Aurina/Ahrntal, Valle di Casies/Gsies, Villabassa/Niederdorf\nGiudice di pace di Egna/Friedensgericht Neumarkt.\nAldino/Aldein, Anterivo/Altrei, Appiano sulla Strada del Vino/Eppan an der Weinstra\u00dfe, Bronzolo/Branzoll, Caldaro sulla strada del vino/Kaltern an der Weinstra\u00dfe, Cortaccia sulla Strada del Vino/Kurtatsch an der Weinstra\u00dfe, Cortina sulla Strada del Vino/Kurtinig an der Weinstra\u00dfe, Egna/Neumarkt, Magr\u00e8 sulla Strada del Vino/Margreid an der Weinstra\u00dfe, Montagna/Montan, Ora/Auer, Salorno sulla Strada del Vino/Salurn an der Weinstra\u00dfe, Termeno sulla strada del vino/Tramin an der Weinstra\u00dfe, Trodena nel parco naturale/Truden im Naturpark, Vadena/Pfatten\nGiudice di pace di Merano/Friedensgericht Meran.\nAndriano/Andrian, Avelengo/Hafling, Caines/Kuens, Cermes/Tscherms, Gargazzone/Gargazon, Lagundo/Algund, Lana/Lana, Marlengo/Marling, Merano/Meran, Moso in Passiria/Moos in Passeier, Nalles/Nals, Naturno/Naturns, Parcines/Partschins, Plaus/Plaus, Postal/Burgstall, Rifiano/Riffian, San Leonardo in Passiria/St. Leonhard in Passeier, San Martino in Passiria/St. Martin in Passeier, San Pancrazio/St. Pankraz, Scena/Schenna, Senale-San Felice/Unsere Liebe Frau im Walde-St. Felix, Tesimo/Tisens, Tirolo/Tirol, Ultimo/Ulten, Verano/V\u00f6ran\nGiudice di pace di Silandro/Friedensgericht Schlanders.\nCastelbello-Ciardes/Kastelbell-Tschars, Curon Venosta/Graun im Vinschgau, Glorenza/Glurns, Laces/Latsch, Lasa/Laas, Malles Venosta/Mals, Martello/Martell, Prato allo Stelvio/Prad am Stilfserjoch, Senales/Schnals, Silandro/Schlanders, Sluderno/Schluderns, Stelvio/Stilfs, Tubre/Taufers im M\u00fcnstertal\nGiudice di pace di Vipiteno/Friedensgericht Sterzing.\nBrennero/Brenner, Campo di Trens/Freienfeld, Fortezza/Franzensfeste, Racines/Ratschings, Val di Vizze/Pfitsch, Vipiteno/Sterzing"}
{"id": "5495177", "revid": "789059", "url": "https://it.wikipedia.org/wiki?curid=5495177", "title": "Corte di appello di Trento", "text": ""}
{"id": "5495178", "revid": "580197", "url": "https://it.wikipedia.org/wiki?curid=5495178", "title": "Jordan Nobbs", "text": "Biografia.\nAnche suo padre Keith Nobbs \u00e8 stato un calciatore professionista.\nCarriera.\nClub.\nDal 2008 al 2011 ha giocato nel Sunderland; dal 2010 gioca nell'Arsenal, squadra con cui ha vinto per tre volte il campionato inglese femminile e per tre volte la FA Cup femminile.\nNazionale.\nNel 2007 ha partecipato ai Mondiali Under-17, nei quali \u00e8 anche stata il capitano della selezione inglese. Dal 2008 al 2011 ha giocato con la Nazionale Under-19, nella quale ha giocato in totale 31 partite segnando anche 13 reti. Nel 2010 ha poi partecipato ai Mondiali Under-20, nei quali ha disputato 3 partite senza mai segnare; successivamente ha vestito anche la maglia della Nazionale Under-23, con la quale ha segnato una rete in 3 presenze.\nCon la Nazionale maggiore (con la quale ha esordito nel 2013) ha vinto la Cyprus Cup nel 2013, ed partecipato sia agli Europei del 2013 che ai Mondiali del 2015."}
{"id": "5495180", "revid": "339392", "url": "https://it.wikipedia.org/wiki?curid=5495180", "title": "118 - Emergenza sanitaria", "text": ""}
{"id": "5495182", "revid": "82675994", "url": "https://it.wikipedia.org/wiki?curid=5495182", "title": "Retrofit antisismico", "text": ""}
{"id": "5495187", "revid": "599013", "url": "https://it.wikipedia.org/wiki?curid=5495187", "title": "Artur Lekbello (1958)", "text": "Carriera.\nNazionale.\nHa collezionato 2 presenze con la Nazionale albanese."}
{"id": "5495188", "revid": "436907", "url": "https://it.wikipedia.org/wiki?curid=5495188", "title": "Cheating (singolo)", "text": "Cheating \u00e8 un singolo del cantautore britannico John Newman, pubblicato il 6 ottobre 2013 come secondo estratto dal primo album in studio \"Tribute\"."}
{"id": "5495189", "revid": "729019", "url": "https://it.wikipedia.org/wiki?curid=5495189", "title": "Desmond Fitzpatrick", "text": "Biografia.\nEra il figlio di Ernest Fitzpatrick, un generale di brigata. Ha frequentato l'Eton College e poi il Royal Military College di Sandhurst.\nCarriera.\nDivenne sottotenente nel 1st The Royal Dragoons il 1\u00ba settembre 1932. \u00c8 stato promosso tenente tre anni dopo. Nel 1938, il suo reggimento fu inviato in Palestina per reprimere la rivolta araba (1936-1939).\nSeconda guerra mondiale.\nFitzpatrick \u00e8 stato promosso capitano il 1\u00ba settembre 1940. Nel 1941, il suo reggimento fu inviato in Siria . Il reggimento di Fitzpatrick prese parte alla Campagna del deserto occidentale. Nel giugno 1942 ha contribuito a pianificare la Seconda battaglia di El Alamein.\nFu promosso a ufficiale di stato maggiore, prima di ricongiungersi al suo reggimento nei Paesi Bassi nel 1944 e prendere il comando di uno dei suoi squadroni. Nel 1945, ha preso il comando della 8th King's Royal Irish Hussars. Mentre era al comando del reggimento, Fitzpatrick ha aiutato ad assediare la citt\u00e0 di Tostedt. Il reggimento di Fitzpatrick ha anche liberato il campo di concentramento di Fallingbostel, liberando 10.000 alleati prigionieri di guerra e 12.000 altri prigionieri. Il suo reggimento anche liberato il campo di concentramento di Bergen-Belsen.\nDopoguerra.\nDopo la guerra, Fitzpatrick venne promosso a maggiore e divenne un istruttore presso la Staff College, Camberley. \u00c8 stato promosso a tenente colonnello il 1\u00ba luglio 1951, e poi assunse il comando del 1st The Royal Dragoons. Egli venne promosso a tenente colonnello il 8 ottobre 1952 e a colonnello il 31 dicembre 1953. Nel 1957, divenne il capo di stato maggiore del I Corpo con il grado di brigadiere. Il 20 febbraio 1959 \u00e8 stato nominato un aiutante di campo della regina, e pi\u00f9 tardi nel corso dell'anno, Lord Mountbatten lo candid\u00f2 per servire come primo assistente di Capo di Stato Maggiore della Difesa. L'11 dicembre 1959 venne promosso al grado di maggiore generale. Come risultato del suo successo, \u00e8 diventato direttore delle operazioni militari presso il ministero della Difesa nel 1962. In quel ruolo, ha contribuito a preparare la stima dell'intelligence britannica per la crisi missilistica cubana e ha giocato un ruolo importante in diversi dibattiti politici della difesa, comprese quelle sul Polaris Missile.\nIl 25 marzo 1964, \u00e8 diventato il Capo di Stato Maggiore della dell'esercito britannico del Reno e General Officer Commanding Rhine Army Troops. Poi il 4 giugno 1965, \u00e8 stato promosso a tenente generale e divenne General Officer Commanding-in-Chief Northern Ireland Command. Egli lasci\u00f2 l'Irlanda del Nord il 9 luglio 1966 e successe Geoffrey Baker come vice capo di Stato Maggiore generale imperiale il 25 luglio. Il 1\u00ba ottobre 1968 \u00e8 stato nominato al comando dell'Armata britannica del Reno e del Northern Army Group della NATO il 1\u00ba aprile 1971. Divenne vice colonnello del Blues and Royals (29 marzo 1969-9 dicembre 1974).\n\u00c8 stato nominato generale il 9 gennaio 1970 e colonnello comandante del Royal Armoured Corps. Grazie alla sua abilit\u00e0 e alla buona reputazione, Fitzpatrick \u00e8 stato nominato a vice Comandante supremo alleato in Europa (DSACEUR), il 1\u00ba dicembre 1970. Si ritir\u00f2 dall'esercito il 26 gennaio 1974.\nDopo il ritiro, Fitzpatrick \u00e8 stato nominato per un mandato di cinque anni vice governatore di Jersey, nel 1974. \u00c8 stato nominato Gold Stick (17 dicembre 1979-1998).\nMatrimoni.\nPrimo Matrimonio.\nSpos\u00f2, il 22 aprile 1944, Mary Sara Campbell (1917-1996), figlia di Charles Campbell. Ebbero due figli:\nLa coppia divorzi\u00f2.\nSecondo Matrimonio.\nNel 1988 spos\u00f2 Lettice Mary Stafford-King-Harman (10 aprile 1915-?), figlia di Edward Stafford-King-Harman. Non ebbero figli.\nMorte.\nMor\u00ec il 12 ottobre 2002, all'et\u00e0 di 89 anni."}
{"id": "5495190", "revid": "339392", "url": "https://it.wikipedia.org/wiki?curid=5495190", "title": "Ministero della Pubblica Istruzione", "text": ""}
{"id": "5495193", "revid": "436907", "url": "https://it.wikipedia.org/wiki?curid=5495193", "title": "Painkiller (Three Days Grace)", "text": "Painkiller \u00e8 un singolo del gruppo musicale canadese Three Days Grace, il primo estratto dal quinto album in studio \"Human\" e pubblicato il 1\u00ba aprile 2014.\nLa canzone.\nScritta dal gruppo stesso insieme a Johnny Andrews, Gavin Brown (produttore del brano) e Doug Oliver, si tratta della prima pubblicazione del gruppo insieme al cantante Matt Walst."}
{"id": "5495205", "revid": "767487", "url": "https://it.wikipedia.org/wiki?curid=5495205", "title": "Rosicchio prende un Oscar", "text": "Rosicchio prende un Oscar (\"What's Cookin' Doc?\") \u00e8 un film del 1944 diretto da Robert Clampett. \u00c8 un cortometraggio d'animazione della serie \"Merrie Melodies\", prodotto dalla Leon Schlesinger Productions e uscito negli Stati Uniti l'8 gennaio 1944, distribuito dalla Warner Bros. In Italia, a partire dalla fine degli anni novanta, \u00e8 pi\u00f9 noto col titolo Cosa bolle in pentola doc?.\nIl corto, con protagonista Bugs Bunny, verte sull'insuccesso della Warner nel vincere l'Oscar al miglior cortometraggio d'animazione; nel film viene peraltro mostrata una clip di \"Ciavatta e Rosicchio\" (1941), che era stato candidato a tale riconoscimento. Le sequenze in live-action iniziali che mostrano le impronte delle star presso il Chinese Theatre e la vita notturna al Trocadero e al Cocoanut Grove derivano dal film del 1937 \"\u00c8 nata una stella\". Nel 1975 il corto fu incluso integralmente nel film documentario \"Bugs Bunny Superstar\". \"What's Cookin' Doc\" \u00e8 anche il nome di un livello del videogioco , uscito nel 1999.\nTrama.\nUn Master of Ceremonies presenta la cerimonia dei premi Oscar 1943. Bugs \u00e8 certo di vincere l'Oscar al miglior attore protagonista, ma il premio viene invece assegnato a James Cagney. Scioccato e arrabbiato, Bugs fa proiettare \"Little Hiawatha\", ovvero una clip di \"Ciavatta e Rosicchio\", allo scopo di convincere il pubblico di meritare l'Oscar. Dopo la clip continua a promuoversi e distribuisce sigari al pubblico. Quest'ultimo lo bombarda di frutta e verdura, lanciandogli per\u00f2 anche un \"Oscar di consolazione\" dall'aspetto di un coniglio. Bugs \u00e8 comunque felice di averlo ricevuto, tanto da affermare che se lo porter\u00e0 a letto. Allora la statuetta prende vita di colpo, gli chiede se dice sul serio e lo bacia sulla bocca.\nDistribuzione.\nEdizione italiana.\nIl corto fu distribuito nei cinema italiani il 19 maggio 1949, in lingua originale. Fu doppiato in italiano dalla Panarecord per la VHS \"Macedonia di carote\". Il secondo doppiaggio fu effettuato negli anni 90' dalla Time Out Cin.ca per la trasmissione televisiva. Non essendo stata registrata una colonna sonora senza dialoghi, nelle scene parlate la musica fu sostituita.\nEdizioni home video.\nIl corto \u00e8 incluso, come contenuto speciale, nel disco 3 della raccolta DVD \"Warner Bros. Home Entertainment: Collezione Oscar d'animazione\", in lingua originale senza sottotitoli."}
{"id": "5495206", "revid": "1924342", "url": "https://it.wikipedia.org/wiki?curid=5495206", "title": "Lucky (Radiohead)", "text": "Lucky \u00e8 un singolo dei Radiohead, proveniente dal loro terzo album \"OK Computer\", rilasciato solo in Francia nel dicembre 1997.\nNel 2008 fu inserita nella compilation \"\".\nIl brano \u00e8 nato attorno ad un effetto di chitarra (udibile all'inizio del brano) creato da Ed O'Brien. Successivamente Thom Yorke e Jonny Greenwood aggiunsero gli accordi e le varie parti melodiche: il primo cre\u00f2 le strofe e il bridge, il secondo il ritornello. "}
{"id": "5495210", "revid": "599013", "url": "https://it.wikipedia.org/wiki?curid=5495210", "title": "Sokol Prenga", "text": "Carriera.\nNazionale.\nHa collezionato 7 presenze con la nazionale albanese."}
{"id": "5495211", "revid": "1632387", "url": "https://it.wikipedia.org/wiki?curid=5495211", "title": "The Secret Doctrine", "text": "The Secret Doctrine \u00e8 il terzo album in studio del gruppo musicale power metal svedese Morgana Lefay, pubblicato da Black Mark Production.\nQuesto \u00e8 il secondo disco della band ad essere stato pubblicato nel 1993 e come per il precedente la copertina \u00e8 stata disegnata da Kristian W\u00e5hlin.\nL'album contiene la canzone \"Rooms Of Sleep\" di cui \u00e8 stato anche girato un video."}
{"id": "5495213", "revid": "767487", "url": "https://it.wikipedia.org/wiki?curid=5495213", "title": "Marianas Trench", "text": "I Marianas Trench sono un gruppo musicale pop rock canadese attivo dal 2001 e originario di Vancouver. Il loro nome deriva da quello della fossa delle Marianne.\nStile musicale.\nLo stile del gruppo \u00e8 stato descritto come pop punk, pop rock, symphonic rock, emo pop, funk, pop, elettropop e hard rock."}
{"id": "5495216", "revid": "544909", "url": "https://it.wikipedia.org/wiki?curid=5495216", "title": "The Horse Thief", "text": ""}
{"id": "5495217", "revid": "697352", "url": "https://it.wikipedia.org/wiki?curid=5495217", "title": "Souled Out", "text": ""}
{"id": "5495220", "revid": "1005847", "url": "https://it.wikipedia.org/wiki?curid=5495220", "title": "Laghi italiani", "text": ""}
{"id": "5495222", "revid": "122516893", "url": "https://it.wikipedia.org/wiki?curid=5495222", "title": "Carlo Michele di Meclemburgo-Strelitz", "text": "Vita in Russia.\nNacque nella reggia di Oranienbaum in Russia, come nipote del Granduca Giorgio di Meclemburgo-Strelitz attraverso il suo secondo figlio maschio, il Duca Giorgio Augusto di Meclemburgo-Strelitz (1824\u20131876) e di sua moglie, la Granduchessa Ekaterina Michajlovna di Russia, una nipote dell'imperatore Paolo I di Russia. Carlo Michele studi\u00f2 all'universit\u00e0 di Strasburgo e ottenne un dottorato di ricerca. Poich\u00e9 egli nacque nel ramo russo della casata granducale di Meclemburgo-Strelitz, Carlo Michele e suo fratello maggiore, il duca Giorgio Alessandro, prestarono entrambi servizio nell'esercito imperiale russo con Carlo Michele che raggiunse il rango di Luogotenente generale. Quando suo fratello mor\u00ec nel 1909 Carlo Michele fu nominato tutore dei suoi figli Caterina, Maria, Natalia e Giorgio da Adolfo Federico V.\nIl 24 giugno 1914, due settimane dopo la morte di suo cugino, il Granduca Adolfo Federico V, Carlo Michele scrisse al nuovo granduca Granduca Adolfo Federico VI informandolo che desiderava rinunciare ai suoi diritti al trono di Meclemburgo-Strelitz. Il 7 agosto poco dopo lo scoppio della prima guerra mondiale divent\u00f2 un cittadino naturalizzato russo.\nNel marzo 1917 Carlo Michele fu arrestato e costretto a comparire davanti al parlamento russo della Duma. Successivamente fugg\u00ec nella regione del Caucaso.\nErede di Strelitz.\nIl granduca di Meclemburgo-Schwerin Federico Francesco IV, che fungeva da reggente per Meclemburgo-Strelitz, scrisse a Carlo Michele informandolo che suo cugino Adolfo Federico VI era morto il 23 febbraio 1918 e che poich\u00e9 era il primo nella linea di successione egli era stato chiamato al trono. Fu anche inviata una petizione ad accettare il trono a Carlo Michele dai cittadini del Meclemburgo-Strelitz in quanto volevano mantenere la loro indipendenza e non essere uniti al Meclemburgo-Schwerin. Tuttavia Carlo Michele non la ricevette mai, cos\u00ec scrisse una lettera privata confermando la sua volont\u00e0 di rinunciare ai suoi diritti a regnare sul Meclemburgo-Strelitz, anche se la lettera non raggiunse Federico Francesco IV fino gennaio 1919 dopo la caduta delle monarchie tedesche. Di conseguenza la questione della successione non pot\u00e9 essere risolta in tempo e i due grandi ducati Meclemburgo divennero indipendenti stati liberi nella repubblica di Weimar.\nCarlo Michele alla fine lasci\u00f2 la Russia con la sua famiglia giungendo prima in Francia prima di andare in esilio in Danimarca. Mentre si trovava in Danimarca fu Presidente della Societ\u00e0 di beneficenza di mutuo per ufficiali russi in Danimarca. Nel 1921 fu pagato cinque milioni di marchi da parte del governo del Meclemburgo in cambio della rinuncia al suo diritto al trono di Strelitz. Nell'aprile 1930 egli torn\u00f2 in Germania e si stabil\u00ec nella sua tenuta, il castello di Remplin.\nCarlo Michele adott\u00f2 suo nipote Giorgio, Conte di Carlow figlio morganatico di suo fratello Giorgio Alessandro (1859\u20131909) l'11 settembre 1928 e confermato dal tribunale di Malchin il 5 ottobre 1928. Carlo Michele mor\u00ec a Remplin in Germania e fu succeduto come capo della casata granducale dal nipote e figlio adottivo l'ex conte di Carlow, il Duca Giorgio di Meclemburgo."}
{"id": "5495228", "revid": "484362", "url": "https://it.wikipedia.org/wiki?curid=5495228", "title": "Costituzione della Danimarca", "text": "La legge costituzionale della Danimarca (in lingua danese: \"Danmarks Riges Grundlov\") \u00e8 la parte pi\u00f9 importante della Costituzione del Regno di Danimarca. La prima Costituzione fu scritta nel 1849 e stabilisce la sovranit\u00e0 politica nella forma del governo monarchico costituzionale, con un sistema di rappresentanza parlamentare. Ulteriori sezioni della Costituzione garantiscono i diritti fondamentali dell'uomo e i doveri dei cittadini. La Costituzione vigente \u00e8 stata emanata il 5 giugno 1953 come \"la legge vigente, che tutti devono rispettare, la Legge Costituzionale della Danimarca\".\nOggi il 5 giugno \u00e8 ricordato come il Giorno della Costituzione danese\nIdea e struttura.\nI principali articoli della Costituzione sono dedicati alla limitazione del potere monarchico (sezione 2). La Costituzione del 1849 stabiliva un sistema parlamentare bicamerale, il Rigsdag, composto dal Landsting e dal Folketing. Inoltre assicurava i diritti civili, che rimangono anche nella costituzione vigente, come l'habeas corpus (sezione 71), il diritto alla propriet\u00e0 privata (sezione 72) e la libert\u00e0 di parola (sezione 77).\nLa Costituzione si basa sulla separazione dei poteri in tre branche del governo: il legislativo, l'esecutivo e il giudiziario. La Costituzione \u00e8 molto influenzata dal pensiero del filosofo francese Montesquieu, che separava i poteri in un'ottica di reciproco controllo fra gli stessi. Da questo principio \u00e8 nata la sezione 3, anche se la divisione tra potere legislativo ed esecutivo non \u00e8 cos\u00ec forte come in Italia.\nStoria.\nLa prima Costituzione della Danimarca fu emenata il 5 giugno 1849 dal Re Federico VII. L'evento segna il passaggio dello stato in un sistema di monarchia costituzione, facendo cessare la monarchia assoluta che era stata introdotta in Danimarca nel 1660. La Costituzione \u00e8 stata riscritta 4 volte dal 1849.\nPrima della prima costituzione, il potere del re era mitigato dal h\u00e5ndf\u00e6stning, una carta che ogni pretendente al trono doveva firmare prima di diventare re redatta dal Thing. Questa tradizione \u00e8 stata abbandonata nel 1665 quando la Danimarca conosce una prima forma di costituzione Lex Regia (\"La legge del re\", in lingua danese Kongeloven) che stabilisce il potere assoluto del Re Federico III di Danimarca, e rimpiazza il vecchio sistema feudale. Questa \u00e8 la prima forma di costituzione assolutistica in Europa. Il potere assoluto \u00e8 stata mantenuto da vari monarchi danesi fino a Federico VII, che accetto' di firmare una nuova costituzione il 5 giugno 1849, che da quel giorno \u00e8 festa nazionale.\nL'immediato predecessore di Federico VII, suo padre Cristiano VIII, govern\u00f2 la Danimarca dal 1839 al 1848, era anche re in Norvegia fino ai tumulti del 1814 che lo costrinsero ad abdicare dopo anche la costituzione dall'Assemblea Costituente della Norvegia. Coloro che hanno sostenuto riforme costituzionali simili in Danimarca furono delusi dal suo rifiuto di riconoscere le limitazioni al suo potere assoluto ereditario, e dovettero aspettare il suo successore per attuare le riforme.\nDitlev Gothard Monrad, che divenne segretario nel 1848, redasse una prima copia della Costituzione, basta su una composizione di varie costituzioni dell'epoca, composta di 80 paragrafi, che formano la base dei principi e la struttura per la vigente costituzione. Il linguaggio del progetto \u00e8 stato poi rivisto dal segretario Orla Lehmann insieme da altri, e discusso nell'Assemblea costituzionale del 1848 (in lingua danese: \"Grundlovsudvalget af 1848\"). Risorse che hanno ispirato la costituzione danese sono, tra le altre, la Costituzione della Norvegia del 1814 e la Costituzione del Belgio. I diritti civili costituzionali sono basati sulla Costituzione degli Stati Uniti d'America del 1787, specialmente il Bill of Rights.\nIl progetto del governo \u00e8 stato proposto prima all'Assemblea costituente del Regno (in lingua danese: \"Den Grundlovgivende Rigsforsamling\"), una parte fu eletta il 5 ottobre 1848, la rimanente parte fu nominata dal Re. I 152 membri si occuparono degli aspetti politici, delle leggi che governano le elezioni e della composizione delle due camere del Parlamento. La Costituzione fu adottata durante un periodo di forte unit\u00e0 nazionale, vale a dire la Prima Guerra Schleswig, che impervers\u00f2 tra 1848\u20131851.\nModifiche.\nLa costituzione danese \u00e8 stata riscritta quattro volte, nel 1849, 1866, 1915, 1920 e 1953. La costituzione danese non \u00e8 sta mai emendata; solo una volta, una nuova costituzione ha soppiantato quella esistente.\nIn accordo con la sezione 88 della Costituzione del 1953, per essere modificata c'\u00e8 bisogno di una maggioranza in due Parlamenti consecutivi: prima e dopo le elezioni parlamentarie. In aggiunta, la Costituzione deve passare attraverso un voto popolare, che ha un ulteriore soglia che \u00e8 che il 40% degli aventi diritto al voto deve votare favorevole.\nLa Costituzione stabilisce solo i principi di base, che hanno una pi\u00f9 dettagliata regolamentazione dalle leggi del parlamento Danese Folketinget.\nLe quattro modifiche possono essere riassunte come segue:\nIl Partito Conservatore H\u00f8jre press\u00f2 per una nuova costituzione, che desse maggior potere alle camere del parlamento, rendendosi pi\u00f9 potente e permettendo cos\u00ec il passaggio del potere dagli ormai consuetudinari liberali, che aveva perso influenza e furono poi sciolti, ai conservatori. Questo lungo periodo di dominio del partito H\u00f8jre sotto la leadership di Jacob Br\u00f8nnum Scavenius Estrup con l'appoggio del Re Cristiano IX di Danimarca fu chiamato \"provisorietid\" (periodo provvisorio) perch\u00e9 il governo usava leggi provvisorie al posto delle leggi parlamentarie. Questo creo ulteriore conflitto con i Liberali (proprietari terrieri) che da allora e ancora oggi sono conosciuto con il nome di Venstre (Sinistra). Questa battaglia costituzionale si concluse nel 1901 con il cosiddetto systemskifte (cambio del sistema) con i liberali come vincitori. A questo punto il re e il H\u00f8jre finalmente accettano il parlamentarismo come principio base della vita politica della Danimarca. Questo principio non sar\u00e0 mai scritto fino alla costituzione del 1953.\nUlteriori dettagli.\nDiritti Umani.\nLa Costituzione della Danimarca delinea i diritti umani garantiti in alcune sezioni 71\u201380. Molti di questi sono solo a scopo limitativo e pongono una soglia di base minima. La Carta dei diritti fondamentali dell'Unione europea \u00e8 stata introdotta in Danimarca dalla legge il 29 aprile 1992 e intregra le sezioni indicate.\nStatus simbolico del re.\nQuando si legge la Costituzione della Danimarca, \u00e8 importante tenere a mente che il re ha il solo compito di scegliere il governo perch\u00e9 il monarca \u00e8 solo uno status simbolico. Questa \u00e8 una conseguenza delle sezioni 12 e 13, per le quali il re esegue il suo potere attraverso i suoi ministri, che sono responsabili per il governo. Una implicazione di queste sezione \u00e8 che il monarca non pu\u00f2 emanare atti in disaccordo dei ministri, cos\u00ec la monarchia danese non interferisce nella politica.\nReligione.\nLa sezione 4 stabilisce che la Chiesa evangelica luterana \u00e8 \"la chiesa del popolo\" (in lingua danese: \"folkekirken\"), e cos\u00ec \u00e8 supportata dallo stato. La libert\u00e0 di religione \u00e8 garantita nella sezione 67, e la discriminazione basata sulla fede \u00e8 formalmente proibita dalla sezione 70. Il cristianesimo \u00e8 la religione pi\u00f9 diffusa.\nSovranit\u00e0 nazionale.\nLa sezione 20 della vigente costituzione stabilisce che specifiche parti della sovranit\u00e0 nazionale possono essere delegate all'autorit\u00e0 internazionale con una autorizzazione del Parlamento o con un voto elettorale. Questa sezione \u00e8 stata spesso dibattuta in rapporto alla partecipazione della Danimarca all'Unione europea, alcuni usando questo articolo hanno accusato il governo di aver violato la Costituzione cedendo molto potere all'Europa.\nNel 1996, il primo ministro Poul Nyrup Rasmussen \u00e8 stato denunciato da 12 euroscettici di aver violato questa sezione. La Corte suprema della Danimarca (in lingua danese: \"H\u00f8jesteret\") scaggiona Rasmussen (e in tal modo i governi precedenti risalenti al 1972) ma riafferma che quello \u00e8 il limite di quanta sovranit\u00e0 pu\u00f2 essere ceduta.\nAltre leggi costituzionali della Danimarca.\nLa Costituzione della Danimarca consta di altre parti aggiuntive:"}
{"id": "5495229", "revid": "300067", "url": "https://it.wikipedia.org/wiki?curid=5495229", "title": "Yasemin Beg\u00fcm Dalgalar", "text": ""}
{"id": "5495231", "revid": "339392", "url": "https://it.wikipedia.org/wiki?curid=5495231", "title": "Trans-European Networks", "text": ""}
{"id": "5495232", "revid": "287204", "url": "https://it.wikipedia.org/wiki?curid=5495232", "title": "Begum Dalgalar", "text": ""}
{"id": "5495235", "revid": "287204", "url": "https://it.wikipedia.org/wiki?curid=5495235", "title": "Copa H\u00e9ctor G\u00f3mez", "text": "La Copa H\u00e9ctor G\u00f3mez \u00e8 stata una manifestazione calcistica a cui prendevano parte le nazionali di e che si \u00e8 disputata dal 1935 al 1943.\nStoria.\nIl trofeo si svolgeva parallelamente alla Copa Juan R. Mignaburu e prendeva il nome da H\u00e9ctor Rivadavia G\u00f3mez, membro della federazione calcistica uruguayana e primo presidente della Confederaci\u00f3n sudamericana de F\u00fatbol.\nFormula.\nIl trofeo si disputava in partita secca, sempre giocata in Uruguay, la squadra che vinceva l'incontro si aggiudicava la coppa. In caso di parit\u00e0 al termine della gara veniva dichiarata campione la squadra ospite."}
{"id": "5495236", "revid": "124123", "url": "https://it.wikipedia.org/wiki?curid=5495236", "title": "Tatsuya Kawajiri", "text": "Combatte nella divisione dei pesi piuma per la promozione statunitense UFC.\nDal 2000 al 2006 ha combattuto nell'organizzazione giapponese Shooto, una delle prime e pi\u00f9 importanti promozioni di arti marziali miste professionistiche, nella quale \u00e8 stato campione dei pesi leggeri. Ha fatto anche parte delle organizzazioni Pride, Dream, Strikeforce e ONE FC. Ha partecipato inoltre all'evento \"Yarennoka!\", nonch\u00e9 alle edizioni 2009 e 2010 di \"Dynamite!!\", nelle quali ha rappresentato la promozione Dream.\nCaratteristiche tecniche.\nTatsuya Kawajiri \u00e8 noto per il suo stile di combattimento imprevedibile e poco ortodosso. Nelle fasi in piedi \u00e8 capace di sferrare rapide combinazioni di calci e pugni, mentre si \u00e8 dimostrato esperto nel grappling e nella lotta a terra.\nAbile nel takedown, \u00e8 inoltre noto per la sua capacit\u00e0 nel ground and pound.\nCarriera nelle arti marziali miste.\nUltimate Fighting Championship.\nDopo la sconfitta avvenuta contro Guida, torna a combattere a distanza di un anno per affrontare il tedesco Dennis Siver, classificato numero 13 nella divisione dei pesi piuma. L'incontro si svolge a Berlino il 20 giugno 2015, come parte dell'evento \"\". Il match si rivela abbastanza equilibrato e i due sfidanti si affrontano principalmente nelle fasi di clinch e lotta libera. Nel corso dell'incontro Kawajiri riesce a portare a segno quattro atterramenti, che lo aiutano ad aggiudicarsi una vittoria per decisione unanime.\nA dicembre avrebbe dovuto affrontare Mirsad Bekti\u0107. Tuttavia, il 27 novembre, Bektic venne rimosso dalla card per via di un infortunio; al suo posto venne inserito il nuovo arrivato Jason Knight. Tatsuya vinse l'incontro per decisione unanime, dominando dal primo al terzo round al tappeto.\nNel febbraio del 2016, affront\u00f2 e venne sconfitto da Dennis Bermudez per decisione unanime. Stessa sorte gli tocc\u00f2 ad agosto quando affront\u00f2 e perse per decisione unanime contro Cub Swanson."}
{"id": "5495237", "revid": "73436943", "url": "https://it.wikipedia.org/wiki?curid=5495237", "title": "Chiesa dei Santi Antonino e Falco", "text": ""}
{"id": "5495238", "revid": "121185631", "url": "https://it.wikipedia.org/wiki?curid=5495238", "title": "Canto notturno di un pastore errante dell'Asia", "text": "Il Canto notturno di un pastore errante dell'Asia \u00e8 una poesia di Giacomo Leopardi composta a Recanati tra il 1829 e il 1830.\nIl poeta, nelle vesti di un pastore, interroga la luna sulla condizione umana, e sul suo incarico di governare il gregge, che non \u00e8 a conoscenza del dolore dell'esistenza, in quanto di natura animale; il pastore interroga ancora la luna, senza ricevere risposta; sogna di viaggiare, di volare via dal mondo, ma non pu\u00f2, e cos\u00ec conclude che \u00e8 tragico l'essere nati.\nStoria.\nIl canto, composto a Recanati tra il 23 ottobre 1829 e l'8 aprile 1830, appartiene al cosiddetto ciclo pisano-recanatese e fu pubblicato nel 1831, nell'edizione fiorentina dei \"Canti\". L'idea di questo componimento deriv\u00f2 a Leopardi dalla lettura di una cronaca di viaggio apparsa nel 1826 sul \"Journal des Savants\", intitolata \"Voyage d'Orenbourg \u00e0 Boukhara fait en 1820\", nella quale si raccontava della missione politica e culturale compiuta dal barone russo Egor K. Mejendorf (1795-1863) nelle steppe dell'Asia. Il passo che pi\u00f9 colp\u00ec Giacomo fu quello in cui erano descritte le abitudini dei pastori kirghisi, soliti intonare canti alla Luna durante le ore del riposo notturno. Lo stesso Leopardi il 3 ottobre 1828 annot\u00f2 quest'informazione nello \"Zibaldone\", dove leggiamo:\nContenuto.\nIl canto si apre con il pastore kirghiso che rivolge delle domande retoriche alla luna, muta e preziosa confidente delle sue angosce, rivelandole i propri dubbi sul senso della vita. Contemplando la ricorrenza, pressoch\u00e9 eterna, del moto lunare, il pastore effettua un parallelismo tra la sua vita e il viaggio notturno dell'astro (vv. 9-10: \u00abSomiglia alla tua vita / la vita del pastore\u00bb): cos\u00ec come la luna compie ogni sera il suo percorso nel firmamento, anche il pastore percorre gli stessi campi ogni giorno, guardando le cose meccanicamente, senza nessun interesse. Non riuscendo a dare un senso alla propria esistenza, il pastore mette in dubbio la sostanza dello stesso universo (vv. 16-18: \u00abDimmi, o luna: a che vale / al pastor la sua vita, / la vostra vita a voi?\u00bb): sia la vita umana che il cosmo, infatti, sembrano essere sprovvisti di un significato e di un senso.\nL'incipit della seconda strofa rinvia a un celebre sonetto petrarchesco, \"Movesi il vecchierel canuto e bianco\" (\"Canzoniere\", XVI), dal quale riprende l'immagine di un anziano che, con i suoi affanni, nel \"Canto notturno\" assurge a simbolo della condizione umana. Secondo il pastore la vita pu\u00f2 essere paragonata al faticoso cammino di un \u00abvecchierel bianco, infermo, / mezzo vestito e scalzo, / con gravissimo fascio in su le spalle / [che] corre via, corre, anela, / varca torrenti e stagni, / cade, risorge\u00bb (vv. 21-30): questa tumultuosa vicenda si concluder\u00e0 inesorabilmente con la morte (vv. 37-38: \u00abVergine luna, tale / \u00e8 la vita mortale\u00bb). \u00c8 utile, per comprendere appieno questa metafora, consultare un passo dello \"Zibaldone\" che riprende quasi letteralmente questo passo:\nIl pastore errante, insomma, critica gli sviluppi della vita umana, la quale a suo giudizio \u00e8 null'altro che un viaggio affannoso verso la morte. Questa tesi \u00e8 avallata da una serie di considerazioni: l'uomo nasce per soffrire, osserva il pastore, e la stessa nascita presenta rischi di morte (in riferimento alle complicanze del parto: all'inizio dell'Ottocento la mortalit\u00e0 alla nascita era molto alta). Ma, anche nel caso che il nascituro sopravviva, egli prover\u00e0 dolore e sofferenza sin dalla nascita (notoriamente i bambini appena nati piangono). Viene poi approfondito il legame indissolubile tra genitori e figli, accettato dal pastore che tuttavia si chiede che senso abbia dare al mondo un bambino se poi bisogna comunque consolarlo per le continue sofferenze che esso patir\u00e0.\nNonostante lo stato di miseria del pastore la luna \u00e8 \u00abintatta\u00bb, nel senso che rivela un sostanziale disinteresse per le domande quasi ingenue del pastore (vv. 59-60: \u00abMa tu mortal non sei, / e, forse del mio dir poco ti cale\u00bb); \u00e8 tuttavia pienamente consapevole delle dinamiche che regolano gli accadimenti umani, nonostante il suo silenzio e la sua apparente indifferenza. Il pastore errante, pertanto, decide di proseguire il suo colloquio con l'\u00abeterna peregrina\u00bb chiedendole perch\u00e9 gli uomini soffrono e continuano a desiderare invano. Impostata su queste domande, la strofa prosegue con il pastore che, alzati gli occhi alla volta celeste, si rende desolatamente conto dell'immensit\u00e0 del cosmo: egli non sa quale beneficio apporta questo universo \u00absmisurato e superbo\u00bb, n\u00e9 \u00e8 a conoscenza del motivo per cui stelle e pianeti continuano questo loro andirivieni in un movimento pressoch\u00e9 perpetuo. L'unica certezza che ha \u00e8 che la vita \u00e8 dolore e sofferenza (v. 104: \u00aba me la vita \u00e8 male\u00bb).\nOppresso da queste angosce, nella quinta strofa il pastore si rivolge al proprio gregge, l'unica compagnia di esseri viventi della quale dispone: le pecore, tuttavia, non sono tormentate dalla noia e dal tedio, sentimenti che invece sono costitutivi essenziali dell'animo umano, n\u00e9 sono consapevoli del loro infelice destino. Nella sesta e ultima strofa il pastore cerca invece di compensare la propria tristezza nell'immaginazione, sperando di poter sottrarsi alla sua infelice condizione dotandosi di ali per fuggire, cos\u00ec da contare le stelle una ad una e ricercare felicit\u00e0 infinite. Quest'ipotesi pi\u00f9 immaginosa viene tuttavia soppressa dall'accettazione razionale che il dolore \u00e8 il destino che attende tutti gli esseri viventi, in quanto \u00e8 parte integrante e vitale della vita stessa (vv. 141-143: \u00abforse in qual forma, in quale / stato che sia, dentro covile o cuna, / \u00e8 funesto a chi nasce il d\u00ec natale\u00bb).\nAnalisi.\nIl \"Canto notturno di un pastore errante dell'Asia\" \u00e8 composto da sei strofe libere in cui si alternano liberamente endecasillabi e settenari, con cadenze ritmiche che assecondano l'andamento melodico. Le rime sono libere secondo le esigenze dell'ispirazione: l'unico elemento di regolarit\u00e0 \u00e8 dato dall'ultimo verso di ciascuna strofa, dove ritorna regolarmente la rima in \u00ab-ale\u00bb, impiegata da Leopardi per \u00abimprime[re] una cadenza stanca, sconsolata, dolente\u00bb (Binni).\n\u00c8 interessante notare che nel \"Canto notturno\" Leopardi crea un personaggio apposito al quale affida la voce narrante della composizione. Questa scelta, se non \u00e8 rintracciabile nelle prime composizioni leopardiane (si pensi \"Alla luna\"), la ritroviamo nelle canzoni filosofiche \"A Bruto\" e \"Ultimo canto di Saffo\": nel \"Canto notturno\", tuttavia, l'alter ego di Leopardi non \u00e8 pi\u00f9 un personaggio tratto dall'antichit\u00e0, \u00e8 un pastore nomade dell'Asia, incolto, primitivo e assai distante dal suo orizzonte culturale: in questo modo il poeta riesce a rendere universalmente valido il suo punto di vista, secondo il quale il dolore di vivere non \u00e8 esclusivo degli uomini moderni, ma \u00e8 noto a tutti gli esseri viventi.\nIn tal senso, con il \"Canto notturno\" Leopardi approda definitivamente alla svolta \u00abcosmica\u00bb del suo pessimismo. Se negli anni precedenti egli pensava che gli uomini erano stati creati per essere felici, ora diviene pienamente consapevole che l'infelicit\u00e0 \u00e8 universale ed \u00e8 radicata \"ab origine\" in tutti gli esseri viventi, destinati dalla Natura - madre matrigna e non pi\u00f9 benigna - a condurre un'esistenza fatta di dolore e sofferenza.\nL'intera composizione presenta un andamento cantilenante: lo stesso Mario Fubini si riferiva a un'\u00abantichissima e primitiva nenia\u00bb quando parlava del \"Canto notturno\". Tale ritmo \u00e8 ottenuto, oltre grazie alla rima costante in \u00ab-ale\u00bb (della quale abbiamo gi\u00e0 parlato), anche grazie all'adozione di una sintassi semplice, ricca di periodi brevi e incalzanti, e alle frequenti iterazioni lessicali (il primo verso si apre e si chiude con \u00abche fai\u00bb, e nella prima strofa il termine \u00abluna\u00bb \u00e8 ripetuto tre volte).\nFigure retoriche.\nDi seguito sono riportate le figure retoriche che accompagnano il \"Canto notturno\":"}
{"id": "5495241", "revid": "1442080", "url": "https://it.wikipedia.org/wiki?curid=5495241", "title": "Giuseppe Imperatore", "text": " \nNacque nel febbraio 1810 a Salerno da una nobile famiglia di operai. Studi\u00f2 presso l'Accademia parigina di Cultura Medico-Chirurgica con i medici Charchot e Kocher. Mor\u00ec nell'agosto 1881 a Nice per un improvviso infarto miocardico acuto. \nSi occup\u00f2, dopo la laurea in Medicina e la specializzazione chirurgica, di ricerche sull'anatomia e la fisiologia del Sistema Nervoso Autonomo e Centrale, ma anche SNOS e SNPS. Oggi \u00e8 considerato uno dei padri della Neurochirurgia Moderna. Diede anche il nome ad una particolare tecnica per il clippaggio aneurosmatico dell'Arteria Medio-Basilare: \"Arteroplastica neurotomica secondo Imperatore\", con due diverse varianti. Diede anche vita alla classe farmacologica dei neurostimolatori reagenti al CoA."}
{"id": "5495244", "revid": "1124164", "url": "https://it.wikipedia.org/wiki?curid=5495244", "title": "Palazzo Medolago Albani", "text": "Palazzo Medolago Albani si trova a Bergamo sul Viale delle Mura presso Porta San Giacomo.\nStoria.\nIl palazzo \u00e8 d'interesse storico artistico, ed \u00e8 un imponente esempio di architettura neoclassica. Costruito ad opera dell'architetto Simone Cantoni a partire dal 1770, venne acquistato nel 1841 dal conte Giacomo Medolago Albani. In breve il palazzo fu trasformato, abbellito e divenne uno tra i pi\u00f9 signorili della citt\u00e0 e sede dei pi\u00f9 importanti avvenimenti storici e culturali dell'epoca quali le visite dell'imperatore Francesco Giuseppe I d'Austria con la moglie Elisabetta di Baviera e del re di Italia Vittorio Emanuele II come testimoniano le lastre commemorative in pietra all'ingresso del palazzo.\nDescrizione.\nL'edificio \u00e8 un esempio mirabile di un'edilizia aristocratica di fine Settecento, giunta fino a noi quasi intatta e con il fascino delle cose di un tempo, ma che hanno, anche in epoca moderna, un loro preciso significato storico e culturale. \nLa facciata, da cui si pu\u00f2 notare con chiarezza la divisione in piani del palazzo, \u00e8 costituita, nella sua parte alta, da un sottogronda lavorato a finti travetti sormontato da una decorazione al cui centro spicca lo spazio di un orologio arricchito da quattro statue dedicate all'Architettura, alla Scultura, alla Pittura ed alla Poesia e scolpite da Antonio Gelpi.\nNel 1848 il conte Giacomo Medolago Albani faceva eseguire da Giovanni Maria Benzoni cinque medaglioni in marmo di Carrara tra le 8 semicolonne presenti sul lato frontale di ingresso ispirati a episodi della \"Gerusalemme liberata\" di Torquato Tasso.\nL'interno del palazzo \u00e8 composto da varie sale decorate e ornate da diversi artisti e pittori fra cui Gian Paolo Cavagna (bergamasco e discepolo del grande Giovan Battista Moroni). In una delle sale principali, decorata a stucchi e festoni da Atanasio Soldati, si trovano, come sopra porta, sette paesaggi di Luigi Deleidi detto \u201cIl Nebbia\u201d. Tra le altre sale si ricorda la galleria detta del Bonomini, cos\u00ec chiamata perch\u00e9 conserva alcuni pregevoli affreschi dell'artista Paolo Vincenzo Bonomini (1757-1839) e quella chiamata \u201cSala Rossa\u201d sul cui soffitto, ai quattro angoli emergono gli stemmi Medolago, Zanchi, Grumelli e Colleoni. Di estremo interesse appare l'atrio dell'accesso principale. Infatti la soluzione planimetrica dell'androne con il cortile attiguo e lo scalone, viene attribuita all'architetto Leopoldo Pollack. Sul piano del cortile si trova inoltre la cappella di famiglia, alla quale si pu\u00f2 accedere anche dall'esterno. Il locale \u00e8 semplice, decorato con ornamenti in stucco e da una tela rappresentante la \"Nativit\u00e0\" che si trova sopra l'altare."}
{"id": "5495245", "revid": "116712782", "url": "https://it.wikipedia.org/wiki?curid=5495245", "title": "Istituto per la lingua bulgara", "text": "L'Istituto per la Lingua Bulgara, ILB (in bulgaro \u0418\u043d\u0441\u0442\u0438\u0442\u0443\u0442 \u0437\u0430 \u0431\u044a\u043b\u0433\u0430\u0440\u0441\u043a\u0438 \u0435\u0437\u0438\u043a, traslitterato \"Institut za b\u01celgarski ezik\"), \u00e8 l'Accademia linguistica deputata allo studio e alla definizione della politica linguistica per la lingua bulgara.\nL'Istituto per la lingua bulgara venne fondato a Sofia nel 1942, come sezione della Accademia bulgara delle scienze, di cui rappresenta uno dei pi\u00f9 antichi istituti. L'ILB \u00e8 oggi composto da undici sezioni, un centro informativo e una biblioteca, e dal 2004 prende il nome del Professor Ljubomir Andrej\u010din.\nL'ILB \u00e8 il principale centro di ricerca scientifica e descrittiva sulla lingua bulgara, e si concentra in particolare sul suo stato attuale, la storia, le differenze dialettali e le sue interazioni con le altre lingue. Dalla sua fondazione, l'ILB ha sviluppato dizionari, grammatiche, manuali, e atlanti della lingua bulgara e dei suoi dialetti.La missione dell'Istituto per la Lingua Bulgara si compone di due punti fondamentali: \nFormalmente, l'ILB non ha il controllo sulla politica linguistica del bulgaro parlato fuori dai confini nazionali. Ma essendo la Bulgaria il principale stato in cui il bulgaro \u00e8 lingua ufficiale (insieme al Monte Athos), l'ILB \u00e8 il riferimento anche per le regioni di altri stati sede di storiche e consistenti minoranze bulgarofone (Serbia, Moldavia, Ucraina), nonch\u00e9 per i bulgarofoni espatriati nel mondo."}
{"id": "5495247", "revid": "438678", "url": "https://it.wikipedia.org/wiki?curid=5495247", "title": "Le grandi storie della fantascienza 9", "text": "Le grandi storie della fantascienza 9 (titolo originale \"Isaac Asimov Presents the Great SF Stories 9 (1947)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1947.\n\u00c8 stata pubblicata nel 1983 e tradotta in italiano l'anno successivo."}
{"id": "5495250", "revid": "827882", "url": "https://it.wikipedia.org/wiki?curid=5495250", "title": "Le grandi storie della fantascienza 10", "text": "Le grandi storie della fantascienza 10 (titolo originale \"Isaac Asimov Presents the Great SF Stories 10 (1948)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1948.\n\u00c8 stata pubblicata nel 1983 e tradotta in italiano l'anno successivo."}
{"id": "5495251", "revid": "599013", "url": "https://it.wikipedia.org/wiki?curid=5495251", "title": "Suore della Sacra Famiglia di Mission San Jos\u00e9", "text": "Le Suore della Sacra Famiglia (in inglese \"Sisters of the Holy Family\") sono un istituto religioso femminile di diritto pontificio: le suore di questa congregazione pospongono al loro nome la sigla S.H.F.\nStoria.\nLa congregazione fu fondata nel 1872 a San Francisco da Elisabeth Armer per aiutare le madri lavoratrici e dei padri vedovi accudendone i figli durante la giornata, senza distinzione di etnia o religione.\nLa fondatrice fu appoggiata da John Prendergast, vicario generale della diocesi, ed ebbe come prima collaboratrice Ellen O'Connor, che succedette alla Armer come superiora dell'istituto. Le costituzioni della congregazione furono preparate nel 1878 dal domenicano Joseph Sadoc Alemany, arcivescovo di San Francisco.\nLe suore si dedicarono all'assistenza alla popolazione durante il terremoto e l'incendio del 1906; nel 1947 aprirono la loro prima missione alle Hawaii.\nLa congregazione ricevette il pontificio decreto di lode l'8 luglio 1931 e le sue costituzioni furono approvate definitivamente dalla Santa Sede il 28 maggio 1945.\nAttivit\u00e0 e diffusione.\nLe religiose si dedicano all'assistenza all'infanzia, alla catechesi e all'educazione dei disabili.\nLe suore sono presenti in varie zone degli Stati Uniti d'America; la sede generalizia, dal 1949, \u00e8 a Mission San Jos\u00e9, presso Fremont, in California.\nAlla fine del 2011 la congregazione contava 85 religiose in 4 case."}
{"id": "5495257", "revid": "712828", "url": "https://it.wikipedia.org/wiki?curid=5495257", "title": "Matthew Williams (Hetalia)", "text": ""}
{"id": "5495258", "revid": "212348", "url": "https://it.wikipedia.org/wiki?curid=5495258", "title": "J. J. Coupling", "text": ""}
{"id": "5495259", "revid": "729019", "url": "https://it.wikipedia.org/wiki?curid=5495259", "title": "Luigi Nelson Pirzio Biroli", "text": "Biografia.\nNato a Nizza Francia 17 gennaio 1859, ancora in territorio del Regno di Sardegna era discendente di una facoltosa famiglia di esploratori. Il secondo nome Nelson gli fu dato in onore di Horatio Nelson. Quando nel 1860 Nizza fu definitivamente, annessa alla Francia, assieme alla Savoia, in seguito agli Accordi di Plombi\u00e8res (1858) e al Trattato di Torino (1860), i suoi numerosi familiari si trasferirono tra Ventimiglia, Bordighera, e Torino.\nFu avviato fin da giovane alla carriera militare. Promosso capitano dei Granatieri di Sardegna, esplet\u00f2 servizio a Roma. Per le su ottime capacit\u00e0 organizzative divenne ispettore generale della nascente forza degli Aerostieri; poi Comandante della Divisione Padova, e Generale di Corpo d'Armata. \nFu anche un ottimo schermitore e partecip\u00f2 a cavallo del secolo a numerosi tornei di scherma vincendone alcuni come nel 1903 al club d'armi di Milano. Appassionato sportivo nel 1913 di stanza nella capitale, assieme ai colleghi Gaetano Zoppi e Paolo Spingardi fu eletto vicepresidente della S.P. Lazio occupandosi di portare i militari pi\u00f9 promettenti a gareggiare con la maglia del sodalizio biancoceleste.. Tra questi Valerio Mengarini, Mario Massetti, Rodolfo De Mori e Renato De Censi che in seguito saranno valorosi combattenti nella grande guerra\nCombatt\u00e9 durante la guerra Italo-Turca e gli furono conferite due medaglie di bronzo al Valor Militare\nDurante la Prima guerra mondiale parti col grado di Colonnello dei Granatieri di Sardegna-Cengio. Rimase al comando fino al dicembre 1915; poi fu comandante della \"Brigata Pistoia\" (35\u00aa e 36\u00aa Brigata Fanteria) e della \"Brigata Pavia\" (27\u00aa e 28\u00aa Brigata Fanteria) nel 1916. Il 22 agosto 1916 rimane ferito ad una mano durante un assalto austriaco. Alla fine del conflitto fu decorato con una medaglia d'argento con questa motivazione: \"Durante un intenso bombardamento nemico, essendo scoppiati in una nostra dolina due shrapnels che uccisero e ferirono parecchi militari, con ammirevole slancio e sprezzo del pericolo, bench\u00e9 fosse stato ferito ad una mano, trascurando se stesso, rimaneva esposto per circa venti minuti al fuoco nemico per dirigere personalmente l'opera di soccorso ai feriti. Dolina Sassari, 22 agosto 1916\".\nIl magg. gen. Luigi Pirzio-Biroli era al comando della Brigata Granatieri di Sardegna, il 24 ottobre 1915 nella zona del monte Sabotino, nel momento in cui il ten. gen. Gustavo Fara comandante della IV^ divisione rimase ferito. Pirzio Biroli diede ordine a quattro Granatieri di recare a spalla la barella del Generale Fara per il tragitto dal trincerone del Sabotino a Dol, e per la valle Peumica, a Quisca Sola, all'Ospedaletto N\u00b0 110. Durante la ritirata di Caporetto riusc\u00ec al salvare molto materiale appartenente alla II^ Armata in rotta e a riunire i numerosi sbandati. Nel giugno 1918, il Ten.Gen. Pirzio Biroli comandava la 17\u00aa div. (brig. Cremona e Pesaro) sotto il IX Corpo d'armata, nella 2\u00aa battaglia del Grappa.\nGli fu conferita anche una medaglia di bronzo e la Croce di Guerra. Fu nominato Cavaliere Ordine Militare d'Italia il 7 giugno 1923 e commendatore del Regno nel 1933.\nA lui \u00e8 intitolato un parco a Viserba.\nCuriosit\u00e0.\nSuo nipote, figlio del fratello Carlo Alberto, fu il generale Alessandro Pirzio Biroli.\nIl bisnipote Carlo Pirzio Biroli cadde a Tirana per non arrendersi ai tedeschi e gli fu conferita la medaglia d'oro al valore militare."}
{"id": "5495265", "revid": "767487", "url": "https://it.wikipedia.org/wiki?curid=5495265", "title": "Gonzales Coques", "text": "Biografia.\nAllievo di Pieter Brueghel il Giovane tra il 1626 ed il 1627, poi lo divenne di David Ryckaert, di cui spos\u00f2 la figlia. Nel 1641 fu ammesso tra i maestri ad Anversa. Viaggi\u00f2 in Inghilterra ed nei Paesi Bassi, dove tra il 1645 ed il 1648 partecip\u00f2 alla decorazione della Huis ten Bosch all'Aia, per la quale esegu\u00ec pitture mitologiche ed allegoriche.\nNel 1648 ritorn\u00f2 ad Anversa, dove fu nominato decano della corporazione di San Luca nel 1665-1666 e nel 1680-1681. Nel 1671 venne nominato pittore di corte dal conte di Monterey, governatore dei Paesi Bassi.\nAssai di moda tra le famiglie patrizie di Anversa, produsse molto e numerosi sono i quadri a lui attribuiti e conservati nei musei di Anversa, nel Museo reale delle belle arti del Belgio di Bruxelles, nella National Gallery di Londra, nel Louvre di Parigi, nel museo di Kassel e nel museo di Norimberga; pochi dipinti per\u00f2 sono firmati. Tra essi il pi\u00f9 piacevole \u00e8 il \"Giovane studioso con la sorella\", conservato al museo dello Schloss Wilhelmsh\u00f6he di Kassel, di esecuzione fine ed armoniosa. La stessa delicata fattura su ritrova nella \"Famiglia Van Eyck\" del 1640, ora a Budapest, e nel \"Pranzo di artisti\", conservato al Petit Palais di Parigi; la stessa ricerca di una atmosfera familiare e poetica si nota nel \"Gruppo di famiglia in campagna\", del 1647 ora nella collezione Wallace di Londra. Coques lavor\u00f2 talvolta in collaborazione con numerosi altri artisti, tra i quali Jacques d'Arthois, Jan Wildens e Pieter Bout. Ebbe come allievi van den Bosch e Verdussen."}
{"id": "5495266", "revid": "481666", "url": "https://it.wikipedia.org/wiki?curid=5495266", "title": "Durand of the Bad Lands", "text": ""}
{"id": "5495267", "revid": "73437360", "url": "https://it.wikipedia.org/wiki?curid=5495267", "title": "Passante ferroviario torinese", "text": ""}
{"id": "5495270", "revid": "716642", "url": "https://it.wikipedia.org/wiki?curid=5495270", "title": "Mauro Boerchio", "text": "Carriera.\nEsordisce in una prima squadra nella stagione 2007-2008, nella quale disputa il campionato di Serie D con la maglia della ; a stagione in corso passa al , sempre in Serie D, chiudendo il campionato al secondo posto in classifica e giocando in totale 20 incontri. Nella stagione 2008-2009 viene tesserato dal , societ\u00e0 di Serie B, che vincendo il campionato cadetto viene promossa in Serie A; Boerchio pur facendo parte della rosa non scende mai in campo in partite ufficiali con la prima squadra, venendo in compenso impiegato in alcune partite nel Campionato Primavera. In seguito gioca in prestito prima nel (in Lega Pro Prima Divisione) e poi nella (in Lega Pro Seconda Divisione); successivamente nella stagione 2010-2011 fa parte della rosa del Bari (in Serie A), senza per\u00f2 giocare partite ufficiali. Dopo un periodo da svincolato si accasa al , con cui milita da marzo 2012 al termine della stagione 2012-2013 in Serie D, collezionando in totale 24 presenze. Nella stagione 2013-2014 si accasa al , in Lega Pro Prima Divisione; nel corso della stagione gioca una partita in Coppa Italia Lega Pro e 2 partite (nelle quali subisce complessivamente 7 reti) in campionato.\nNel febbraio del 2015 si \u00e8 trasferito nell', squadra di Vanuatu; qui ha vinto il campionato locale ed ha giocato 3 partite nella OFC Champions League, nel corso delle quali ha subito in totale 5 reti.\nRimane all'Amicale anche nella stagione successiva, nella quale gioca da titolare la prima partita della fase a gironi (vinta per 3-0 il 10 aprile 2016 sul campo dei Lae City Dwellers) e la seconda, pareggiata inizialmente 1-1 (e poi vinta per 3-0 a tavolino) in casa contro i Solomon Warriors. Scende infine in campo anche nella partita persa per 3-1 sul campo dell'Auckland City il 17 aprile 2016, al termine della quale la sua squadra, classificatasi seconda nel proprio girone, viene eliminata dalla manifestazione: arriva quindi ad un totale di 6 presenze (con 9 reti subite) in carriera in OFC Champions League.\nIl 15 novembre 2016 si accasa al , formazione della prima divisione maltese, con cui pochi giorni dopo il suo tesseramento esordisce in campionato; si svincola dal club maltese il 23 gennaio 2017, dopo aver subito 10 reti in 8 partite di campionato.\nIl 21 febbraio 2017 viene ingaggiato dall', societ\u00e0 della massima serie mongola dove termina il campionato in seconda posizione e con la vittoria della MFF Cup, la Coppa della Mongolia; il 10 ottobre si svincola dal club mongolo.\nL'11 gennaio 2018 dopo un periodo da svincolato firma un contratto con il , club della massima serie maldiviana. In seguito, sempre nel 2018, si trasferisce al , in I-League. Il 14 febbraio 2019 si trasferisce in prestito al . Rimasto svincolato, il 1 luglio del 2019 si ritira dal calcio scegliendo la strada dell'allenatore di portieri."}
{"id": "5495297", "revid": "287204", "url": "https://it.wikipedia.org/wiki?curid=5495297", "title": "Olivia Epoupa", "text": ""}
{"id": "5495302", "revid": "785863", "url": "https://it.wikipedia.org/wiki?curid=5495302", "title": "What's Cookin' Doc?", "text": ""}
{"id": "5495303", "revid": "1305772", "url": "https://it.wikipedia.org/wiki?curid=5495303", "title": "Intrigue", "text": ""}
{"id": "5495304", "revid": "785863", "url": "https://it.wikipedia.org/wiki?curid=5495304", "title": "Cosa bolle in pentola doc?", "text": ""}
{"id": "5495310", "revid": "4175", "url": "https://it.wikipedia.org/wiki?curid=5495310", "title": "Qemal Stafa Stadium", "text": ""}
{"id": "5495314", "revid": "599013", "url": "https://it.wikipedia.org/wiki?curid=5495314", "title": "Suore di Santa Maria dell'Oregon", "text": "Le Suore di Santa Maria dell'Oregon (in inglese \"Sisters of St. Mary of Oregon\") sono un istituto religioso femminile di diritto pontificio: le suore di questa congregazione pospongono al loro nome la sigla S.S.M.O.\nStoria.\nLa congregazione, detta inizialmente delle Suore del Preziosissimo Sangue, fu fondata il 14 agosto 1886 a Sublimity dal redentorista William Hickley Gross, arcivescovo di Oregon City, per l'istruzione catechetica in parrocchia.\nPoich\u00e9 Sublimity era lontana dalle vie di comunicazione, la casa-madre fu presto trasferita a Beaverton; lo sviluppo della congregazione fu favorito da Alexander Christie, arcivescovo dal 1899, che mut\u00f2 la denominazione delle religiose in Suore di Santa Maria.\nL'istituto, che segue la regola di sant'Agostino, ricevette il pontificio decreto di lode l'11 novembre 1926 e l'approvazione definitiva il 1\u00ba maggio 1934.\nAttivit\u00e0 e diffusione.\nLe suore si dedicano all'educazione della giovent\u00f9.\nLe suore sono presenti solo negli Stati Uniti d'America; la sede generalizia \u00e8 a Beaverton, nell'Oregon.\nAlla fine del 2011 la congregazione contava 67 religiose in 2 case."}
{"id": "5495321", "revid": "416175", "url": "https://it.wikipedia.org/wiki?curid=5495321", "title": "Sanctified", "text": "Sanctified \u00e8 il quarto album in studio del gruppo musicale power metal svedese Morgana Lefay, pubblicato nel 1995 da Black Mark Production.\nIl disco.\nQuesto \u00e8 il primo disco della band ad essere stato registrato senza il chitarrista Tommi Karppanen, che \u00e8 stato sostituito da Daniel Persson. La copertina dell'album \u00e8 ancora una volta disegnata da Kristian W\u00e5hlin, conosciuto anche come \"Necrolord\".\nL'album univa l'espressione romantica in chiave death ad una ricerca ritmico/vocale dagli spunti hip hop reinseriti nel death metal, specie nei brani \"Time is God\" e \"Mad Messiah\", mentre nel brano \"Gil-Gad (The Sanctified)\", le cui parole provengono dalla prima parte della trilogia \"Il Signore degli Anelli\" di Tolkien, dopo circa un minuto di silenzio, contiene una traccia fantasma che \u00e8 un medley composto da una cover di \"Just Can't Get Enough\" dei Depeche Mode seguita da un pezzo raggae.\nPer le canzoni \"To Isengard\" e \"In the Court of the Crimson King\" sono stati girati i relativi video musicali."}
{"id": "5495322", "revid": "287204", "url": "https://it.wikipedia.org/wiki?curid=5495322", "title": "Coppa J.League 2012", "text": "La , denominata Coppa Yamazaki Nabisco per ragioni di sponsorizzazione, \u00e8 stata la ventesima edizione della Coppa di Lega nipponica di calcio. \u00c8 stata vinta dai Kashima Antlers.\nFormula.\nIl regolamento prevedeva una prima fase a gironi a cui prendono parte tutte le squadre della J.League Division 1, ad eccezione dei quattro club qualificatisi in AFC Champions League, che presero parte alla competizione a partire dai quarti di finale.\nLa vincitrice si qualificava alla Coppa Suruga Bank 2013."}
{"id": "5495325", "revid": "1924342", "url": "https://it.wikipedia.org/wiki?curid=5495325", "title": "Headlights (Robin Schulz)", "text": "Headlights \u00e8 un singolo del DJ tedesco Robin Schulz, pubblicato il 3 aprile 2015 come primo estratto dal secondo album in studio \"Sugar\".\nIl singolo ha visto la partecipazione alla parte vocale della cantautrice statunitense Ilsey Juber e ha ricevuto un discreto successo commerciale soprattutto in Europa, ottenendo la certificazione di platino in Germania, Italia e Australia.\nUso nei media.\nNel 2015 \u00e8 stato usato come colonna sonora degli spot della 3.\nVideo musicale.\nIl videoclip \u00e8 stato girato in Algarve (Portogallo) in un parco acquatico abbandonato, dove sono presenti piccoli gruppi di frequentatori, tra cui persone che fanno acrobazie all'interno di piscine vuote. Alla fine del video si vede una coppia in posa, tra cui Schulz, a fianco una Toyota Aygo. \u00c8 stato pubblicato il 3 aprile 2015 sul canale YouTube di Robin Schulz, dalla durata di 3 minuti e 49 secondi."}
{"id": "5495328", "revid": "339392", "url": "https://it.wikipedia.org/wiki?curid=5495328", "title": "Coppa Yamazaki Nabisco 2012", "text": ""}
{"id": "5495333", "revid": "729019", "url": "https://it.wikipedia.org/wiki?curid=5495333", "title": "ACT-CL J0102-4915", "text": "ACT-CL J0102-4915 o SPT-CL J0102-4915, soprannominato El Gordo (in italiano Il Grassone, in inglese \"The Fat One\") \u00e8 un ammasso di galassie che, alla sua scoperta nel 2011, risultava il pi\u00f9 grande e remoto ammasso di galassie mai osservato a tale distanza ed oltre. Nel 2014 il suo primato risultava ancora imbattuto. \u00c8 stato scoperto dalla NASA grazie al telescopio spaziale Chandra, all'Atacama Cosmology Telescope della NSF e allo European Southern Observatory's Very Large Telescope.\nQuesto ammasso di galassie, che ufficialmente \u00e8 denominato ACT-CL J0102-4915, \u00e8 stato soprannominato dai ricercatori El Gordo. Si trova a 7 miliardi di anni luce dalla Terra.\nI risultati della scoperta sono stati pubblicati su The Astrophysical Journal e i dati sono stati presentati al 219\u00ba meeting dell'American Astronomical Society tenutosi ad Austin in Texas.\nOsservazioni.\nFelipe Menanteau (allora alla Rutgers University) che ha condotto lo studio ha dichiarato: \"questo ammasso \u00e8 il pi\u00f9 massiccio, caldo e con la maggiore emissione di raggi X di qualunque altro ammasso conosciuto che si trovi alla stessa distanza ed oltre\".\nI dati del European Southern Observatory's Very Large Telescope e del Telescopio spaziale Chandra hanno evidenziato che El Gordo \u00e8 formato da due ammassi di galassie separati che si scontrano alla velocit\u00e0 di svariati milioni di km/h. Questi dati, ottenuti utilizzando le osservazioni ai raggi X ed altre caratteristiche, suggeriscono che El Gordo si \u00e8 formato con ogni probabilit\u00e0 allo stesso modo in cui si \u00e8 formato il Bullet Cluster, che si trova a circa 4 miliardi di anni luce dalla Terra. Crist\u00f3bal Sif\u00f3n della Pontificia universit\u00e0 cattolica del Cile ha affermato che: \"\u00e8 la prima volta che abbiamo trovato un sistema simile al Bullet Cluster ad una cos\u00ec estrema distanza\"."}
{"id": "5495335", "revid": "599013", "url": "https://it.wikipedia.org/wiki?curid=5495335", "title": "Celso Roth", "text": ""}
{"id": "5495336", "revid": "1175439", "url": "https://it.wikipedia.org/wiki?curid=5495336", "title": "El Gordo (astronomia)", "text": ""}
{"id": "5495337", "revid": "716642", "url": "https://it.wikipedia.org/wiki?curid=5495337", "title": "Fabrizio Prattic\u00f2", "text": "Carriera.\nDopo aver giocato nel Centro Reggio Junior ha militato per cinque anni nel settore giovanile delle Reggina, arrivando fino alla squadra Primavera; successivamente \u00e8 passato al Siena, nella cui Primavera ha giocato da gennaio 2007 a giugno 2007. Nella stagione 2007-2008 ha fatto parte della rosa del Pescina Valle del Giovenco, societ\u00e0 di Serie C2; l'anno successivo ha invece militato nell'Hinterreggio, con cui ha giocato una partita in Serie D. Nella stagione 2009-2010 ha inizialmente giocato 3 partite nella Melitese in Eccellenza, per poi tornare (nell'ottobre del 2009) nell'Hinterregio; con la squadra calabrese ha giocato da titolare (27 presenze) il campionato di Serie D, accasandosi a fine stagione al Sorrento, in Lega Pro Prima Divisione. Qui rimane per due stagioni, nelle quali non gioca per\u00f2 nessuna partita di campionato. Nella parte finale della stagione 2012-2013 e nell'intera stagione 2013-2014 ha giocato in Eccellenza nei calabresi del Catona. Nel 2014 \u00e8 poi stato tesserato dal Syrianska, squadra della seconda serie svedese; qui nell'arco dei suoi sei mesi di permanenza ha giocato una partita di campionato, nella quale ha subito due reti.\nNel febbraio del 2015 si \u00e8 trasferito al Western United, squadra delle Isole Salomone; qui, ha vinto il campionato locale ed ha giocato 3 partite nella OFC Champions League, nel corso delle quali ha subito in totale 7 reti. Nell'estate del 2015 va a giocare nel B\u00cd/Bolungarv\u00edk, squadra della seconda divisione islandese, dalla quale viene svincolato dopo aver subito 11 reti totali nell'arco di 3 partite di campionato. Successivamente si accasa al Gallico Catona, con cui termina la stagione disputando il campionato calabrese di Eccellenza, che la sua squadra chiude all'ottavo posto in classifica. In seguito torna al Western United, nelle Isole Salomone; in seguito passa al , sempre nel medesimo campionato, prima di fare ritorno al Gallico Catona, dove gioca per tre stagioni, dal 2018 al 2021, quando si trasferisce al , club ligure militante nel campionato di Eccellenza."}
{"id": "5495340", "revid": "73438100", "url": "https://it.wikipedia.org/wiki?curid=5495340", "title": "Castriota Scanderbeg", "text": ""}
{"id": "5495356", "revid": "287204", "url": "https://it.wikipedia.org/wiki?curid=5495356", "title": "Pattinaggio di figura ai VII Giochi olimpici invernali - Pattinaggio di figura maschile", "text": "La competizione del pattinaggio di figura maschile dei VII Giochi olimpici invernali si \u00e8 svolta nei giorni 29 gennaio- 1\u00ba febbraio 1956 allo Stadio Olimpico del Ghiaccio di Cortina d'Ampezzo.\nRisultati.\nLa classifica finale \u00e8 stata determinata dalla regola della maggioranza dei piazzamenti ottenuti dai singoli nove giudici. Se un pattinatore \u00e8 stato al primo posto dalla maggioranza dei giudici, il pattinatore \u00e8 classificato primo, il processo \u00e8 stato poi ripetuto per ogni posto. Se vi era parit\u00e0 si teneva conto di: 1) Totale ordinali, 2) Punti totali, 3) Punti Figure obbligatorie."}
{"id": "5495360", "revid": "247222", "url": "https://it.wikipedia.org/wiki?curid=5495360", "title": "Fabrizio Maria Prattic\u00f2", "text": ""}
{"id": "5495364", "revid": "1516566", "url": "https://it.wikipedia.org/wiki?curid=5495364", "title": "Plyas for Star Dancing", "text": "Plays for Star Dancing \u00e8 un album di Ray Anthony, pubblicato dalla Capitol Records nel maggio del 1957.\nMusicisti.\nWhen Your Lover Has Gone / Moon Over Miami / Autumn in New York / My Own True Love (Tara's Theme) / C'est si bon / I'll Be Seeing You / Thanks for the Memory / Moonlight Dreams \nSmoke Gets in Your Eyes / Far Away Places / Star Dancing \nSleepy Lagoon"}
{"id": "5495367", "revid": "118904790", "url": "https://it.wikipedia.org/wiki?curid=5495367", "title": "L'abbraccio di Medusa", "text": "L'abbraccio di Medusa (\"Medusa's Coil\", tradotto anche come Medusa o Nelle spire di Medusa) \u00e8 un racconto horror dello scrittore statunitense Howard Phillips Lovecraft basato sulla breve trama fornitagli da Zealia Brown Bishop. \nScritto nel 1930, il racconto fu pubblicato per la prima volta in versione abbreviata e firmato dalla Bishop nel gennaio del 1939 sulla rivista \"Weird Tales\". \nLa prima edizione integrale de \"L'abbraccio di Medusa\" apparve nel 1989 come parte del volume \"The Horror in the Museum and other revisions\" curato da S. T. Joshi.\nTrama.\nDurante un viaggio nel Missouri meridionale un uomo chiede ospitalit\u00e0 al solitario occupante di un'antica villa padronale caduta in completa rovina. Nel corso della notte il visitatore viene informato dall'ospitante delle sventure piombate sulla vecchia casa dopo lo sfortunato matrimonio del figlio Denis con una donna francese, Marceline Bedard, da tempo conosciuta nei circoli esoterici parigini per essersi proclamata sacerdotessa di un culto ancestrale tributato ai serpenti. Il ritratto fattole da un amico di Denis, Marsh, avrebbe poi svelato la sua vera natura. Denis li uccide allora Marceline, ma scopre con orrore che i capelli di lei possono prendere vita e, sotto forma di un orrendo serpente nero, stringono Marsh tra le sue spire. Il padre di Denis accorre appena in tempo per assistere impotente al suicidio del figlio. Decide allora murare i cadaveri sotto la calce viva, per poi scoprire che i malefici capelli di Marceline continuano a infestare la propriet\u00e0. La narrazione ritorna al presente in cui il protagonista vede il quadro e gli spara, cos\u00ec liberando il cadavere di Marceline e la sua treccia. Il protagonista si butta in una corsa scellerata per scappare dalla casa, mentre questa va a fuoco, solo per poi scoprire, parlando con abitanti del luogo, che l'incendio della casa \u00e8 avvenuto sei anni prima."}
{"id": "5495369", "revid": "1418004", "url": "https://it.wikipedia.org/wiki?curid=5495369", "title": "Veijo Meri", "text": "La gran parte delle sue opere si focalizza sulla guerra e sulle sue assurdit\u00e0, con messaggio pacifista intriso di humour nero. Diplomatosi ad H\u00e4meenlinna, si specializz\u00f2 in Storia e divent\u00f2 scrittore di professione.\nEsord\u00ec nel 1957 con \"La corda di Manila\", seguito da \"Pari e patta\" (1961) e \"Il figlio del sergente\" (1971), grazie al quale vinse il Premio del Concilio di Letteratura nordica.\nFu inoltre poeta, saggista e drammaturgo.\nMor\u00ec il mattino del 21 giugno 2015 all'et\u00e0 di 86 anni dopo una lunga malattia."}
{"id": "5495371", "revid": "287204", "url": "https://it.wikipedia.org/wiki?curid=5495371", "title": "Daddy's Home (film)", "text": ""}
{"id": "5495374", "revid": "1941276", "url": "https://it.wikipedia.org/wiki?curid=5495374", "title": "Daddy's Home", "text": ""}
{"id": "5495377", "revid": "367445", "url": "https://it.wikipedia.org/wiki?curid=5495377", "title": "Tommaso Labate", "text": "Biografia.\nFiglio di due architetti e primo di tre fratelli, cresce a Marina di Gioiosa Ionica dove vive fino al 1997, anno in cui si diploma al Liceo Classico Ivo Oliveti di Locri. Quindi si trasferisce a Roma, dove si iscrive alla facolt\u00e0 di Scienze Politiche dell'Universit\u00e0 Libera universit\u00e0 internazionale degli studi sociali Guido Carli (Luiss). Si laurea con lode nel 2002, con una tesi sul Caso Moro. Nel 2004 inizia la carriera giornalistica con uno stage a \"Il Riformista\", diretto da Antonio Polito. Qualche mese dopo viene assunto. Rimarr\u00e0 al quotidiano arancione fino al 2012, raccontando i principali eventi della politica nazionale e non solo. Tra questi, c'\u00e8 anche il terremoto dell'Aquila del 2009.\nPi\u00f9 avanti collaborer\u00e0 con numerose testate, da \"Vanity Fair\" a \"l'Unit\u00e0\". Dal 2012, salvo una breve parentesi al quotidiano \"Pubblico giornale\", lavora per il \"Corriere della Sera\". \u00c8 a lui che, nell'estate del 2012, Matteo Renzi svela la sua scelta di candidarsi alla guida del centrosinistra alle primarie di fine anno. Un mese dopo anticipa il progetto politico che ha come obiettivo la rielezione di Giorgio Napolitano alla presidenza della Repubblica. Il capo dello Stato smentisce con un comunicato ufficiale. Ma qualche mese dopo la rielezione, la prima e storica riconferma di un presidente della Repubblica italiano nel suo incarico, avviene. E Beppe Grillo, in una conferenza stampa e sul suo blog, attaccher\u00e0 Napolitano usando proprio la lettera di smentita all'articolo di Labate di qualche mese prima. Labate \u00e8 spesso ospite di talk show televisivi come opinionista, soprattutto alla Rai e a LA7. Ha partecipato, in qualit\u00e0 di commentatore e tifoso dell', a numerose puntate del programma di Mediaset \"Tiki Taka - Il calcio \u00e8 il nostro gioco\".\nDal 3 agosto al 5 settembre 2015 \u00e8 alla conduzione del programma di approfondimento quotidiano \"In onda,\" insieme a David Parenzo. Dal 4 novembre 2015 conduce #CorriereLive, nuovo appuntamento di informazione settimanale in diretta streaming sul sito del Corriere della Sera. Da gennaio 2016 torna in tv su LA7 con il programma \"Fuori Onda\", in onda tutte le domeniche alle 20.30, sempre insieme a David Parenzo. Il 2 ottobre 2018 \u00e8 uscito il suo primo libro, \"I Rassegnati. L'irresistibile inerzia dei quarantenni\", pubblicato dalla casa editrice Rizzoli. Il libro arriva alla seconda edizione in meno di un mese. Attualmente, assieme a Massimo Cervelli, conduce \"Non \u00e8 un paese per giovani\" su Rai Radio 2.\nCuriosit\u00e0.\nNel 2016 ha interpretato la parte di se stesso in un cameo nella serie televisiva \"Dov'\u00e8 Mario?\", con Corrado Guzzanti.\nVita privata.\n\u00c8 sentimentalmente legato all'attrice Valeria Bilello.\nCollegamenti esterni.\n\"Tommaso Labate, su Treccani.it, Enciclopedie on line,\" Istituto dell'Enciclopedia Italiana"}
{"id": "5495378", "revid": "73438377", "url": "https://it.wikipedia.org/wiki?curid=5495378", "title": "Poggio Terzarmata", "text": ""}
{"id": "5495379", "revid": "481666", "url": "https://it.wikipedia.org/wiki?curid=5495379", "title": "Some Duel", "text": ""}
{"id": "5495391", "revid": "36426", "url": "https://it.wikipedia.org/wiki?curid=5495391", "title": "Monte Peritondo", "text": "Il Monte Peritondo \u00e8 un rilievo dell'isola d'Elba.\nDescrizione.\nSituato nel settore nord-orientale dell'isola, presso Rio nell'Elba, raggiunge un'altezza di 287 metri sul livello del mare. Si trova a breve distanza dal Monte Serra.\nIl toponimo originale, attestato nel XIV secolo, era \"Poggio di Gondo\", dal nome personale medievale \"Gondo\"; nel tempo si \u00e8 avuta la corruzione nell'attuale \"Peritondo\" o \"Piritondo\", mentre al XVIII secolo \u00e8 datata la corruzione \"Pi\u00e8 di Bondo\". Erroneamente, nel passato, l'etimologia del toponimo venne ricercata nel latino tardo \"perrotundus\" e nel nome personale longobardo \"Perimund\"."}
{"id": "5495392", "revid": "767487", "url": "https://it.wikipedia.org/wiki?curid=5495392", "title": "Some Duel (film 1916)", "text": "Some Duel \u00e8 un cortometraggio muto del 1916 scritto, diretto e interpretato da Tom Mix. Prodotto dalla Selig Polyscope Company, \u00e8 una commedia di genere western. Tra gli altri interpreti, oltre a Mix, Victoria Forde, sua partner abituale, Joe Ryan, Sid Jordan, Pat Chrisman.\nTrama.\nAl ranch \u00e8 appena tornata dal college Grace, la figlia del proprietario Jim Jordan. La ragazza trova subito due pretendenti, i cowboy Tom e Centiped Pete. Con gli abiti della domenica, si dirigono entrambi verso la casa di Grace. Lungo il percorso, trovano da ridire tra loro, coinvolgendo i cowboy dei ranch rivali. Pete sfida a duello Tom, ma prima del duello, Grace complotta con Tom per ingannare e spaventare Pete. Il giorno della prova, nelle armi vengono inserite delle cartucce a salve. Arriva poi il becchino, ma a questo punto Pete non ce la fa pi\u00f9 e scappa via. Grace fa i suoi complimenti a Tom e lui \u00e8 felice di avere conquistato la ragazza.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'8 luglio 1916. In Brasile, prese il titolo \"Duelo ao Sol\"."}
{"id": "5495394", "revid": "599013", "url": "https://it.wikipedia.org/wiki?curid=5495394", "title": "Joe Watson", "text": "Carriera.\nWatson gioc\u00f2 a livello giovanile per due anni nella lega giovanile del Saskatchewan con gli Estevan Bruins, formazione legata da un accordo con la franchigia dei Boston Bruins, e fu proprio all'interno dell'organizzazione dei Bruins che egli esord\u00ec fra i professionisti nella stagione 1963-1964. Gioc\u00f2 per due stagioni con i Minneapolis Bruins in Central Hockey League facendo inoltre il proprio esordio in NHL giocando 4 partite con la squadra di Boston.\nDopo un'altra stagione in CHL con gli Oklahoma City Blazers Watson fu richiamato dai Bruins e disput\u00f2 l'intera stagione 1966-1967 in National Hockey League. Nell'estate del 1967, rimasto senza un contratto, Watson fu scelto durante l'NHL Expansion Draft dai Philadelphia Flyers, una delle sei nuove franchigie iscritte alla National Hockey League.\nWatson gioc\u00f2 a Philadelphia per nove stagioni consecutive diventando un titolare fisso della difesa dei \"Broad Street Bullies\". Nel 1971 lasci\u00f2 brevemente la squadra a causa di una divergenza sul contratto ma fu subito convinto a ritornare da Bobby Orr, suo amico ed ex compagno di squadra a Boston. A partire dalla stagione 1972-1973 si un\u00ec alla squadra il fratello minore Jim, anch'egli difensore.\nWatson fu convocato per due edizioni dell'NHL All-Star Game mentre con i Flyers vinse due Stanley Cup consecutive nel 1974 e nel 1975. Rimase con i Flyers fino al 1978 raccogliendo ben 830 presenze e un dato plus/minus totale di +191. La sua avventura con i Colorado Rockies si interruppe gi\u00e0 nel mese di novembre a causa di un gravissimo infortunio che lo costrinse al ritiro. Durante una partita contro i St. Louis Blues sub\u00ec una fortissima carica alla balaustra che frattur\u00f2 il femore in 14 parti e ruppe a met\u00e0 la sua rotula. Fortunatamente Watson si ristabil\u00ec dall'infortunio e torn\u00f2 a camminare regolarmente."}
{"id": "5495395", "revid": "767487", "url": "https://it.wikipedia.org/wiki?curid=5495395", "title": "Miguel Angel Magnoni", "text": "Carriera.\nHa giocato nel settore giovanile del Newell's Old Boys ed in quello del Boca Juniors; con quest'ultima societ\u00e0 ha anche ricevuto alcune convocazioni in prima squadra, senza per\u00f2 riuscire ad esordirvi. Nella stagione 2003-2004 ha giocato nel Brera, formazione milanese con cui ha segnato 6 reti in 26 presenze in Eccellenza. ha giocato nel medesimo campionato anche nella stagione 2004-2005, segnando 14 gol in 25 nel Mariano, squadra in cui milita anche nella 2005-2006.\nNel 2006 \u00e8 stato tesserato dalla Sangiovannese, con cui il 13 agosto ha giocato gli ultimi 25 minuti della partita di Coppa Italia persa per 3-1 contro il Crotone. Successivamente passa alla Sestese, con cui segna 17 gol in 26 presenze nel campionato lombardo di Eccellenza, che vince ottenendo cos\u00ec la promozione in Serie D. Nella stagione 2007-2008 esordisce in questa categoria, nella quale segna 12 reti in 15 presenze con la Sestese. Nella stagione 2008-2009 e nella stagione 2009-2010 gioca ancora in Serie D: nella prima stagione gioca 2 partite nel Rivoli e 28 (con 23 gol segnati) nella Sestese, con cui nella seconda stagione va a segno 13 volte in altre 28 presenze.\nNella stagione 2010-2011 si divide tra Vigevano e Voghera: complessivamente segna 20 gol in 27 presenze in Serie D; a fine anno viene tesserato dal , societ\u00e0 di Serie D che poi al termine della preparazione estiva lo cede al Verbano, con cui Magnoni nella stagione 2011-2012 segna 16 reti in 25 presenze. L'anno seguente segna un gol in 4 presenze nel Voghera; nel dicembre 2012 passa alla Solbiasommese, con cui termina la stagione giocando in Eccellenza. Dopo aver trascorso al Verbania (in Serie D, con 2 reti in 3 presenze) la stagione 2013-2014, ha iniziato la stagione 2014-2015 nella Sestese, con cui ha realizzato 8 reti in 13 presenze.\nNel febbraio del 2015 si \u00e8 trasferito nell', squadra di Vanuatu; qui ha vinto il campionato locale ed ha giocato 3 partite nella OFC Champions League; in particolare, segna una rete l'11 aprile nella partita vinta per 1-0 contro il Western United (nella quale gioca da titolare) per poi giocare da titolare contro il Suva e subentrare a partita in corso nella terza ed ultima giornata della fase a gironi contro l'Auckland City.\nInizia la stagione 2015-2016 in prestito dalla Sestese nel Tortona Villalvernia, nell'Eccellenza Piemontese, dove segna 4 reti in 8 presenze; successivamente il 2 dicembre 2015 il prestito viene interrotto e Magnoni passa a titolo definitivo al Legnano, nel campionato lombardo di Eccellenza. Fa il suo esordio con i \"lilla\" il successivo 4 dicembre, giocando da titolare nella finale della fase regionale della Coppa Italia Dilettanti persa per 2-0 contro l'Ardor Lazzate; nel corso del campionato segna poi 8 reti in 13 presenze, a cui aggiunge un gol in 4 presenze nei play-off, al termine dei quali la formazione milanese ottiene la promozione in Serie D."}
{"id": "5495398", "revid": "1272592", "url": "https://it.wikipedia.org/wiki?curid=5495398", "title": "Associazione Calcio Legnano 2007-2008", "text": "Questa pagina raccoglie le informazioni riguardanti l'Associazione Calcio Legnano nelle competizioni ufficiali della stagione 2007-2008.\nStagione.\nPrima dell'inizio di questa stagione, il Legnano viene acquistato da Giuseppe Resta. Con l'obiettivo di rimanere in Serie C1, l'organico \u00e8 rafforzato grazie all'innesto di giocatori di elevato spessore tecnico. Arrivano al Legnano i portieri Daniele Mandelli e Vincenzo Grillo, i difensori Valerio Foglio, Francesco Battaglia, Daniele Gasparetto e Gabriele Goretti, i centrocampisti Marcello Albino, Pietro Maglio, Mattia Morandi, Mirko Valdifiori e gli attaccanti Simone Dell'Acqua, Angelo Di Nardo, Laurent Lanteri, Italo Mattioli e Alessandro Romeo. Lasciano i \"Lilla\" i portieri Andrea La Macchia e Enrico Maria Malatesta, i difensori Denis Zanardo, Andrea Avolio, Giuseppe Petitto e Luca Bretti, i centrocampisti Matteo Ambrosoni, Fabian Valtolina e Carmine Giordano e gli attaccanti Dario Bettini, Antony Farina, Loic Lumbilla Kandja e Fabio Moscelli.\nNella stagione 2007-2008 il Legnano disputa il girone A del campionato di Serie C1, piazzandosi in settima posizione con 48 punti. Il torneo \u00e8 vinto con 63 punti dal , che ottiene la promozione diretta in Serie B, mentre la seconda squadra promossa tra i cadetti \u00e8 il , che vince invece i \"play-off\". Invece, in Coppa Italia Serie C, il Legnano giunge terzo nel girone B, risultato che non permette ai \"Lilla\" di passare al turno successivo.\nOrganigramma societario.\nArea direttiva\nArea tecnica"}
{"id": "5495400", "revid": "767487", "url": "https://it.wikipedia.org/wiki?curid=5495400", "title": "A Western Masquerade", "text": "A Western Masquerade \u00e8 un cortometraggio muto del 1916 scritto, diretto e interpretato da Tom Mix. Prodotto dalla Selig, commedia di genere western, il film aveva come altri interpreti Victoria Forde, Joe Ryan e Sid Jordan.\nTrama.\nTom Bruce fa l'attore, ma scopre presto che quella vita non fa per lui. Cos\u00ec, quando arriva in una cittadina del west dove vede che stanno cercando un maestro per la locale scuola, decide di presentarsi per quel posto e lasciare la compagnia teatrale. La pi\u00f9 interessante delle allieve \u00e8 la bella Vicky Withers. Ma Billy Stone, un rozzo allevatore, geloso del nuovo venuto, va dal vecchio Withers, il padre della ragazza, per riferirgli del flirt della figlia. Withers, dirigente scolastico, fa cos\u00ec perdere il posto a Tom e mette l'annuncio per trovare una donna come insegnante. Il vecchio mestiere di attore viene in soccorso a Tom che, mascheratosi da donna, riesce a farsi assumere, cos\u00ec da poter sempre stare vicino alla sua amata Vicky. Il vecchio Withers \u00e8 subito attratto dalla nuova affascinante maestra e comincia a farle la corte, innamorato perso. Tanto che si dichiara, chiedendola in moglie. La strana signora si rivela essere Tom che, finalmente, a questo punto, ottiene la tanto sospirata mano di Vicky.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 12 agosto 1916."}
{"id": "5495402", "revid": "767487", "url": "https://it.wikipedia.org/wiki?curid=5495402", "title": "The Old Man Who Tried to Grow Young", "text": "The Old Man Who Tried to Grow Young \u00e8 un cortometraggio muto del 1916 diretto da Thomas N. Heffron. Di genere drammatico, prodotto dalla Selig e sceneggiato da Malcolm Douglas, il film aveva come interpreti Al W. Filson, Charles West, Vivian Reed, Harry Lonsdale, Eugenie Besserer.\nTrama.\nIl ricco Rodney Graves sarebbe disposto a tutto per avere la bella Doris Keene, una ragazza che si occupa di beneficenza e alla quale stacca un assegno di quattromila dollari destinato alle sue attivit\u00e0. Nonostante tutto, Doris non ha alcun interesse per il vecchio milionario, a cui preferisce il suo segretario, il giovane George Harding, suo promesso fidanzato. Un ciarlatano, il dottor Ceneri, venendo a sapere del desiderio di Graves, gli promette un elisir che lo far\u00e0 diventare pi\u00f9 giovane di almeno trent'anni. Un giorno, a casa sua, lo ipnotizza per poi tingergli i capelli. Quando rientra in s\u00e9, Graves, vedendo i capelli, crede per davvero di aver riacquisito la giovinezza e si propone a Doris che per\u00f2 lo respinge. L'uomo, allora, decide di vendicarsi sul suo rivale. Fa sembrare che Harding sia fuggito con il libro paga della compagnia e lo fa arrestare. Poi ricatta Doris dicendole che se vuole salvare il fidanzato, dovr\u00e0 invece acconsentire a sposare lui. La ragazza, con il cuore in frantumi, accetta. Nel frattempo, l'influenza dell'elisir, che toglieva a Graves gran parte dei suoi malanni, finisce e al milionario tornano i dolori, anche cardiaci, di sempre. Quando Doris gli si rifiuta, Graves viene preso da un attacco e le urla che Harding \u00e8 innocente, vittima di una sua trama per potere ottenere lei. Afferrato da un parossismo doloroso, cade poi a terra senza vita. Il cameriere, che ha sentito tutto, testimonia a favore del segretario, facendolo rilasciare.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 31 luglio 1916."}
{"id": "5495403", "revid": "767487", "url": "https://it.wikipedia.org/wiki?curid=5495403", "title": "The Germ of Mystery", "text": "The Germ of Mystery \u00e8 un cortometraggio muto del 1916 diretto da William Robert Daly. Prodotto dalla Selig, il film aveva come interpreti Guy Oliver, Fritzi Brunette, Frank Clark, Lillian Hayward, Frederick Freeman.\nTrama.\nIl dottor Comstock mostra a Letitia Daniels e alla signora Bennington un pericoloso ragno Karakut, originario della Mongolia, il cui morso \u00e8 mortale. Clifford Ainsley, il socio di Daniels, il padre di Letitia, \u00e8 innamorato della ragazza e la chiede in moglie, ma lei lo respinge, convinta che Ainsley voglia sposarla solo per impossessarsi di una formula segreta a cui sta lavorando suo padre. Nella notte, Daniels muore in modo misterioso e, sulla scena del delitto, viene convocato un detective scientifico che scopre che a uccidere lo scienziato \u00e8 stato il morso di un ragno Karakut, la qual cosa converge tutti i sospetti sul dottor Comstock. Letitia trova tonnellate di materiale potenzialmente esplosivo nella sala di miscelazione della fabbrica di suo padre. Temendo la combustione spontanea se i materiali non verranno miscelati, scende nel laboratorio per prepararli, ma viene aggredita da un misterioso individuo. Legata e imbavagliata, le vengono attaccati dei fili elettrici che dovranno provocare, a una data ora, una scintilla che far\u00e0 esplodere tutto il materiale. Il detective e il dottor Comstock arrivano alla fabbrica e trovano la ragazza legata e indifesa. Riescono a fermare l'infernale dispositivo giusto in tempo per evitare l'esplosione. Il responsabile viene arrestato: si tratta del maggiordomo, a capo, in realt\u00e0 di una cellula terroristica legata a interessi che volevano la formula segreta. L'uomo era stato smascherato per merito della signora Berrington che aveva consegnato al detective un documento che lo comprometteva e che liberava da ogni sospetto, cos\u00ec, il dottor Comstock.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 14 agosto 1916."}
{"id": "5495417", "revid": "1632387", "url": "https://it.wikipedia.org/wiki?curid=5495417", "title": "Maleficium", "text": "Maleficium \u00e8 il quinto album in studio del gruppo musicale power metal svedese Morgana Lefay, pubblicato nel 1996 da Black Mark Production.\nIl disco.\nQuesto \u00e8 l'ultimo disco della band prima che, per motivi legali, cambiasse temporaneamente il nome in Lefay ed \u00e8 il loro primo concept album.\nLa storia, ambientata durante l'inquisizione, narra di un magistrato che dopo essere stato torturato e condannato a morte dal suo stesso tribunale, ritorna dall'aldil\u00e0 per perpetrare la sua vendetta.\nPer la canzone che d\u00e0 il nome all'album \u00e8 stato girato anche un video. Il brano strumentale \"Nemesis\" \u00e8 stato composto e registrato da Thomas Persson, chitarrista che ha suonato insieme ad altri membri del gruppo sull'album dal titolo \"Morgana Lefay\", il quale, per\u00f2, non verr\u00e0 riconosciuto come parte della discografia.\nCome per i precedenti la copertina dell'album \u00e8 stata disegnata da Kristian W\u00e5hlin."}
{"id": "5495433", "revid": "481666", "url": "https://it.wikipedia.org/wiki?curid=5495433", "title": "Lillian Hayward", "text": ""}
{"id": "5495440", "revid": "1442080", "url": "https://it.wikipedia.org/wiki?curid=5495440", "title": "AEGON International 2015 - Doppio", "text": "Chan Hao-ching e Chan Yung-jan erano le detentrici del titolo ma hanno deciso di giocare con partner diverse. Chan Hao-ching ha fatto coppia con Flavia Pennetta, mentre Chan Yung-jan con Zheng Jie.\nCaroline Garcia e Katarina Srebotnik hanno sconfitto in finale Zheng Jie e Chan Yung-jan con il punteggio di 7-65, 6-2."}
{"id": "5495447", "revid": "240277", "url": "https://it.wikipedia.org/wiki?curid=5495447", "title": "La grande notte della boxe", "text": "La grande notte della boxe \u00e8 stato un programma televisivo italiano in onda tra il 2015 ed il 2016 su Deejay TV e Nove con il commento di Fabio Panchetti ed Alessandro Duran. \nIl programma, che tratta le vicende della \"boxe\", \u00e8 andato in onda dal 2 maggio 2015 in diretta ogni sabato in seconda serata dalle ore 23.00 alle 24.00.\nNella notte tra il 2 e il 3 maggio 2015 viene trasmesso il primo incontro della \"La grande notte della boxe\", ovvero l'incontro di boxe \"del secolo\" tra Floyd Mayweather Jr. e Manny Pacquiao commentato da Panchetti e Duran.\nIl 26 marzo \u00e8 andata in onda l'ultima puntata del programma, che ha trasmesso un match per il titolo WBA tra J\u00fcrgen Br\u00e4hmer e Eduard Gutknecht. Successivamente, a causa dei bassi ascolti, il canale ha deciso di non rinnovare la programmazione."}
{"id": "5495452", "revid": "767487", "url": "https://it.wikipedia.org/wiki?curid=5495452", "title": "AEGON International 2015 - Qualificazioni singolare", "text": "Le qualificazioni del singolare dell'AEGON International 2015 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "5495455", "revid": "73439496", "url": "https://it.wikipedia.org/wiki?curid=5495455", "title": "Giuramento vassallatico", "text": ""}
{"id": "5495457", "revid": "115976916", "url": "https://it.wikipedia.org/wiki?curid=5495457", "title": "Rettori dell'Universit\u00e0 degli Studi di Napoli &quot;L'Orientale&quot;", "text": "Sono annoverate quelle personalit\u00e0 che, a vario titolo, hanno contribuito alla nascita e allo sviluppo accademico dell'Orientale di Napoli. Dal 1973 l'Istituto Universitario Orientale si struttur\u00f2 interamente su base dipartimentale, assumendo le caratteristiche di un Ateneo plurifacolt\u00e0."}
{"id": "5495459", "revid": "599013", "url": "https://it.wikipedia.org/wiki?curid=5495459", "title": "\u00c9lodie Thomis", "text": "Carriera.\nClub.\n\u00c9lodie Thomis inizia a giocare all'et\u00e0 di 13 anni, iniziando nelle giovanili delle societ\u00e0 della citt\u00e0 natale, dal 1999 al 2001 nell'\u00c9pinay-sur-Seine per passare un anno pi\u00f9 tardi al Colombes F\u00e9minin.\nLe qualit\u00e0 espresse nel gioco attirarono l'attenzione degli osservatori della Federazione francese (FFF) che le proposero di entrare al Centre technique national Fernand Sastre, accademia del calcio federale situata a Clairefontaine-en-Yvelines. Thomis accetta e la FFF investe tre anni, dal 2002 al 2005, per istruire l'atleta e migliorare le sue gi\u00e0 rilevanti doti tecniche.\nNel 2005, all'et\u00e0 di 19 anni, decide di trasferirsi al Montpellier, societ\u00e0 dell'omonima citt\u00e0 capoluogo della regione della Linguadoca-Rossiglione, con cui rimane due sole stagioni conquistando la sua prima Coppa di Francia e congedandosi con 18 reti su 42 presenze in campionato.\nNell'estate 2007 sottoscrive un contratto con l'Olympique Lyonnais, societ\u00e0 femminile con sede a Lione, con la quale rimane ai vertici della Division 1 F\u00e9minine, il massimo livello del campionato francese di calcio femminile e delle competizioni internazionali, la UEFA Women's Cup divenuta UEFA Women's Champions League dalla stagione 2009-2010.\nAl termine della stagione 2017-2018 ha annunciato il suo ritiro dal calcio giocato."}
{"id": "5495460", "revid": "287204", "url": "https://it.wikipedia.org/wiki?curid=5495460", "title": "Elodie Thomis", "text": ""}
{"id": "5495462", "revid": "599013", "url": "https://it.wikipedia.org/wiki?curid=5495462", "title": "Congregatio Jesu", "text": "La Congregatio Jesu (sigla \"C.J.\"; fino al 2003 \"Istituto della Beata Vergine Maria\") \u00e8 un istituto religioso femminile di diritto pontificio: le suore di questa congregazione sono dette dame inglesi.\nStoria.\nLa congregazione fu fondata da Mary Ward: nata in Inghilterra ma di fede cattolica, desiderosa di abbracciare la vita religiosa, si trasfer\u00ec nell'Europa continentale e nel 1609, a Saint-Omer, diede inizio alla nuova famiglia religiosa. Finalit\u00e0 dell'istituto era l'opera missionaria a favore dell'Inghilterra e a tale scopo apr\u00ec una scuola e un pensionato destinato alle fanciulle inglesi di famiglia nobile, al quale venne affiancata una scuola per le ragazze del popolo.\nNelle intenzioni della fondatrice le sue religiose avrebbero dovuto costituire un istituto centralizzato, soggetto all'autorit\u00e0 di un'unica superiora generale, e avrebbero dovuto seguire le costituzioni della Compagnia di Ges\u00f9 (ci\u00f2 valse alle dame inglesi il nomignolo spregiativo di \"gesuitesse\").\nLa congregazione si diffuse rapidamente arrivando a contare case in Belgio, in Germania, in Italia, in Austria e Inghilterra, ma le forti perplessit\u00e0 della Curia Romana sul modello organizzativo dell'istituto e i sospetti di eresia che iniziavano a gravare sulla Ward spinsero papa Urbano VIII a sopprimerla con la bolla \"Pastoralis Romani Pontificis\" del 13 gennaio 1631: alle suore venne comunque consentito di continuare la vita comunitaria, anche se in forma privata, e di dedicarsi all'educazione.\nNon riuscendo a ottenere il riconoscimento pontificio, attorno al 1700 Anna Barbara Babthorpe, nuova superiora della congregazione, decise di trasferire la casa generalizia da Roma a Monaco di Baviera dove, grazie al sostegno dei principi elettori, ottenne da papa Clemente XI il breve \"Inscrutabili divinae Providentiae\" (13 giugno 1703), con il quale vennero approvate le regole delle dame inglesi ma non il loro istituto: la regola approvata dal pontefice era composta da 81 norme prese dalle costituzioni della Compagnia di Ges\u00f9 e fu la legge fondamentale dell'Istituto sino al 1935, quando la Santa Sede approv\u00f2 delle nuove costituzioni.\nNel 1745 il vescovo di Augusta Giuseppe d'Assia proib\u00ec alle religiose delle due case dell'Istituto situate nella sua diocesi (Augsburg e Mindelheim) di riconoscere l'autorit\u00e0 della superiora generale di Monaco e di venerare la memoria della loro fondatrice: questo conflitto di giurisdizione indusse papa Benedetto XIV a emanare un nuovo breve, il \"Quamvis iustus\" (30 aprile 1749), con il quale approv\u00f2 formalmente la carica della superiora generale ma proib\u00ec alle Dame Inglesi di riconoscere la Ward come fondatrice (per non contraddire la bolla del suo predecessore Urbano VIII).\nIl divieto di considerare fondatrice la Ward venne rimosso solo il 6 aprile 1909 da papa Pio X; per sottolineare l'ispirazione ignaziana dell'organizzazione e della spiritualit\u00e0 dell'Istituto, nel 2003 le Dame Inglesi hanno adottato il nome di \"Congregatio Jesu\".\nAttivit\u00e0 e diffusione.\nLe dame inglesi svolgono il loro apostolato dell'educazione attraverso scuole, convitti, direzione di gruppi giovanili, orfanotrofi e altre opere di assistenza; in terra di missione si dedicano anche all'assistenza ospedaliera e alle opere parrocchiali.\nLe suore della Congregatio Jesu sono presenti in Europa (Austria, Repubblica Ceca, Germania, Italia, Moldavia, Regno Unito, Romania, Russia, Slovacchia, Spagna, Ucraina, Ungheria), in Asia (Corea del Sud, India, Mongolia, Nepal), nelle Americhe (Argentina, Brasile, Cile, Cuba), nello Zimbabwe e a Gerusalemme; la sede generalizia \u00e8 in via Nomentana a Roma.\nAlla fine del 2011 la congregazione contava 1.818 religiose in 290 case."}
{"id": "5495468", "revid": "113611763", "url": "https://it.wikipedia.org/wiki?curid=5495468", "title": "AEGON International 2015 - Singolare", "text": "Madison Keys era la detentrice del titolo ma \u00e8 stata sconfitta al secondo turno da Belinda Bencic.\nBelinda Bencic ha sconfitto in finale Agnieszka Radwa\u0144ska con il punteggio di 6-4, 4-6, 6-0.\nTeste di serie.\nTutte le teste di serie hanno ricevuto un bye per il secondo turno."}
{"id": "5495476", "revid": "767487", "url": "https://it.wikipedia.org/wiki?curid=5495476", "title": "The Right Hand Path", "text": "The Right Hand Path \u00e8 un cortometraggio muto del 1916 diretto da Burton L. King. Prodotto dalla Selig da un soggetto di Hetty Gray Baker, il film - di genere drammatico - aveva come interpreti Robyn Adair e Virginia Kirtley.\nTrama.\nAllen Kent va via di casa in cerca di fortuna. C'\u00e8 un detto che dice che uno straniero che passa tra la folla pu\u00f2 influire sul tuo destino diventando il fattore decisivo della tua vita futura. Allen cerca di decidere se scegliere uno o l'altra strada, poi prende uno dei due sentieri, quello che lo porter\u00e0 alla vita di pugile. Cinque anni sono passati: Allen adesso \u00e8 solo, senza denaro, senza amici, con la vita sprecata sul quadrato del ring. Nuovamente si trova su una panchina a pensare ai due sentieri e si chiede cosa sarebbe successo se avesse preso l'altro sentiero quel giorno di cinque anni prima. Allen decide di scoprirlo e cos\u00ec facendo scopre che la via retta e stretta \u00e8 l'unica via che porta alla salute, alla prosperit\u00e0 e all'amore.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 dicembre 1916."}
{"id": "5495492", "revid": "729019", "url": "https://it.wikipedia.org/wiki?curid=5495492", "title": "Stazione di Salford Centrale", "text": "La stazione di Salford Centrale (in Lingua inglese: \"Salford Central railway station\") \u00e8 la principale stazione ferroviaria di Salford, in Inghilterra. Presenta collegamenti con le stazioni Stazione di Manchester Piccadilly, e altre varie nel nord dell'Inghilterra."}
{"id": "5495493", "revid": "287204", "url": "https://it.wikipedia.org/wiki?curid=5495493", "title": "Andrew Murray, I visconte Dunedin", "text": "Biografia.\nEra il figlio di Thomas Graham Murray, e di sua moglie, Caroline Jane Tod, figlia di John Tod. Suo padre e suo nonno erano avvocati e soci fondatori della societ\u00e0 di Edimburgo Tods Murray &amp; Jamieson. Studi\u00f2 alla Harrow School e al Trinity College (Cambridge).\nCarriera.\nCarriera politica (1891-1905).\nNel 1891 divenne un consulente della Regina. \u00c8 stato eletto membro del Parlamento per Bute (1893-1905) e nominato Procuratore generale di Scozia nel governo di Lord Salisbury. I conservatori hanno perso il potere nel 1892, ma quando ritornarono al potere nel 1895, Murray ricopr\u00ec la stessa carica.\nNel 1896 \u00e8 stato promosso a Lord Advocate, carica che mantenne fino al 1902, e divenne membro del Consiglio privato. Nel 1903 successe a Alexander Bruce, VI Lord Balfour di Burleigh come Segretario di Stato per la Scozia.\nCarriera giudiziaria (1905-1932).\nMurray ha lasciato il governo e il parlamento a febbraio 1905, a essere nominato Lord Justice General. \u00c8 stato nominato Barone Dunedin, di Stenton nella Contea di Perth, il 9 marzo 1905. Ha ricoperto tali cariche fino al 1913, quando \u00e8 stato nominato un lord of appeal in ordinary. And\u00f2 in pensione nel 1932.\nOltre alla sua carriera legale e politica, Lord Dunedin \u00e8 stato Sceriffo di Perthshire (1890-1891) e lord luogotenente del Buteshire (1901-1905). Nel 1926 \u00e8 stato ulteriormente onorato quando fu creato Visconte Dunedin.\nMatrimoni.\nPrimo Matrimonio.\nSpos\u00f2, il 1 ottobre 1874, Mary Clementina Edmondstone (1857-2 dicembre 1922), figlia di William Edmonstone. Ebbero tre figli:\nSecondo Matrimonio.\nSpos\u00f2, il 12 luglio 1923, Jean Elmslie Henderson Findlay, figlia di George Findlay. Non ebbero figli.\nMorte.\nMor\u00ec il 21 agosto 1942."}
{"id": "5495497", "revid": "767487", "url": "https://it.wikipedia.org/wiki?curid=5495497", "title": "The Garden of Allah (film 1916)", "text": "The Garden of Allah \u00e8 un film muto del 1916 diretto da Colin Campbell che aveva come interpreti principali Helen Ware e Tom Santschi.\nLa sceneggiatura di Gilson Willets adatta per lo schermo il romanzo omonimo di Robert Smythe Hichens pubblicato a Londra nel 1904. Mary Anderson e Hichens adattarono il romanzo in un lavoro teatrale di successo che debutt\u00f2 a New York il 21 ottobre 1911.\nTrama.\nDopo che la madre \u00e8 fuggita con l'amante e suo padre si \u00e8 ucciso maledicendo il nome di dio, Domini Enfilden cerca di dimenticare rifugiandosi a Beni Mora, un'oasi del Sahara. In albergo, conosce Boris Androvsky, un uomo tormentato dal passato avvolto nel mistero. I due si innamorano ma, un giorno, senza preavviso, lui si congeda da Domini nel Giardino di Allah, annunciandole la sua improvvisa partenza. Mentre si stanno dicendo addio, i due si lasciano per\u00f2 travolgere dalla passione. Sposati da padre Roubier, Domini e Boris vivono una breve felicit\u00e0: De Trevignac, un ospite, riconosce infatti in Boris padre Antoine, un religioso che aveva abbandonato il convento. De Trevignac non dice nulla, ma Boris confessa la sua storia a Domini che, saputa la verit\u00e0, lo spinge a ritornare al monastero.\nSono passati alcuni anni. Domini, che ha avuto un figlio da Boris, cresce il bambino nel Giardino di Allah.\nProduzione.\nIl film fu prodotto dalla Selig Polyscope Company. Le scene in esterni furono girate nei giardini della Missione di Santa Barbara e nel deserto californiano del Mojave.\nDistribuzione.\nIl copyright del film, richiesto dalla Selig Polyscope Co., fu registrato il 29 novembre 1916 con il numero LP9668.\nDistribuito dalla Film Market, il film usc\u00ec nelle sale cinematografiche statunitensi dopo essere stato presentato in prima mondiale a Indianapolis il 25 dicembre 1916.\nIn Svezia, dove fu distribuito il 30 settembre 1921, prese il titolo \"Frit\u00e4nkaren\"; in Norvegia quello di \"Allahs have\".\nConservazione.\nCopia completa della pellicola in 35mm si trova conservata negli archivi del George Eastman House di Rochester."}
{"id": "5495500", "revid": "1442080", "url": "https://it.wikipedia.org/wiki?curid=5495500", "title": "Nezumia", "text": "Nezumia \u00e8 un genere di pesci ossei abissali appartenente alla famiglia Macrouridae.\nDistribuzione e habitat.\nI membri del genere si incontrano in tutti i mari e gli oceani. Nel mar Mediterraneo si incontrano due specie: \"Nezumia aequalis\" e \"N. sclerorhynchus\"."}
{"id": "5495503", "revid": "101716495", "url": "https://it.wikipedia.org/wiki?curid=5495503", "title": "Quando il cuore s'innamora", "text": "Quando il cuore s'innamora \u00e8 un album del cantante italiano Mauro Nardi del 1992 contenente 10 brani in lingua napoletana."}
{"id": "5495504", "revid": "767487", "url": "https://it.wikipedia.org/wiki?curid=5495504", "title": "Chill Factor - Pericolo imminente", "text": "Chill Factor - Pericolo imminente (\"Chill Factor\") \u00e8 un film del 1999 diretto da Hugh Johnson, con protagonisti Cuba Gooding Jr. e Skeet Ulrich.\nTrama.\nIn un'isola, usata come base di comando dell'esercito statunitense, il dottor Richard Long, sotto la supervisione dell'ufficiale di comando Andrew Brynner, sta sviluppando un nuovo tipo di esplosivo, e durante il test di prova qualcosa va storto in quanto la forza del raggio d'azione dell'esplosivo era pi\u00f9 potente rispetto ai calcoli di previsione del dottor Long, infatti l'esplosione ha coperto tutta la zona dell'isola, diciotto soldati muoiono. Davanti alla corte marziale il colonnello Brynner, scelto come capro espiatorio, viene condannato a scontare la condanna in una prigione militare.\nDopo dieci anni Brynner esce di prigione, ma avendo perso la possibilit\u00e0 di fare carriera nell'esercito, insieme alla sua dignit\u00e0, decide di fare irruzione in una base militare, con l'aiuto dei suoi complici, l\u00ec si trova il dottor Long, che viene ferito gravemente con un colpo di pistola, ma riesce ugualmente a scappare portando con s\u00e9 ci\u00f2 che Brynner voleva rubare. Long guida fino a raggiungere il Diner dove lavora Tim Mason, il giovane amico del dottor Long, proprio mentre era in compagnia di Arlo, lo spedizioniere che gli stava consegnando i gelati. Gravemente ferito, Long chiede a Tim e Arlo di proteggere ci\u00f2 che ha prelevato dalla base, un cilindro criogenico contenente una sostanza gelatinosa ad alto potenziale esplosivo, con il nome in codice di \"Elvis\", lo stesso esplosivo che uccise i diciotto soldati dieci anni prima. Long muore, ma prima di esalare l'ultimo respiro raccomanda ai due di portare Elvis in una base militare e di non far mai raggiungere al composto la temperatura di 50 gradi Fahrenheit, altrimenti esploder\u00e0.\nBrynner e i suoi uomini arrivano sul posto, Mason decide di esaudire l'ultima richiesta del suo amico, con l'aiuto di Arlo, che con poca voglia, specialmente perch\u00e9 lui non \u00e8 veramente uno spedizioniere in quanto il furgone lo aveva rubato, si vede costretto ad accettare, infatti serve il suo furgone delle spedizioni, per mettere Elvis nella cella frigorifera e tenerlo alla temperatura giusta. I due con il furgone cercano di raggiungere la base militare, ma Brynner e i suoi scagnozzi li seguono a ruota, Mason e Arlo, durante l'inseguimento, si vedono costretti ad abbandonare il furgone dato che si era ribaltato, quindi rubano una barca a remi e la usano per percorrere il fiume.\nIntanto il colonnello Leo Vitelli decide di prendere in mano la situazione, mentre le strade di Mason e Arlo si dividono, quest'ultimo ritorna al suo lavoro ma Brynner lo prende come ostaggio e, mettendosi in contatto con Mason, lo costringe a dargli Elvis, in cambio dell'incolumit\u00e0 di Arlo. Brynner e i suoi uomini, insieme ad Arlo, raggiungono la diga, dove Mason gli d\u00e0 Elvis, poi per\u00f2 arrivano i soldati capeggiati da Vitelli, ma Brynner ha il coltello dalla parte del manico dato che \u00e8 in possesso di Elvis, e con la minaccia di farlo cadere dalla diga, Vitelli fa ritirare i suoi uomini, mentre Mason e Arlo vengono presi come ostaggi. I due vengono legati, inoltre Brynner lascia vicino loro una piccola quantit\u00e0 della sostanza gelatinosa, che a breve esploder\u00e0, il tutto verr\u00e0 ripreso da una videocamera, cos\u00ec gli acquirenti vedranno dal vivo le potenzialit\u00e0 di Elvis, infatti il piano di Brynner era quello di vendere l'arma al miglior offerente. Stranamente il composto non esplode, e dopo essersi slegati, Mason e Arlo scappano via con un furgone, gli acquirenti ritirano le loro offerte, infatti il vero Elvis \u00e8 ancora in possesso di Mason, che lo tiene sotto ghiaccio nel furgone, quello che ha dato a Brynner era solo un falso.\nBrynner, capendo che Mason ha con s\u00e9 Elvis, insegue sia lui che Arlo, ma i soldati di Vitello sparano un missile che uccide gli uomini di Brynner, ma purtroppo Mason e Arlo rimangono intrappolati in un tunnel stradale, i militari hanno bloccato entrambe le uscite con i missili dato che Elvis, che si appresta a raggiungere i 50 gradi Fahrenheit, esploder\u00e0 a breve, quindi i militari vogliono circoscrivere il raggio dell'esplosione il pi\u00f9 possibile. Brynner e la sua complice Vaughn cercano ancora di impadronirsi di Elvis, intanto Arlo esce dal tunnel insieme a tutte le persone che si trovavano l\u00ec dentro dal passaggio di emergenza sovrastante, Mason affronta Vaughn avendo la meglio contro di lei, poi affronta Brynner rischiando di morire, ma Arlo, tornato indietro per salvare Mason, ferisce Brynner e porta Mason in salvo, infine Elvis esplode e Brynner muore nell'esplosione.\nVitelli si congratula con Mason e Arlo, per\u00f2 non ci saranno riconoscimenti ufficiali per ci\u00f2 che hanno fatto perch\u00e9 se la storia diventasse di dominio pubblico troppi segreti militari verrebbero a galla, comunque Vitelli ringrazia i due dato che molti innocenti devono la vita al loro coraggio."}
{"id": "5495507", "revid": "1543377", "url": "https://it.wikipedia.org/wiki?curid=5495507", "title": "Lingua ojibwe", "text": "La lingua ojibwe (scritta anche \"ojibwa\", \"ojibway\"), anche nota come chippewa, \u00e8 una lingua nativa americana della famiglia linguistica algonchina.\nIl termine indigeno con cui viene definita la lingua \u00e8 \"anishinaabemowin\" (letteralmente 'colui che parla la lingua nativa': \"anishinaabe\" 'nativo', suffisso verbale \"\u2013mo\" 'che parla una lingua', suffisso \"\u2013win\" 'nominativo'). \nL'ojibwe \u00e8 caratterizzata da una serie di dialetti locali con un proprio nome e frequentemente un proprio sistema di scrittura.\nL'insieme dei dialetti ojibwe occupa il secondo posto tra le lingue native americane delle cosiddette Prime nazioni, parlate in Canada (dopo la lingua cree), e la quarta pi\u00f9 diffusa in Nordamerica dopo la lingua navajo, la lingua inuit e la cree.\nClassificazione.\nla famiglia linguistica algonchina, di cui l'Oojibwe \u00e8 un membro, fa parte a sua volta delle lingue algiche.\nAll'interno delle lingue algonchine vi sono diversi gruppi, fra i quali quello delle lingue ojibwe-potawatomi che comprende la lingua potawatomi (ormai praticamente estinta) e le lingue ojibwe. \nLa lingua ojibwe a sua volta \u00e8 formata dalle seguenti lingue (o dialetti).\nTra parentesi quadra il codice linguistico internazionale.\nSecondo il linguista Golla, starebbe nascendo una nuova lingua, chiamata nishnaabemwin, dalla fusione dell'ottawa con l'ojibwa orientale, che avrebbe gi\u00e0 un paio di migliaia di locutori.\nNessuno di questi dialetti pu\u00f2 essere considerato pi\u00f9 prestigioso o prominente rispetto agli altri, e non esiste un sistema di scrittura standard che copra tutti i dialetti. La relativa autonomia dei dialetti regionali dell'ojibwe \u00e8 associata con un'assenza di unit\u00e0 linguistica o politica tra i locutori ojibwe.\nLingua franca.\nAlcuni dialetti ojibwe hanno avuto funzione di lingua franca per scopi commerciali nell'area dei Grandi Laghi, particolarmente in interazione con locutori di altri linguaggi algonchini. Si hanno documentazioni di questo uso nel XVIII e XIX secolo, ma l'uso precedente \u00e8 probabile, visto che rapporti precedenti al 1703 suggeriscono che l'ojibwe venisse usato da diversi gruppi dal Golfo di San Lorenzo fino al Lago Winnipeg ed anche pi\u00f9 a sud, dall'Ohio fino alla Baia di Hudson.\nGrammatica.\nLa caratteristica grammatica dell'ojibwe \u00e8 condivisa da tutti i suoi dialetti.\nL'ojibwe \u00e8 una lingua polisintetica, in cui la flessione morfologica dei sostantivi e dei verbi (in particolare) apporta una notevole quantit\u00e0 di informazioni grammaticali.\nLe parti del discorso includono sostantivi, verbi, particelle grammaticali, pronomi, preverbi e prenomi.\nL'ordine delle parole preferito nella forma transitiva \u00e8 verbo-iniziale, con tipologia Verbo Oggetto Soggetto oppure Verbo Soggetto Oggetto. Bench\u00e9 la forma verbo-finale sia raramente usata, qualsiasi possibile tipo di ordinamento \u00e8 logicamente possibile.\nCome gi\u00e0 detto, la flessione e la derivazione morfologica giocano un ruolo centrale nella grammatica ojibwe, e vengono realizzate tramite l'uso di prefissi e suffissi aggiunti al tema.\nLe caratteristiche grammaticali sono le seguenti:\nPrestiti e neologismi.\nAnche se \u00e8 possibile trovare qualche prestito dall'inglese (es. caff\u00e8 =\"gaapii\" da \"coffee,\") e francese (es. fazzoletto = \"mooshwe\" da \"mouchoir\", o t\u00e8 =\"ni-tii\" da \"le th\u00e9\" o \"the tea\"), in generale, l'ojibwe si distingue per la sua relativa mancanza di prestiti da altre lingue. Solitamente gli Ojibwe preferiscono creare nuove parole, per i nuovi concetti, utilizzando il vocabolario esistente. Per esempio nel dialetto parlato in Minnesota, \"aeroplano\" \u00e8 \"bemisemagak\", letteralmente \"cosa che vola\" (da \"bimisemagad\", \"volare\"). Inoltre molti locutori, per dire \"caff\u00e8\" usano l'espressione \"makade-mashkikiwaaboo\" (\"medicina nera liquida\") anzich\u00e9 \"gaapii\". Queste nuove parole variano da regione a regione, e spesso da una comunit\u00e0 all'altra. Per esempio, nell'Ontario nord-occidentale, \"aeroplano\" diventa \"ombaasijigan\", letteralmente \"dispositivo che viene sollevato dal vento\" (da \"ombaasin\", \"sollevato dal vento\").\nVocabolario.\nLista di espressioni:\n\"onjibaa\" = lui/lei sta arrivando\n\"izhaa\" = lui/lei va\n\"maajaa\" = lui/lei parte\n\"bakade\" = lui/lei \u00e8 affamato\n\"mino'endamo\" = lui/lei \u00e8 contento\n\"zhaaganaashimo\" = lui/lei parla inglese\n\"biindige\" = lui/lei viene qui\n\"ojibwemo\" = lui/lei parla Ojibwe\n\"boogide\" = lui/lei scorreggia\n\"aadizooke\" = lui/lei narra una storia\n\"wiisini\" = lui/lei sta mangiando\n\"minikwe\" = lui/lei beve\n\"bimose\" = lui/lei cammina\n\"bangishin\" = lui/lei cade\n\"dagoshin\" = lui/lei sta arrivando\n\"giiwe\" = lui/lei va a casa\n\"jiibaakwe\" = lui/lei cucina\n\"zagaswe\" = lui/lei fuma\n\"nibaa\" = lui/lei dorme\n\"giigoonyike\" = lui/lei sta pescando (letteralmente lui/lei fa il pesce)\n\"gashkendamo\" = lui/lei \u00e8 triste\n\"bimaadizi\" = lui/lei vive\n\"gaasikanaabaagawe\" = lui/lei ha sete\nLista di sostantivi:\n\"naboob\" = zuppa\n\"ikwe\" = donna\n\"inini\" = uomo\n\"ikwezens\" = ragazza\n\"gwiiwizens\" = ragazzo\n\"mitig\" = albero\n\"asemaa\" = tabacco\n\"opwaagan\" = pipa\n\"mandaamin\" = mais\n\"miskwi\" = sangue\n\"doodoosh\" = petto\n\"doodooshaaboo\" = latte\n\"doodooshaaboo-bimide\" = burro\n\"doodooshaaboowi-miijim\" = formaggio\n\"manoomin\" = riso selvatico\n\"omanoominiig\" = Popolo Menomonee\n\"giigoonh\" = pesce\n\"miskwimin\" = lampone\n\"gekek\" = falco\n\"gookooko'oo\" = gufo\n\"migizi\" = aquila calva\n\"giniw\" = aquila dorata\n\"bemaadizid\" = persona\n\"bemaadizijig\" = popolo\n\"makizin\" = mocassino, scarpa\n\"wiigiwaam\" = casa\nUn semplice testo.\nIl testo che segue, in lingua chippewa, \u00e8 l'incipit di \"Niizh Ikwewag\" (Due donne), una storia raccontata da Earl Nyholm al professor Brian Donovan della Bemidji State University."}
{"id": "5495512", "revid": "300067", "url": "https://it.wikipedia.org/wiki?curid=5495512", "title": "Zs\u00f3fia Fegyverneky", "text": "Carriera.\nCon l' ha disputato tre edizioni dei Campionati europei (2009, 2015, 2017)."}
{"id": "5495513", "revid": "287204", "url": "https://it.wikipedia.org/wiki?curid=5495513", "title": "Zsofia Fegyverneky", "text": ""}
{"id": "5495531", "revid": "767487", "url": "https://it.wikipedia.org/wiki?curid=5495531", "title": "Le badanti", "text": "Le badanti \u00e8 un film del 2015 diretto da Marco Pollini, prodotto dalla \"Ahora! Film\".\nTrama.\nTre ragazze extracomunitarie, Lola, Irina e Carmen, costrette a scappare dalla loro vita fatte di violenze, invidie e soprusi, rispondono ad un annuncio per lavorare come badanti in una casa di cura per anziani. Ma, per colpa di un direttore furbo e truffatore, la casa di riposo \"Villa Bella\" finir\u00e0 sull'orlo del fallimento. Le badanti dovranno inventarsi qualcosa per salvare la casa di cura.\nProduzione.\n\u00c8 stato girato in varie localit\u00e0 del Veneto, nella zona del Lago di Garda e a Verona (Porta Palio, Porta Nuova, Montorio, Torri del Benaco).\nDistribuzione.\nIl film \u00e8 stato prodotto da \"Ahora! Film\" e distribuito dalla stessa anche all'estero, in Cina, Malasia, Singapore, America Latina e Stati Uniti. Il film \u00e8 uscito in Italia, distribuito dalla United Cinemas International l'11 giugno 2015. Dal maggio 2016 \u00e8 disponibile anche in formato DVD. Anche presentato al 13\u00ba Festival del Cinema Italy - Miami/Atlanta/San Juan Italian Film Festival, ha avuto un buon successo di pubblico ed esce anche in Malesia e in alcune televisioni sudamericane e nordamericane."}
{"id": "5495536", "revid": "599013", "url": "https://it.wikipedia.org/wiki?curid=5495536", "title": "Orsolya Englert", "text": ""}
{"id": "5495541", "revid": "300067", "url": "https://it.wikipedia.org/wiki?curid=5495541", "title": "Anna Vida", "text": ""}
{"id": "5495543", "revid": "38120", "url": "https://it.wikipedia.org/wiki?curid=5495543", "title": "Manson Guitar Works", "text": "Manson Guitar Works \u00e8 un marchio di chitarre di liuteria inglese, prodotte dai fratelli Hugh e Andy Manson, attivi dagli anni '70, tra i pi\u00f9 noti e richiesti liutai del mondo.\nLe chitarre Manson sono particolarmente note per essere le chitarre utilizzate dal frontman della rock band inglese Muse, Matthew Bellamy: il musicista, infatti, ha un gran numero di Manson tra cui quasi tutte sono state fatte apposta per lui. Bellamy, nel 2001, ha chiesto a Hugh Manson di creare una chitarra che \"avesse il suono di una Gibson col P-90 e avesse la forma di una Fender Telecaster\". Inoltre gli chiese di inserire all'interno del circuito della chitarra effetti particolari come il Fuzz Factory, gestibile tramite una manopola sul body, o come il Digitech Whammy, utilizzabile dalla chitarra grazie ad un controller MIDI a striscia (MIDI Strip Controller) o un Touch Pad MIDI (MIDI XY controller), capace inoltre di gestire il Kaoss Pad direttamente dalla chitarra.\nUna delle sue chitarre, la Manson 007, ha addirittura montato lo Z.Vex Wah Probe, gestibile tramite una lastra di rame applicata sul corno della chitarra che funziona come un Theremin, infatti muovendo la mano davanti all'accessorio cambia l'apertura del suono.\nInoltre praticamente tutte le sue Manson hanno montato al manico il Fernandes Sustainer, oppure nelle chitarre costruite nel 2015, il Sustainiac."}
{"id": "5495558", "revid": "6923", "url": "https://it.wikipedia.org/wiki?curid=5495558", "title": "Dipartimento delle Bocche del Reno", "text": "Dipartimento delle Bocche del Reno era il nome di un dipartimento del Primo Impero francese, negli attuali Paesi Bassi. Il nome era dovuto alla prossimit\u00e0 della parte terminale del fiume Reno.\nFu creato il 24 aprile 1810, diversi mesi prima della creazione degli altri dipartimenti nati dall'annessione del Regno d'Olanda da parte della Francia; il capoluogo era 's-Hertogenbosch (in francese \"Bois-le-Duc\").\nIl dipartimento fu suddiviso nei seguenti \"arrondissement\" e cantoni:\nSi stima che nel 1813, su una superficie di , avesse abitanti.\nIl dipartimento fu eliminato con la costituzione del Regno Unito dei Paesi Bassi dopo la sconfitta di Napoleone nel 1814. Il territorio dell'ex dipartimento corrisponde alla parte orientale della provincia del Brabante Settentrionale e parte della provincia della Gheldria."}
{"id": "5495563", "revid": "1343317", "url": "https://it.wikipedia.org/wiki?curid=5495563", "title": "Cucina kashmiri", "text": "La cucina kashmiri (Kashmiri: \u0915\u0949\u0936\u0941\u0930 \u0916\u092f\u094a\u0928 / \u06a9\u0623\u0634\u064f\u0631 \u06a9\u06be\u066e\u06ea\u0646; Kashur khyon) o cucina del Kashmir \u00e8 la cucina basata sulle tradizioni della regione indo-pachistana del Kashmir.\nGi\u00e0 i Rigveda menzionano il consumo di carne in quest'area mentre l'epico Nilamat Purana registra che gli abitanti di questo territorio erano forti consumatori di carni, un'abitudine che persiste ancora oggi."}
{"id": "5495565", "revid": "300067", "url": "https://it.wikipedia.org/wiki?curid=5495565", "title": "N\u00f3ra Nagy", "text": "Carriera.\nCon l' ha disputato due edizioni dei Campionati europei (2009, 2017)."}
{"id": "5495567", "revid": "287204", "url": "https://it.wikipedia.org/wiki?curid=5495567", "title": "Nora Nagy", "text": ""}
{"id": "5495568", "revid": "287204", "url": "https://it.wikipedia.org/wiki?curid=5495568", "title": "Nora Bujdoso", "text": ""}
{"id": "5495569", "revid": "300067", "url": "https://it.wikipedia.org/wiki?curid=5495569", "title": "N\u00f3ra Nagy-Bujdos\u00f3", "text": ""}
{"id": "5495570", "revid": "287204", "url": "https://it.wikipedia.org/wiki?curid=5495570", "title": "Nora Nagy-Bujdoso", "text": ""}
{"id": "5495574", "revid": "1494169", "url": "https://it.wikipedia.org/wiki?curid=5495574", "title": "Eraclide di Siracusa", "text": ""}
{"id": "5495596", "revid": "110157", "url": "https://it.wikipedia.org/wiki?curid=5495596", "title": "Cucina punjabi", "text": "La cucina punjabi \u00e8 la cucina della regione del Punjab indiana e pachistana.\nLa cucina ha una ricca tradizione di diverse maniere di cucinare, tra cui una con un forno tandoori speciale."}
{"id": "5495600", "revid": "1305772", "url": "https://it.wikipedia.org/wiki?curid=5495600", "title": "Lingua potawatomi", "text": "La Lingua Potawatomi (anche chiamata Pottawatomie; in Potawatomi Bod\u00e9wadmimwen o Bod\u00e9wadmi Zheshmowen o Neshnab\u00e9mwen) appartiene alla Famiglia linguistica delle Lingue algonchine, a sua volta membro del gruppo delle Lingue algiche.\nera la lingua parlata dal popolo Potawatomi, originariamente stanziate in una piccola area tra il Michigan ed il Wisconsin.\nHa grosse affinit\u00e0 con la Lingua Ojibwe, infatti, tra le lingue algonchine, \u00e8 stato creato il sottogruppo Ojibwa-Potawatomi che le contiene entrambe.\nLa lingua viene considerata virtualmente estinta, in quanto il numero di locutori \u00e8 ridotto a circa 50 persone (tutte anziane), su una popolazione etnica che ne conta 25.000..\nEra parlata in Michigan, Wisconsin e Kansas negli USA, ma erano presenti dei locutori anche nel sud dell'Ontario (Canada).\nRivitalizzazione della lingua.\nDal gennaio del 2013 \u00e8 stato istituito un corso, in cui \"gli studenti saranno affiancati a locutori Potawatomi\", presso l'Hannahville Indian Community."}
{"id": "5495601", "revid": "256896", "url": "https://it.wikipedia.org/wiki?curid=5495601", "title": "Cucina punjubi", "text": ""}
{"id": "5495606", "revid": "599013", "url": "https://it.wikipedia.org/wiki?curid=5495606", "title": "Rodrigo de Oliveira Ramos", "text": "Caratteristiche tecniche.\n\u00c8 un terzino destro.\nCarriera.\nNazionale.\nNel 2015 \u00e8 stato convocato dal Brasile per disputare i Mondiali Under-20.\nStatistiche.\nPresenze e reti nei club.\n\"Statistiche aggiornate al 23 marzo 2016\""}
{"id": "5495607", "revid": "1452073", "url": "https://it.wikipedia.org/wiki?curid=5495607", "title": "1,2-difluorobenzene", "text": "Il 1,2-difluorobenzene, o \"orto\"-difluorobenzene, \u00e8 un alogenuro arilico disostituito di formula ."}
{"id": "5495613", "revid": "599013", "url": "https://it.wikipedia.org/wiki?curid=5495613", "title": "Yuri Mamute", "text": "Caratteristiche tecniche.\n\u00c8 una prima punta che pu\u00f2 giocare anche come ala.\nCarriera.\nNazionale.\nNel 2015 \u00e8 stato convocato dal Brasile per disputare il Campionato sudamericano Under-20."}
{"id": "5495618", "revid": "767487", "url": "https://it.wikipedia.org/wiki?curid=5495618", "title": "A Vision of Misery", "text": "A Vision of Misery \u00e8 il terzo album in studio del gruppo musicale thrash/death metal statunitense Sadus, pubblicato nel 1992 dalla Roadracer Records.\nEdizioni.\nIl disco \u00e8 stato pubblicato da Roadracer Records nel 1992 in compact disc, in vinile e in cassetta.\nIn seguito \u00e8 stato rimasterizzato e ristampato in CD dall'etichetta Metal Mind Productions in formato digipack con tiratura limitata a 2000 copie e con l'aggiunta di due tracce bonus. \nNel 2007 \u00e8 stato ristampato anche da Displeased Records con l'aggiunta di un DVD bonus registrato durante un concerto a Oakland, in California, tenutosi il 19 settembre 1992."}
{"id": "5495620", "revid": "287204", "url": "https://it.wikipedia.org/wiki?curid=5495620", "title": "Chris Packham", "text": "Carriera.\nLavora per la BBC dal 1986 ed \u00e8 il volto noto del programma Springwatch dal 2009."}
{"id": "5495630", "revid": "59785", "url": "https://it.wikipedia.org/wiki?curid=5495630", "title": "Marina da guerra nell'antica Grecia", "text": "La marina da guerra nell'antica Grecia, che non pu\u00f2 essere generalizzata a tutte le poleis, ma solo ad alcune di esse, rimase direttamente soggetta all'espansione territoriale, che era sia il fine che la condizione necessaria.\nAlcuni stati nell'antichit\u00e0 classica seppero dotarsi di una potente flotta: Atene nel periodo classico, l'Egitto, Cartagine, Rodi nell'era ellenistica e Roma durante le guerre puniche e nella tarda Repubblica.\nDal punto di vista dei suoi strumenti, la guerra in mare aveva proprie necessit\u00e0, completamente diverse dal combattimento di terra. Quindi, ci sono alcune contraddizioni tra originalit\u00e0 tecnica delle attivit\u00e0 marittime e la loro subordinazione alle attivit\u00e0 terrestri; contraddizioni che sono evidenti in sezioni delle navi da guerra delle flotte militari e nelle tattiche navali.\nNavi da guerra.\nLe navi da guerra mantennero, per tutta l'Antichit\u00e0, alcune caratteristiche tecniche che delineavano sempre un modo abbastanza preciso di utilizzo strategico e tattico.\nIn primo luogo, esse differivano dalle navi mercantili per la loro forma allungata, che sempre valse loro il soprannome di barche \"lunghe\". Veloci, e di solito dotate di grande manovrabilit\u00e0, erano comunque molto piccole, cosa che spesso le rese preda di tempeste, anche se c'era l'abitudine di non farne uso durante la brutta stagione. In breve, erano navi armoniose ma fragili.\nIn secondo luogo, esse differivano dalle navi mercantili per il loro sistema di propulsione, in quanto, anche se erano dotate di una o pi\u00f9 vele che venivano issate durante la navigazione, al momento del combattimento venivano azionate a forza di remi.\nUna prima conseguenza era che gli spazi limitati, a causa dei rematori, non consentivano lo stoccaggio di grandi quantit\u00e0 di cibo e acqua, da qui la necessit\u00e0 di frequenti soste per i rifornimenti. Capit\u00f2 anche che queste macchine da guerra valevano tanto quanto gli uomini che le comandavano e, per cos\u00ec dire, venivano personalizzate. Il consumo di energia e, soprattutto, l'abilit\u00e0 dei rematori, era frutto di una lunga esperienza, a da loro dipendeva in gran parte il risultato di una battaglia.\nInfine, per consentire loro di svolgere le proprie funzioni militari, le navi da guerra dovevano avere accessori essenziali; da un lato un rostro per allontanare le navi nemiche e, d'altra parte, le piattaforme di combattimento per alloggiare i soldati. Tuttavia, questi due accessori noti nelle variabili di sviluppo dall'antichit\u00e0, prevalsero le tattiche dell'abbordaggio e dello speronamento.\nOrigini della marina da guerra.\nLe prime navi da guerra, riconoscibili dai loro remi e dalla loro forma allungata, apparvero in un piatto di terracotta del III millennio a.C., scoperto a Siro, un'isola del mar Egeo, nonch\u00e9 in un dipinto di una nave del XVII secolo a.C. trovato a Volos in Tessaglia.\nNuovi dettagli possono essere visti nelle rappresentazioni, pi\u00f9 o meno schematiche, della civilt\u00e0 micenea: vele, alberi e piattaforme di prua e di poppa.\nAll'inizio del I millennio a.C. si hanno descrizioni di Omero, spesso convenzionali e stereotipate, ma a volte anche ricche di termini marinari e di suggestive descrizioni, come quando si parla di \"navi nere\" o \"navi vuote\", \"ben collegate\", \"ben fatte\" con la prora blu o rossa, cos\u00ec leggere che ogni notte si potevano trarre fuori dall'acqua e tirarle in secca sulla riva e cos\u00ec basse che era facile saltare sulla terraferma.\nTuttavia, c'\u00e8 un dettaglio che Omero non menziona, anche se gi\u00e0 in uso al suo tempo: Il rostro di prora che \u00e8 chiaramente testimoniato dall'inizio dell'VIII secolo a.C. in recipienti di ceramica geometrica.\nLa pi\u00f9 comune di queste navi era quella spinta da 20 o 30 rematori (\"triac\u00f3ntera\") o 50 rematori (\"pentecontera\"), suddivisi tra fiancata destra e sinistra. A volte, alla fine dell'VIII secolo a.C., queste navi avevano i vogatori disposti su due livelli, nacquero cos\u00ec le biremi (\"dikrotoi\").\nIl merito di questa invenzione \u00e8 da attribuire ai Fenici, che in quel periodo apparvero in tutto il mar Mediterraneo, o agli stessi greci; forse al corinzio Aminocle che, secondo Tucidide si sarebbe distinto a Samo, nel 704 a.C., nel creare la \"samaina\"\nIl regno delle trireme.\nDalle bireme, che avevano un centinaio di rematori, si pass\u00f2 alle trireme (o triere, secondo il termine romano \"triremis\"), il cui nome appare per la prima verso alla met\u00e0 di VI secolo a.C. nei poemi di Ipponatte.\nSecondo Erodoto, questo tipo di nave venne utilizzato alla fine del VII secolo a.C., al tempo del faraone Necao II, che fece scavare un canale tra il Nilo e il Mar Rosso \"largo abbastanza per far transitare due triremi che vogavano in senso opposto\" prima di costruirne alcuni esemplari, destinati al mare settentrionale (Mediterraneo), e al golfo Persico destinati al mare di Eritrea.\n\u00c8 molto improbabile che gli egiziani siano stati gli inventori; sarebbero stati piuttosto i Corinzi, che avevano buone ragioni per migliorare il loro armamento marittimo, nella prima met\u00e0 del VII secolo a.C., a causa della loro guerra contro Corcira.\nAltri storici sono a favore di una datazione diversa; tra i pi\u00f9 antichi (fine dell'VIII secolo a.C.), come quelli che seguono Tucidide, fu Aminocle ad inventare le trireme; altri pi\u00f9 moderni (fine del VI secolo a.C.) sostengono che, dal 535 a.C., Policrate di Samo dovette il suo potere ad una flotta composta da \"pentec\u00f3ntera\".\nIn ogni caso, le triremi erano diffuse nel mar Mediterraneo orientale dalla fine del VI secolo a.C. Policrate di Samo invi\u00f2 40 trireme in aiuto del re persiano Cambise II nel 525 a.C..\nNel 494 a.C., durante la rivolta ionica contro l'impero achemenide, Chio ne pot\u00e9 allineare 100, Mileto 80, Lesbo 70 e Samo 60.\nLa flotta inviata da Dario I nel 490 a.C. era costituita da 600 trireme, mentre Gelone di Siracusa, dieci anni dopo, ne offr\u00ec 200 ai greci in cambio del comando supremo in mare. Senza contare che gli Ateniesi, grazie agli sforzi di Temistocle, poterono contare su pi\u00f9 di 200 triremi durante la seconda guerra persiana.\nGli esperti si ingegnarono a risolvere il difficile problema dello smistamento dei remi a bordo delle triremi, con alcune rappresentazioni che sono difficili da interpretare e testi rari, non meno enigmatici nei loro dettagli. Si pu\u00f2 comunque affermare che i boccaporti dei remi, non erano collocati alla stessa altezza e che l'equipaggio di una trireme aveva sempre tre categorie di vogatori: \"tranitas\", \"zigitas\" e \"talamitas\", per un totale di circa 170 uomini.\nCi sono solo tre possibilit\u00e0 per distinguere le diverse categorie di vogatori disponibili all'interno di una nave, disponendoli in basso, in posizione mediana o in alto. Le prime due soluzioni, che consistono nel distribuirli da prua a poppa, in tre gruppi di rematori concedendo la manovra di ogni remo a tre uomini, non ebbe molti sostenitori in passato, tra quelli che non volevano prendere in considerazione la sovrapposizione di tre banchi di vogatori. Tuttavia, il problema venne finalmente risolto a favore della terza soluzione, con alcune varianti, dal dettaglio molto comprensibile.\nI rematori del banco inferiore, chiamati \"talamitas\", azionavano i loro remi attraverso obl\u00f2 situati a circa 50\u00a0cm sopra la linea di galleggiamento e, per questo motivo, i remi erano protetti da guarnizioni in cuoio che evitano l'ingresso di acqua a bordo. I rematori dei banchi mediani, chiamati \"zigitas\" si trovavano sotto il ponte, mentre quelli dei banchi superiori, chiamati \"tranitas\" erano disposti su banchi in legno siti sul ponte, che si chiamavano \"parexeiresia\",\nQuindi le posizioni delle linee di rematori erano sovrapposte, ma anche sfalsate sui fianchi della nave. Cos\u00ec riuscirono a non forzare, per ragioni di sicurezza, l'altezza dei bordi (2,20 m) e ad uniformare la lunghezza delle pale (4.17 m, tranne quelle del centro del trireme, che erano di 4,40 m). Pertanto, l'unit\u00e0 tripartita di remi, che diede il nome a questo tipo imbarcazione, era disposta in obliquo.\nSu ogni lato della trireme c'erano 27 di queste unit\u00e0, alle quali vennero aggiunti, in funzione del profilo dello scafo, due \"tranitas\" solisti, in posizione anteriore e posteriore. Poich\u00e9 ciascuno era situato a una distanza di circa 90\u00a0cm dal suo vicino, la lunghezza della trireme non superava troppo quella della vecchia pentecontera, dove operavano 25 rematori allineati (doveva raggiungere circa 36 m), ottenendo un significativo aumento della capacit\u00e0 e consentendo di sviluppare una velocit\u00e0, senza le vele, di pi\u00f9 di cinque nodi.\nDi contro, i vogatori dovevano essere necessariamente ben addestrati e sufficientemente coordinati con la loro linea di rematori per non scontrarsi con i colleghi di linea.\nLa tentazione del gigantismo.\nAd iniziare dal IV secolo a.C., si riscontrarono i primi segni precursori della corsa al gigantismo navale. Nel 339 a.C. a Siracusa, gli ingegneri di Dionisio I, che avevano al loro attivo lo sviluppo della catapulta, avevano inventato le quinquereme (con cinque file di vogatori) e costruito le quadrireme (con quattro file di rematori).\n\u00c8 molto probabile che si trattasse soltanto di prototipi, pi\u00f9 o meno di successo, e l'invenzione dei modelli definitivi a quattro e cinque file di vogatori fosse dovuto pi\u00f9 ai Fenici o ai Ciprioti poco prima di essere soggiogati da Alessandro Magno.\nQuel che \u00e8 certo, \u00e8 che all'inizio della sua spedizione, la maggior parte della flotta orientale consisteva di quinquereme, mentre la flotta ateniese (325 a.C.) aveva ancora 360 trireme, sole 50 quadrireme e 7 quinquereme.\nNel 314 a.C., Demetrio I Poliorcete chiese ai Fenici che gli costruissero una nave a sette file di rematori; nel 301 a.C. ce n'era una a tredici file e nel 288 a.C. un'altra con quindici e sedici file. Poi Antigono II Gonata (276 a.C.) fece iniziare a costruire, a Corinto, la \"Isthmia\" che aveva 18 file di rematori.\nTolomeo II Filadelfo (282 a.C.-246 a.C.) incaric\u00f2 Pirgotele di costruirgli, a Cipro, navi a 20 e 30 file di rematori, prima che Tolomeo IV Filopatore (221-203 a.C.) si vantasse di avere una nave con 40 file di rematori, della quale Caligeno diede una relazione particolareggiata:\nIn questo caso, si trattava di una nave di prestigio, un vero giocattolo reale. Ma non possiamo dire lo stesso delle navi precedenti. Ad esempio, ecco la composizione della flotta di Tolomeo II Filadelfo, che consisteva di 366 unit\u00e0: due navi da 30 file di rematori (uno dei quali era di punta), una da 20, quattro da 13, 2 da 12, 14 da 11, 30 da 9, 5 da 6, 17 da 5 e 224 di pi\u00f9 piccole dimensioni.\nLa questione, dal punto di vista tecnico, di queste super galere, che rimane molto controversa, \u00e8 il principio di sovrapposizione dei vogatori per gestirne il loro enorme numero. Mentre il numero di file inferiore a 24 pu\u00f2 essere spiegato bene combinando il numero di file di remi e i vogatori assegnati a ciascun remo, quando si arriva a 30 o 40 file, occorre cercare ulteriori spiegazioni. Forse, come suggerito dalla descrizione di Caligeno, considerando una nave a doppio scafo, tipo catamarano. Difficile aumentare il numero dei vogatori mentre l'altezza dei rifugi era limitata. In una nave di 10 file, come quella utilizzata da Marco Antonio nella battaglia di Azio del 31 a.C., il ponte era a non pi\u00f9 di 3 metri sopra il livello del mare.\nAltro tipo di navi.\nNel suo complesso, la flotta militare antica, aveva un certo numero di navi specializzate, la cui costruzione e manutenzione erano dettate dalle particolari funzioni loro affidate.\nAlcune erano destinate al trasporto di truppe o delle loro cavalcature. Altre servivano come corrieri, come ad esempio la \"Paralo\" ad Atene. Altre erano modellate sulle navi pirata destinate a combattere e distruggere queste ultime.\nIn quest'ultima categoria, assieme all'antica \"triacontera\", vi era tutta una serie di imbarcazioni leggere e veloci, la cui denominazione cambiava a seconda delle regioni: \"keles\" o \"keletion\", \"epatrokeles\" o \"epaktris\", \" lembos\" in Illiria, \"liburna\" in Dalmazia, etc.\nMeglio conosciuta e pi\u00f9 diffusa delle precedenti era la \"hemiolis\", una bireme in cui una parte dei vogatori (la met\u00e0 posteriore della fila superiore) lasciava il suo posto ai remi durante l'abbordaggio per partecipare al combattimento e fare spazio alla vela. Per combattere la \"hemiolotai\" dei pirati, era stata inventata, nel IV a.C., la \"triemiolia\", applicando lo stesso principio della trireme. Tale imbarcazione compare spesso nel periodo ellenistico nelle flotte di Rodi, Egitto e Atene.\nArsenali.\nGli arsenali erano composti, in primo luogo, da bacini di carenaggio per le navi, il cui numero e dimensione era determinato dall'importanza quantitativa e qualitativa della flotta da accogliere. Secondo le fonti disponibili, sembra che il tiranno Policrate di Samo sarebbe stato il primo a costruirne uno a Samo, verso il 525 a.C..\nIn epoca classica saranno particolarmente numerosi al Pireo (372 nel 330-325 a.C.), intorno alle rade di Munichia (82), di Zea (196) di Cantaro (94) e Siracusa (310 all'inizio del IV secolo a.C.).\nAlcuni di essi, con la parte inferiore intagliata nella roccia, sono stati scoperti dagli archeologi al Pireo, capo Sunio, Oinaidai, Acarnania e Apollonia in Cirenaica. In questo caso, i bacini di carenaggio, che erano separati da pareti solide o porticati, erano larghi 6 metri e lunghi 40, 38 dei quali in acqua; nei loro canali centrali le trireme venivano issate con rulli e paranchi, lungo un pendio la cui inclinazione era 1-14.\nA questi bacini vennero aggiunti numerosi moli per sostituire le attrezzature, il pi\u00f9 famoso e pi\u00f9 noto dei quali, grazie ad una descrizione a noi pervenuta, fu realizzato al Pireo, dall'architetto Filone di Atene alla fine del IV secolo a.C.\nGli arsenali erano controllati da collegi speciali di \"magistrati\", che ad Atene erano conosciuti come \"neoroi\" o \"epimeletes\". A Rodi, alcune indiscrezioni riguardanti gli armamenti navali erano punite con la pena di morte.\nArmamento navale.\nArmare una flotta richiedeva l'intervento, diretto o indiretto, dello Stato, dato che era l'unico in grado di sopportarne l'onere iniziale e fornire un servizio regolare.\nIn epoca classica, la costruzione di navi da guerra era assunta dallo Stato. Questo sistema datava dall'epoca di Temistocle, che era riuscito, poco prima della seconda guerra persiana, a convincere i suoi compatrioti a donare 200 talenti, proporzionati alla scoperta di una nuova vena d'argento nelle miniere del Laurio, invece di dividerseli. Questi redditi collettivi venivano distribuiti, in questo caso, tra i cittadini ricchi con l'obbligo che dovevano fornire delle navi. In seguito divenne la Boul\u00e9, che era obbligata, pena il rifiuto agli onori tradizionali alla fine del mandato, a garantire la costruzione, ogni anno, di un numero di triremi, generalmente una dozzina..\nInvece, tutto ci\u00f2 che riguardava la manutenzione e le attrezzature, sia in uomini che in materiale, delle navi la cui costruzione era assunta dallo Stato, veniva fatto ricadere sui cittadini pi\u00f9 ricchi (appartenenti alla classe dei \"pentakosiomedimnos\"), che erano sottoposti a un servizio speciale che portava il nome di trierarchia.\nA met\u00e0 del V secolo a.C., le unit\u00e0 di trierarchi raggiunsero il maggior numero (circa 400 alla vigilia della Guerra del Peloponneso). Ma questo servizio divenne un gravame troppo pesante nella seconda met\u00e0 di questa guerra (Guerra Decelia), che da allora in poi si dovette affidare la responsabilit\u00e0 di una sola nave a due trierarchi, chiamati \"sintrierarcas\", prima di passare, nel 357 a.C. il sistema della simmoria, che permise di distribuire questo tipo di obbligo tra un numero via via crescente di cittadini. I 1 200 cittadini pi\u00f9 ricchi vennero raggruppati in 20 simmorie, ciascuna delle quali era responsabile di numerose navi.\nIl funzionamento della trierarchia, che si basava sulla discriminazione fiscale, sollev\u00f2 molti problemi, che divennero ben presto un procedimento avviato da coloro i quali si erano lamentati di un onere eccessivo da sopportare rispetto a coloro che cercavano in tutti i modi di sottrarsi al loro dovere o malversavano le attivit\u00e0 della citt\u00e0 stato.\nNel 340 a.C. Demostene propose una riforma definitiva per porre fine agli abusi. Ma dovette ammettere, quattro anni pi\u00f9 tardi, che le manovre dei suoi avversari l'avevano sfigurata. Ci\u00f2 non imped\u00ec l'efficacia di tale servizio ateniese che era stata sufficientemente attestata da due secoli di egemonia marittima e di tutte le imitazioni nel resto del mondo greco (fino al Regno tolemaico).\nComposizione degli equipaggi.\nGli equipaggi delle navi da guerra erano suddivisi in quattro categorie: gli ufficiali, i tecnici, i rematori e i fanti di marina.\nIn una trireme ateniese, il trierarca, che nella maggior parte dei casi mancava di qualsiasi competenza nautica e militare, si avvaleva in mare dell'aiuto prestato da diversi ufficiali di marina che erano incaricati dello svolgersi della navigazione: il \"kybernetes\" o timoniere, che fungeva anche da secondo ufficiale; il \"proreo\" o prodiere, la cui autorit\u00e0 comprendeva tutte le operazioni che si svolgevano nella parte anteriore della nave, nonch\u00e9 tutte le questioni relative allo scafo e alle attrezzature; il \"keleustes\" la cui missione era quella di occuparsi dei rematori; e infine, il \"pentacontarca\" che era l'addetto amministrativo del trierarca. Nella flotta di Rodi del periodo ellenistico, non c'erano molte di queste posizioni.\nAgli ufficiali gi\u00e0 elencati dovevano essere aggiunti i tecnici, che variavano a seconda dell'importanza della nave: un direttore, un carpentiere, un timoniere, un oliatore (probabilmente per lubrificare il cuoio), un medico, un operaio, un flautista (che segna il ritmo dei rematori) e un certo numero di marinai di coperta per manovrare le corde, le vele e l'ancora. In una trireme ateniese del periodo classico, tra ufficiali e tecnici vi erano venti persone.\nI fanti di marina variavano di numero, in funzione delle concezioni tattiche del tempo. Nei vasi di ceramica del tempo li si pu\u00f2 vedere gi\u00e0 dotati di archi e lunghe lance. Nelle triremi ateniesi della guerra del Peloponneso, erano di solito 14, di cui 4 arcieri.\nReclutamento degli equipaggi.\nCome rematori, nell'epoca classica, gli ateniesi imbarcavano preferibilmente i loro cittadini che appartenevano all'ultima classe del censo, quella del teti, e solo in caso di pericolo, come alla vigilia della battaglia di Salamina, chiamavano anche gli zeugiti e i cavalieri. Tuttavia, essi si rivolgevano anche ai loro alleati, soprattutto ai tempi della lega delio-attica e anche ai mercenari.\nI vogatori ateniesi ricevevano un salario pi\u00f9 o meno uguale a quello percepito da un oplita, ovvero una dracma al giorno agli inizi della guerra del Peloponneso.\nIn epoca ellenistica, venivano reclutati, attraverso il pagamento di denaro, tra i soggetti o tra le persone con esperienza di mar Egeo, Asia Minore, Cipro e Fenicia. Rare erano le poleis greche come Rodi, che facevano ricorso ai propri cittadini. Ci sono numerosi documenti epigrafici che consentono di seguire la carriera dei cittadini di tutte le classi sociali nella marina da guerra di Rodi.\nI greci furono determinati, per un lungo tempo, a prendere un remo per difendere la patria, e la gloria, a volte, giunse anche con esso.\nTattiche navali.\nTattiche navali erano sostanzialmente di due classi, dovute alla seguente alternativa: o combattimento diretto in mare, come se si stesse sviluppando a terra, o vederlo come avesse luogo in mare.\nNel primo caso, ci\u00f2 che contava erano i fanti di marina, che vedono nella nave una piattaforma galleggiante e aspiravano a ricreare artificialmente le condizioni tipiche di una battaglia di terra. Nel secondo caso, era la nave stessa che serviva da arma e dava al conflitto un carattere specifico. Gli obiettivi finali erano affrontare o speronare l'avversario.\nDal momento in cui, in epoca arcaica, lo sperone apparve dotato di una struttura in metallo, si poteva senza dubbio utilizzare nei combattimenti. Da allora continu\u00f2 a migliorarsi. La trireme avevano un ariete in bronzo coronato da un certo numero di punte aggiuntive. Il record del numero di speroni su una nave appartiene a 40 imbarcazioni di Tolemeo IV, che erano dotate di sette rostri.\nL'obiettivo era quello di mettere fuori combattimento le navi avversarie, perforandole sotto la linea di galleggiamento. Per raggiungere questo obiettivo, l'aggressore doveva soddisfare due condizioni: collocarsi in una posizione tale che poteva sviluppare il suo attacco di fianco e non verso la parte anteriore della nave avversaria, anch'essa dotata di uno sperone, e lanciare il suo attacco con una velocit\u00e0 appropriata, n\u00e9 troppo veloce n\u00e9 troppo lenta, cos\u00ec che poteva penetrare nello scafo dell'avversario senza essere intrappolato in esso. In queste condizioni, sempre uguali, il successo arrideva a coloro che erano riusciti a lanciare i loro attacchi con velocit\u00e0 e precisione, grazie alle qualit\u00e0 di manovra delle loro navi, che dipendeva in gran parte dall'eccellenza degli equipaggi.\nL'attacco finale doveva essere preceduto da manovre di avvicinamento progettate per mettere il nemico in una brutta posizione; venivano a volte improvvisate sotto forma di stratagemma (per esempio, quando riuscivano a lanciare la flotta nemica contro la costa), e altre codificate e facilmente riconoscibili, come la coreografia di un balletto.\nTuttavia, erano rare le volte in cui le procedure tattiche basate sul principio dello speronmento, avevano un ruolo quasi unico nelle battaglie marittime; perch\u00e9 per farlo occorreva una perfetta padronanza delle tecniche navali, completare l'allineamento dello strumento di guerra alle condizioni specifiche dell'ambiente e pienamente consapevoli della originalit\u00e0 dei metodi da utilizzare. In mancanza di questo, finivano per vincere i soliti schemi ispirati alla manovra di terra.\nL'abbordaggio mostrava una preoccupazione tattica opposta allo speronamento. Se in un caso sono le navi ad essere direttamente coinvolte, dall'altro sono i combattenti. Pertanto non \u00e8 possibile giudicare, in assenza di altri elementi, le procedure utilizzate dai greci, prima del periodo classico, secondo il numero di fanti di marina imbarcati a bordo delle navi, e secondo l'importanza delle strutture che erano state progettate.\nLa pratica dell'abbordaggio era almeno antica come lo speronamento e sembra aver goduto delle preferenze degli eroi omerici. Alla fine dell'era della ceramica geometrica, nei vasi del Dipylon erano spesso disegnati soldati equipaggiati con archi e lance che prendevano parte attiva nelle battaglie navali, disposti a prua e a poppa su piattaforme. Presto furono uniti mediante una passerella assiale, munita di corrimano, prima di trasformarsi, entro la fine del periodo arcaico, in un ponte pi\u00f9 o meno continuo.\nSi \u00e8 detto infatti che 40 fanti potevano essere imbarcati ogni trireme di Chio nel 494 a.C. alla battaglia di Lade (vicino a Mileto, sulla costa dell'Asia Minore).\nNel 480 a.C. le trireme ateniesi dimostrarono, nello stretto di Salamina, la loro superiorit\u00e0 tattica nello speronamento rispetto all'abbordaggio. Nel complesso, questa superiorit\u00e0 venne colmata solo in epoca classica, prima dell'avvento del gigantismo navale, che permetteva ai soldati ellenistici di dominano i mari dalla cima delle loro fortezze galleggianti.\nLa nuova modalit\u00e0 di combattimento si delinea in modo chiaro nella descrizione di Diodoro Siculo della battaglia tra Tolomeo I e Demetrio I Poliorcete del 307 a.C., nelle acque di Salamina a Cipro:\nPer fermare gli attacchi frontali della navi macedoni, i marinai di Rodi, che continuavano a fare affidamento sulla manovrabilit\u00e0 delle loro navi, secondo Polibio \"avevano messo a punto una procedura ingegnosa. Essi si lanciavano contro le navi nemiche in modo da ricevere i colpi sopra la linea di galleggiamento, mentre colpivano gli avversari sotto tale linea, aprendo falle irreparabili nella loro carene\".\nGente di mare, persone di bassa autostima.\nEra insolito che gli antichi greci considerassero le loro tattiche navali, allo stesso livello di sviluppo di quelle della guerra terrestre e che avessero raggiunto un livello di qualificazione pari alle dimostrate tecniche di costruzione. Il motivo principale era senza dubbio il prestigio della guerra di terra che si opponeva alla diffidenza, al discredito pi\u00f9 o meno accentuato a seconda dei tempi, alla sofferenza delle operazioni marittime, a prescindere del loro ruolo effettivo nella risoluzione dei conflitti.\nAi tempi di Pericle nessuno pensava di negare che il controllo del mare era stato alla base dell'imperialismo ateniese. Tuttavia, era considerato dagli oligarchi come la causa principale della decadenza politica e morale che avrebbe causato la sua caduta, poich\u00e9 la polis era in balia della popolazione marittima, che avrebbe dovuto spingere inevitabilmente verso la maggior parte delle forme estreme di democrazia.\nGli eccessi dei demagoghi che si erano succeduti a Pericle, a seguito della sconfitta del 404.a.C., non poterono facilitare soltanto la diffusione di queste idee oligarchiche nel pensiero conservatore del IV secolo a.C. Tanto Isocrate come Senofonte videro nell'egemonia marittima fonte di ingiustizia, accidia, avarizia, avidit\u00e0 e ltirannia, mentre Platone si preoccupava, in \"Leggi\", che la citt\u00e0 non disponesse di una vista sul mare, per non soccombere alle sue tentazioni. Inoltre, molti erano in quel momento quelli che cercarono di rivalutare, nei loro bandi utilitari, il glorioso passato militare della Grecia e la vittoria a Maratona a scapito di Salamina.\nQuando la distruzione delle ambizioni militari marinare ateniesi minimizz\u00f2 l'intensit\u00e0 del dibattito, le condanne divennero meno gravi e pi\u00f9 sfumate. Aristotele e Cicerone, pur essendo cos\u00ec sensibili al miasma deleterio che galleggiava negli ambienti portuali, tuttavia erano disposti ad accettare, a quel punto una sorta di compromesso, per ragioni di efficienza militare ed economica; allo stesso modo che, successivamente, il nuovo genere letterario di \"elogi\" sapeva evidenziare i benefici del mare.\nLa subordinazione della guerra navale a quella di terra era per gli antichi una questione di moralit\u00e0 politica. Uno Stato che avrebbe guidato la sua attivit\u00e0 militare, non solo rischiava di rovinare pi\u00f9 o meno rapidamente le basi tradizionali dell'economia terrestre, ma avrebbe dovuto aumentare nel breve termine i diritti politici dei pi\u00f9 poveri strati sociali, che erano quelli che fornivano la base alle sue forze armate.\nLa guerra navale, dove ci\u00f2 che contava di pi\u00f9 era la qualit\u00e0 dello strumento di combattimento e la professionalit\u00e0 dei combattenti, elevava le attivit\u00e0 militari nei confronti dei tecnici, in un momento in cui ancora non era molto sviluppato nel combattimento di terra. Quindi era meglio lasciare quel tipo di guerriero a coloro che non avevano che un ruolo marginale nella vita politica della comunit\u00e0."}
{"id": "5495637", "revid": "767487", "url": "https://it.wikipedia.org/wiki?curid=5495637", "title": "The Man He Might Have Been (film 1916)", "text": "The Man He Might Have Been \u00e8 un cortometraggio muto del 1916 diretto da Burton L. King. Di genere drammatico, scritto da Hettie Grey Baker e prodotto dalla Selig, il film aveva come interpreti Robyn Adair, Ed Brady, Buddy Harris.\nTrama.\nUn vagabondo senza casa, leggendo una poesia, rivede la sua fanciullezza e ha la visione di una vita sprecata e di quello che, invece, avrebbe potuta essere. Pentito, torna a casa dalla moglie, che lo accoglie di nuovo con s\u00e9.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 23 dicembre 1916."}
{"id": "5495659", "revid": "767487", "url": "https://it.wikipedia.org/wiki?curid=5495659", "title": "The Five Franc Piece", "text": "The Five Franc Piece \u00e8 un cortometraggio muto del 1916 diretto da Francis J. Grandon. Prodotto dalla Myles D. Savelle da un soggetto e una sceneggiatura firmata Myles D. Savelle, il film aveva come interpreti Lafayette McKee nel ruolo di Napoleone, Charles Wheelock, Edith Johnson, Barney Furey,\nTrama.\nL'ordine dato ai suoi tempi da Napoleone di coniare una certa moneta si riflette sulla vita di un giovane inventore, discendente della famiglia Villairs, che ne scopre il segreto.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 18 dicembre 1916."}
{"id": "5495662", "revid": "481666", "url": "https://it.wikipedia.org/wiki?curid=5495662", "title": "The Road to Fame", "text": ""}
{"id": "5495664", "revid": "767487", "url": "https://it.wikipedia.org/wiki?curid=5495664", "title": "The Road to Fame (film 1916)", "text": "The Road to Fame \u00e8 un cortometraggio muto del 1916 diretto da Burton L. King. Prodotto dalla Selig Polyscope Company, il film aveva come interpreti Robyn Adair, Ed Brady, Virginia Kirtley, Leo Pierson.\nTrama.\nUn giovanotto che va in citt\u00e0 finisce in malo modo. Vuole studiare musica, ma entra in un giro poco pulito, ingannando anche la ragazza che ha lasciato a casa. Lei va a cercarlo insieme a suo padre, ma il giovane cerca di derubare il vecchio del suo denaro. Colpito da uno dei suoi \"amici\", resta ucciso. Lei cerca di difenderne l'onore dicendo alla polizia che stava tentando di proteggere il denaro.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 16 dicembre 1916."}
{"id": "5495676", "revid": "767487", "url": "https://it.wikipedia.org/wiki?curid=5495676", "title": "Il cantante (film)", "text": "Il cantante (\"Swooner Crooner\") \u00e8 un film del 1944 diretto da Frank Tashlin. \u00c8 un cortometraggio d'animazione della serie \"Looney Tunes\", prodotto dalla Leon Schlesinger Productions e uscito negli Stati Uniti il 6 maggio 1944, distribuito dalla Warner Bros. Ai premi Oscar 1945 fu candidato per l'Oscar al miglior cortometraggio d'animazione (unico corto di Porky Pig a riuscirci), perdendolo per\u00f2 a favore di \"Jerry nei guai\" della serie \"Tom &amp; Jerry\". Fu poi rieditato nella serie \"Merrie Melodies\" con l'insegna \"Blue Ribbon\" il 19 febbraio 1949 (questa \u00e8 la versione che circola attualmente).\nTrama.\nPorky Pig \u00e8 il supervisore della Flockheed Eggcraft Factory (parodia della Lockheed Corporation), dove decine di galline depongono uova per lo sforzo bellico. La rigida catena di montaggio si interrompe improvvisamente quando le galline vengono distratte dal canto di un bel gallo di nome Frankie (una caricatura di Frank Sinatra). Le interpretazioni di Frankie di \"It Can't Be Wrong\" e \"As Time Goes By\" fanno svenire tutte le galline. Porky, per far riprendere la produzione, fa dei provini per un nuovo cantante che faccia rinvenire le galline. Ai provini si presentano dei galli caricature di Nelson Eddy, Al Jolson, Jimmy Durante e Cab Calloway, che vengono tutti rifiutati. Quando Porky \u00e8 ormai disperato, il gallo Bing Crosby si offre di aiutarlo e, cantando \"When My Dream Boat Comes Home\", fa rinvenire tutte le galline e deporre loro le uova. Questo provoca una competizione con Frankie, cos\u00ec anche lui fa deporre uova alle galline. La produzione aumenta quindi a un livello superiore a quanto Porky sia in grado di gestire. La sera, osservando le colline e montagne di uova in tutta la fattoria, Porky chiede ai due galli come abbiano fatto a ottenere quel risultato. I galli dimostrano la loro tecnica cantando a Porky, che depone una montagna di uova a sua volta.\nDistribuzione.\nEdizione italiana.\nIl corto fu doppiato in italiano alla fine degli anni novanta dalla Time Out Cin.ca per la trasmissione televisiva. Non essendo stata registrata una colonna sonora senza dialoghi, nelle scene parlate la musica fu sostituita.\nEdizioni home video.\nIl corto \u00e8 incluso, nella versione Blue Ribbon, nel disco 2 della raccolta DVD \"Warner Bros. Home Entertainment: Collezione Oscar d'animazione\"."}
{"id": "5495677", "revid": "785863", "url": "https://it.wikipedia.org/wiki?curid=5495677", "title": "Swooner Crooner", "text": ""}
{"id": "5495678", "revid": "767487", "url": "https://it.wikipedia.org/wiki?curid=5495678", "title": "Twisted Trails", "text": "Twisted Trails \u00e8 un cortometraggio muto del 1916 diretto da Tom Mix. Di genere western, il film, prodotto dalla Selig Polyscope Company, aveva come interpreti oltre allo stesso Tom Mix che firmava soggetto e sceneggiatura, Frank Clark, Eugenie Besserer, Frank Le Roy, Sid Jordan, George Clarke, Bessie Eyton.\nTrama.\nLo sceriffo Luke Fisher e il suo vice Brad Foster in realt\u00e0 sono dei ladri di bestiame che vogliono scaricare la colpa dei furti su Tom Snow, il caposquadra del ranch Three \"A\". Quando vanno per arrestarlo, per\u00f2, Tom riesce a scappare. Durante la sua avventurosa fuga incontra una ragazza, Sunshine West, che sta fuggendo pure lei sotto pioggia da un pretendente troppo aggressivo che le ha messo le mani addosso. La ragazza \u00e8 la pupilla di West, il proprietario del saloon di Haven Delight ed \u00e8 orfana. Lei e Tom fanno amicizia e presto si innamorano. Riconosciuto innocente, Tom pu\u00f2 tornare in paese, dove sposa Sunshine. Ma presto corre voce che i due sono fratello e sorella, separati alla nascita. Martha, la governante, svela per\u00f2 il suo segreto: Tom \u00e8 figlio suo e lei, quand'era una giovane infermiera, aveva scambiato nelle culle i veri fratello e sorella, ovvero Sunshine e Craig Keyes, il giocatore d'azzardo che mirava a prendersi Sunshine con la violenza. Quest'ultimo, che ha seguito Sunshine e sta ascoltando tutto, decide di togliersi di torno e di lasciare il paese.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi l'11 dicembre 1916. In Danimarca, distribuito il 20 dicembre 1926, prese il titolo \"Pr\u00e6riepoliti\", in Brasile quello di \"Caminhos Torcidos\"."}
{"id": "5495681", "revid": "1005847", "url": "https://it.wikipedia.org/wiki?curid=5495681", "title": "Uberto Mondolfi", "text": " \u00c8 stato sindaco socialista di Livorno tra il 1920 e il 1922.\nBiografia.\nAmico di Amedeo Modigliani e allievo di Giovanni Pascoli, fu professore di Lettere al Liceo Classico Niccolini Guerrazzi, ader\u00ec al Partito Socialista Italiano e fu eletto sindaco della citt\u00e0 labronica il 22 novembre 1920.\nIn seguito alla marcia fascista su Livorno, preceduta dall'assassinio di due consiglieri comunali e disordini in strada, il 3 agosto del 1922, Dino Perrone Compagni e Costanzo Ciano si misero alla testa di oltre un migliaio di squadristi e costrinsero alle dimissioni la giunta socialista, guidata da Mondolfi, sotto la minaccia di altre ritorsioni.\nIl sindaco, insieme agli altri amministratori, dovette, contestualmente alle dimissioni, abbandonare il Palazzo Comunale. Fu l'ultimo sindaco della citt\u00e0 eletto democraticamente prima dell'avvento del fascismo.\nTrasferito a Roma venne aggredito dai fascisti. Compagno di studi del Ministro della pubblica istruzione Giovanni Gentile, non riusc\u00ec a trovare in lui alcun supporto. Trasferito d'autorit\u00e0 ad Ascoli Piceno, in questa citt\u00e0 si ammal\u00f2 di broncopolmonite. Destituito per incapacit\u00e0 dall'insegnamento, perse ogni diritto di insegnare presso le strutture pubbliche. Perse anche la cattedra di latino e greco che aveva ottenuto presso i Padri Scolopi di Firenze per il timore di rappresaglie contro l'Istituto.\nMor\u00ec a Firenze nel 1941."}
{"id": "5495683", "revid": "938", "url": "https://it.wikipedia.org/wiki?curid=5495683", "title": "Sostene Moguenara", "text": ""}
{"id": "5495685", "revid": "481666", "url": "https://it.wikipedia.org/wiki?curid=5495685", "title": "The Brand of Cain", "text": ""}
{"id": "5495696", "revid": "159341", "url": "https://it.wikipedia.org/wiki?curid=5495696", "title": "Chiesa di San Martino (Bologna)", "text": ""}
{"id": "5495720", "revid": "125089456", "url": "https://it.wikipedia.org/wiki?curid=5495720", "title": "Camillo Panizzardi", "text": "Protonotario Apostolico \"ad instar\" ed Ordinario Militare Onorario.\nBiografia.\nFiglio naturale (riconosciuto fin dalla nascita) del generale di Corpo d'Armata Pietro Panizzardi fu accolto giovanissimo, all'et\u00e0 di 12 anni, da San Leonardo Murialdo, nell'Istituto di San Giuseppe di Volvera (Torino); novizio il 24 ottobre 1893 consegu\u00ec le patenti magistrali a Pinerolo, incaricandosi quindi dei giovani ginnasiali, coltivando studi filosofici e teologici e facendo gli esami nel seminario diocesano di Torino; celebr\u00f2 la prima messa il 27 maggio 1899 a Volvera e Murialdo lo onor\u00f2 del discorso d'occasione.\nI primi incarichi.\nIl 2 gennaio 1903 venne inviato alla colonia agricola tra Castel Cerreto e Battaglie presso Treviglio, in provincia di Bergamo, come direttore di quella comunit\u00e0 contadina, coadiuvato dalle suore di Maria Bambina della santa Bartolomea Capitanio, nonch\u00e9 da Ambrogio Portalupi (poi vicario di Milano) e Pompeo Ghezzi (poi vescovo di Sansepolcro).\nChiamato a Roma nel 1908, dovette occuparsi dell'erigenda fondazione dell'Opera Pio X, al rione tiburtino, ed assumere la direzione delle Scuole Pontificie accanto alla nuova chiesa: quando essa venne compiuta, il 13 marzo 1909 venne consacrata dal card. D\u00e9sir\u00e9-Joseph Mercier, precursore osteggiato dell'ecumenismo, il quale lo onor\u00f2 della propria stima: \"Ogni qual volta l'illustre Porporato veniva a Roma, non mancava di visitare l'istituzione [...]. Dovendo poi partecipare a ricevimenti e pranzi diplomatici del Ministro Belga presso la Santa Sede, Barone d'Erp\", lo voleva sempre accanto a s\u00e9. Panizzardi ebbe cos\u00ec modo di contrarre molte relazioni col Vicariato di Roma, con vari ambienti del Vaticano (anche perch\u00e9 dirigeva un'Opera intitolata al Papa) nonch\u00e9 con molti residenti belgi. Il lavoro essendo tanto, assiduo, stressante, Pio X si premur\u00f2 di mandarlo una quindicina di giorni a Napoli a distrarsi.\nNel capitolo generale del 1912 Panizzardi venne eletto Procuratore Generale della Pia Societ\u00e0 di San Giuseppe.\nIl ricordo di uno stentato dialogo con lui \u00e8 in una pagina di Secondo Tranquilli, ovvero Ignazio Silone, quando questi fu affidato, dal Patronato Regina Elena, presieduto dalla contessa Gabriella Spalletti Rasponi, al collegio tiburtino, in seguito al terremoto della Marsica e, fuggito, nel dicembre 1916, venne ricondotto dalla forza pubblica e poi espulso.\nIl 1\u00ba ottobre 1920 i Padri Giuseppini, accompagnati da Panizzardi, si son recati a Treviso ad accettare di dirigere l'Opera fondata da don Quirico Turazza. Nel 1924 ha presenziato alla consacrazione di mons. Dante Munerati.\nProtonotario Apostolico ad instar participantium.\nPer 17 anni \"Panizzardi fu la mente direttiva dell'istituzione romana\" senonch\u00e9, con la morte dell'Ordinario Militare Mons. Michele Cerrati, egli fu designato a succedergli, indotto ad accettare dallo stesso pontefice Pio XI. La nomina ufficiale da parte della Santa Sede avvenne il 6 marzo 1925 e due giorni dopo egli si insediava nel palazzo delle Associazioni Cattoliche in via della Scrofa. Si trattava di riorganizzare dalla fondamenta l'assistenza religiosa nelle Forze Armate che, con la fine della Prima Guerra Mondiale, era stata abolita.\nEra anche l'occasione favorevole, per la Santa Sede, di tessere dei contatti, avvalendosi delle sue doti di elegante riservatezza, essendo figlio di un valoroso generale e molto ben imparentato, nella prospettiva di risolvere l'annosa questione dei rapporti con lo Stato Italiano. L'Ordinariato Militare venne eretto con decreto del 6 marzo 1925 della Sacra Congregazione Concistoriale, approvato dallo Stato italiano con la legge dell'11 marzo 1926 sull'assistenza spirituale e con il R.D. del 3 aprile con cui egli veniva riconosciuto capo della nuova gerarchia sacerdotale, stabilendo gli uffici nel Palazzo del Fondo Culti, alla Salita del Grillo, dove egli rimase sino al 22 aprile 1929, ossia fin poco dopo i Patti Lateranensi. Per dar maggior solennit\u00e0, questa nomina era stata annunziata negli \"Acta Sanctae Sedis\" del 2 apr. (riportata dall'Osservatore Romano), con queste parole: \"la di lui giurisdizione sar\u00e0 insieme personale e locale, si stender\u00e0 ai Cappellani Militari e a tutte le forze sia di terra, sia di mare, sia di aria, come pure ai presidii o luoghi, proprii o assegnati a dette forze, serbando per\u00f2 la dovuta osservanza agli Ordinari di ciascun luogo\". Come osserva Sandro Rogari, in \"Santa Sede e Fascismo\", la Sacra Congregazione nel nominare Ordinario militare per l'Italia il Rev. Panizzardi anticipava, e quindi annullava, \"ogni eventuale iniziativa governativa in proposito, in linea con la pi\u00f9 intransigente tutela delle prerogative papali\".\nPanizzardi si \u00e8 messo a girare per tutta Italia, il suo taccuino \u00e8 denso di impegni. Il 23 agosto 1925 poneva l'effigie della Madonna ferita, dono del gen. Gaetano Giardino, benefattore dell'Opera Madonnina del Grappa, sull'altare della cappellina, trasformata in santuario. In settembre era all'inaugurazione dell'Ossario del Pasubio, cui \u00e8 intervenuto Vittorio Emanuele III accompagnato dai Marescialli Armando Diaz e Guglielmo Pecori Giraldi. Pietro Pasotti, ne \"La Gazzetta del Popolo\" del 20 dicembre 1926, ha delineato i suoi intenti, nello scegliere per cappellani militari i pi\u00f9 distinti sacerdoti di mente e di cuore. Il giorno di San Marco del 1927 era a Rovereto, al battesimo delle \"campanelle marinare\", padrini e madrine bambini e bambine vestite alla marinara, al cospetto del capitano di fregata marchese E. Perozzi, inviato dal Ministero della Regia Marina. Nell'agosto 1927 era con vari cappellani convenuti a Roma. Il 10 marzo 1928 figurava come vicepresidente (Presidente essendone il Maresciallo Giardino), nella circolare a stampa \"Appello per l'erigendo Monumento ai Cappellani Militari caduti in guerra\". Il cappellano di Rovereto, don Antonio Rossaro, lo informava del gesto estemporaneo di Gabriele D'Annunzio la domenica pomeriggio del 18 marzo 1928 quando, accompagnato dalla sua corte, nonostante le proteste del direttore del Museo della Guerra, Mario Ceola, aveva suonato la campana, in contrasto con il regolamento, prescrivente che dovesse squillare in onore di tutti i caduti della Guerra Mondiale. Il 1\u00ba maggio 1928 benediceva le fiamme degli agricoltori d'Italia radunati a Roma per la festa del lavoro. Nel giugno 1928 visitava il reclusorio militare di Pizzighettone. La sera del 30 gennaio 1929 era invitato a nome del Re al pranzo di corte al Quirinale.\nHa istituito il \"Patronato per l'assistenza spirituale ai soldati d'Italia\", composto di nobildonne, le quali spesso si riunivano a casa della marchesa Sofia Badoglio. \nNell'ambito dell'Istituto \"Athenaeum\" che era gi\u00e0 stato fondato nel 1918, in questo periodo ha fatto parte della presidenza, composta da \"Monsignor Camillo Panizzardi, S.E. M. Sofia Gravina, marchesa Costanza Guiccioli, contessa Orietta Borromeo d'Adda, Maria Ferrigno\" e dalla direttrice prof.ssa Michelina Stirpe, per la formazione dell'\"Istitutrice Modello\", corso tenuto da professori e professoresse, della durata di due anni e poi di tre mesi all'estero, secondo la lingua meglio conosciuta dalla partecipante. Tuttavia, il compito non era facile, occorreva muoversi dappertutto con cautela, come desumiamo da una lettera al Segretario di Stato pontificio Pietro Gasparri, per valutare se prender parte alla cerimonia della posa della Croce al Colosseo, poich\u00e9 sarebbe potuta intervenire la Regina, dato che evidentemente non c'erano stati gli accordi protocollari. Nel contesto, s'intersecava anche la delicata questione dell'assistenza religiosa all'Opera Nazionale Balilla, alla quale per\u00f2 non si sarebbe potuto dedicare a tempo pieno, poich\u00e9 troppo impegnato, per cui, dopo lunghe trattative, ne veniva designato mons. Carlo Rusticoni. Panizzardi tuttavia ne aveva redatto un progetto di Regolamento, discutendone nel merito anche con il card. Donato Raffaele Sbarretti Tazza della Sacra Congregazione del Concilio.\nOrdinario Militare Onorario.\nL'Osservatore Romano informava che \"Avendo la Santa Sede affidato all'Ill.mo e Rev.mo mons. Camillo Panizzardi [...] una missione all'estero che esiger\u00e0 una sua assenza assai prolungata, ha rassegnato le sue dimissioni dall'ufficio fin qui tenuto di Ordinario Militare in Italia [...]. A mons. Panizzardi, in riconoscimento dell'opera da lui prestata in questi ultimi anni, nei quali \u00e8 avvenuta l'organizzazione dei Cappellani militari, \u00e8 stato concesso il titolo di Ordinario Militare onorario\". Nella lettera circolare ai cappellani militari, con cui egli si congedava, ricordava il proprio posto di guardia \"affidatomi dal S. Padre e da S. Maest\u00e0 il Re\" ed aggiungeva \"Il nostro lavoro di quattro anni \u00e8 coronato oggi meravigliosamente [...], come lo dimostra anche il Concordato concluso fra la S. Sede e lo Stato\". Sicuramente le dimissioni da questo incarico, che lo aveva tanto impegnato ed appassionato, erano forzate, sofferte. Infatti, una lettera del cardinal Pietro Gasparri al generale dei Giuseppini, Padre Girolamo Apolloni, era cos\u00ec formulata, nel nocciolo della questione: \"Sua Santit\u00e0 ha preso atto di queste dimissioni accettandole ed in pari tempo ha fatto sapere a Monsignor Panizzardi che apprezzava grandemente questo atto di filiale disciplina e gli inviava una speciale Benedizione Apostolica\". Dimissioni che appaiono confezionate \"obtorto collo\", anche perch\u00e9 la caratura rispetto al regime di mons. Panizzardi, malgrado le blandizie di Mussolini, non era apparsa ai gerarchi sufficiente, essendo \"ritenuto politicamente meno desiderabile\", come si legge in un appunto al Capo del Governo del 20 ottobre 1928. Come osserva Mimmo Franzinelli, \"Stellette, croce e fascio littorio\", se Panizzardi \"ebbe piena coscienza di questa peculiare funzione nel riavvicinamento Stato-Chiesa\", nel rovescio della medaglia, i suoi anni di permanenza nella carica di ordinario Militare \"furono per molti versi problematici, data l'ostentata freddezza delle autorit\u00e0 governative e la crescente freddezza della Santa Sede\", mentre in un altro libro, Franzinelli e Bottoni, \"Chiesa e Guerra\", evidenziano \"l'accantonamento di Mons. Panizzardi, inviso alle gerarchie del regime per l'avversione manifestata dinanzi alla politicizzazione del Corpo\".\nIl viaggio in Francia e negli Stati Uniti.\nPanizzardi si \u00e8 quindi recato dapprima a Lourdes, ospite del Rettore dei Cappellani, poi nel maggio 1931 a Parigi, ospite dei Gesuiti (\u00c9tudes, Revue bimensuelle, rue Monsieur 15), quindi, rientrato in Italia, il 13 novembre 1931 si \u00e8 imbarcato sulla motonave \"Augustus\", diretto negli Stati Uniti, accompagnato al molo sia dal figlio del gen. Marieni che dal Padre gen. dei Giuseppini Luigi Casaril, al quale ha poi scritto delle dettagliate lettere. Dopo alcuni mesi \u00e8 rientrato in Italia.\nLa morte e le esequie.\nL'Osservatore Romano, nel necrologio, ha ricordato che negli ultimi anni Mons. Panizzardi si era consacrato all'apostolato tra i giovani della parrocchia di Santa Maria Immacolata e San Giovanni Berchmans, il cui campanile era stato \"eretto per ricordare la fausta Conciliazione\", operando in un quartiere difficilissimo. Come ha scritto Luciano Bedeschi anni dopo ed hanno detto molte persone, \"i suoi funerali furono una vera testimonianza per quella silenziosa obbedienza: Vescovo solo sulla carta, senza la consacrazione\". \nEssendo molto stimato ed apprezzato, alle sue esequie parteciparono alte cariche religiose e dello Stato Italiano, come si pu\u00f2 leggere nelle cronache."}
{"id": "5495727", "revid": "767487", "url": "https://it.wikipedia.org/wiki?curid=5495727", "title": "Ettore Bonfatti Sabbioni", "text": "Biografia.\nEttore Bonfatti Sabbioni nacque il 1\u00ba marzo 1934 a Borgonovo Val Tidone da Luigi, originario di Sabbioneta - restauratore di affreschi e insegnante presso l'Istituto Magistrale di Pavia - e Teresa Buccellari - maestra elementare originaria di Str\u00e0.\nEttore Bonfatti Sabbioni inizi\u00f2 a disegnare fin da bambino sotto la guida del padre.\nNegli anni Trenta la famiglia risiedeva a Milano. Nel 1947, rimasto orfano di padre e desiderando studiare arte, Ettore Bonfatti Sabbioni fu accolto nel Collegio Raffaello di Urbino (lo stesso frequentato da Giovanni Pascoli, per coincidenza Bonfatti Sabbioni abit\u00f2 nella stessa stanza di Pascoli), e frequent\u00f2 l'Istituto Statale d'Arte Scuola del Libro di Urbino. Qui ebbe come maestri Francesco Carnevali, Leonardo Castellani - significativo incisore italiano - e Pietro Sanchini, maestro di Ettore Bonfatti Sabbioni per la xilografia.\nIl primo legno inciso di Ettore Bonfatti Sabbioni \u00e8 del 1952, raffigurante una veduta del Pincio a Urbino, l'opera \u00e8 stampata in pochi esemplari ad Urbino; nel 1953 Ettore Bonfatti Sabbioni partecip\u00f2 agli Incontri della Giovent\u00f9 a Bologna, ottenendo il Primo Premio.\nNel 1955, suo ultimo anno scolastico, l'artista realizz\u00f2 ben quindici incisioni su legno e vinse il prestigioso premio internazionale di pittura e grafica \"Raffaello\" dell'Accademia Raffaello.\nNel 1956 Ettore Bonfatti Sabbioni si diplom\u00f2 e si trasfer\u00ec a Milano, dove si iscrisse ai corsi di scenografia dell'Accademia di Belle Arti di Brera. Nello stesso anno la Calcografia Nazionale di Roma gli acquista tre fogli.\nA Milano conobbe Renato Birolli a cui fece un ritratto in xilografia nel 1957.\nNel 1958 Ettore Bonfatti Sabbioni divent\u00f2 assistente di Leonardo Spreafico presso la Scuola Superiore d'Arte Applicata del Castello Sforzesco di Milano. Nello stesso anno un suo lavoro venne pubblicato sulla copertina di \"Woodcuts. Wood-engravings, linocut and prints by related methods of relief print making\" (London, Blandford Press) di John R. Brigs, materiale base di una mostra che si tenne gi\u00e0 nel 1957 presso l'Art Gallery and Museum di Brighton.\nIn quegli anni Ettore Bonfatti Sabbioni ottiene l'abilitazione per insegnare all'istituto tecnico per geometri e gli fu offerta una cattedra a Milano, che rifiut\u00f2 per trasferirsi definitivamente a Pianello Val Tidone, in provincia di Piacenza. Infatti l'ambiente pi\u00f9 competitivo di Milano non s'addiceva all'artista, dal carattere riflessivo e introverso e, quando nel 1959 vinse una cattedra di insegnante di disegno presso le Scuole Medie di Pianello Val Tidone e Nibbiano, decise di accettare questo impiego nella sua terra d'origine, pensando anche che questo lavoro gli permettesse di avere maggiore libert\u00e0 per l'attivit\u00e0 artistica. Va tuttavia ricordato che il lavoro di insegnante lo appassion\u00f2 al punto da trascurare, per qualche anno, l'attivit\u00e0 di incisore e pittore.\nNel 1959 Ettore Bonfatti Sabbioni ha avuto anche contatti con Orio Vergani, con il quale ha avuto uno scambio epistolare e che lo ha aiutato nella mostra di via Montenapoleone dello stesso anno. Orio Vergani, in una sua lettera, sosteneva il grande talento di Ettore Bonfatti.\nL'artista si spos\u00f2 a Pianello val Tidone nel 1962 con Eugenia Pizzasegola.\nNel 1966 vinse una borsa di studio a Roma per ilcorso di Architettura degli Interni e Scenografia e si diplom\u00f2 nel 1969. Successivamente Ettore Bonfatti Sabbioni si iscrisse alla facolt\u00e0 di Architettura del Politecnico di Milano, che non pot\u00e9 completare a causa della sua prematura morte.\nNel 1970 realizz\u00f2 anche un disegno di progetto per il Monumento ai caduti di Trevozzo.\nNegli anni Sessanta e Settanta realizz\u00f2 xilografie molto diverse da quelle giovanili, poich\u00e9 lasciano il linguaggio espressionista a vantaggio di soluzioni pi\u00f9 semplificate, vicine ad una rilettura delle tendenze novecentesche del primitivismo e del surrealismo. La sperimentazione non gli risult\u00f2 soddisfacente e torn\u00f2 al suo stile precedente.\nEttore Bonfatti Sabbioni mor\u00ec nel 1983.\nLa moglie, rimasta vedova, si assunse il compito di promuovere l'opera del marito attraverso numerose iniziative culturali e mostre.\nSu richiesta del direttore della Galleria Ricci Oddi di Piacenza, Stefano Fugazza, la vedova di Ettore Bonfatti Sabbioni don\u00f2 32 opere dell'artista (incisioni, quadri ad olio e disegni) alla galleria.\nIl comune di Pianello Val Tidone ha dedicato a Ettore Bonfatti Sabbioni l'aula della Scuola media in cui l'artista insegnava, apponendo una targa in suo ricordo. Qualche anno dopo gli fu dedicata anche una via del paese.\nTra le iniziative organizzate negli ultimi anni si pu\u00f2 ricordare una mostra promossa dal comune Pianello Val Tidone (1-2 maggio 2010) relativa alle tredici xilografie di Ettore Bonfatti Sabbioni ispirate a Luigi Pirandello (1956); durante la mostra l'attrice Erika Blanc \u00e8 intervenuta leggendo alcuni brani tratti dalle novelle di Pirandello.\nProduzione artistica.\nXilografie.\nL'opera xilografica \u00e8 quella che prevale. L'artista prediligeva il legno duro, come il legno di pero e di ulivo.\nIl primo legno inciso risale al 1952 ed \u00e8 stampato in poche copie ad Urbino; rappresenta una vista del Pincio a Urbino e il segno non \u00e8 ancora raffinato come si nota nelle opere successive.\nIl periodo migliore della produzione xilografica \u00e8 collocato tra il 1954 e il 1957, quando Ettore Bonfatti Sabbioni \u00e8 presso la Scuola del libro di Urbino, prima, e l'Accademia di Brera di Milano, poi. Lo stile dell'artista \u00e8 gi\u00e0 autonomo ed \u00e8 particolarmente drammatico e vicino all'espressionismo. Stefano Fugazza definisce \"numi tutelari\" dell'opera di Bonfatti Sabbioni gli incisori nordici, come Ensor e Gronsz, a cui si aggiunge la sensibilit\u00e0 per gli offesi e gli umiliati vicino al neorealismo di quel periodo (e.g. opere di Guttuso e di Zigaina).\nLe xilografie di Bonfatti Sabbioni sono caratterizzate da una prospettiva deformata, sbilenca, usata come strumento espressivo del sentimento di alienazione. Gli ambienti denotano un'estrema attenzione ai particolari. Nelle figure umane sono sottolineati particolarmente tratti che manifestano espressioni tragiche di fatica, tristezza, dolore. Proprio il forte pessimismo che caratterizza l'opera di Bonfatti Sabbioni la allontana dal neorealismo che caratterizzava gli anni Cinquanta italiani.\nNel 1956 Ettore Bonfatti Sabbioni realizza tredici xilografie ispirate alle novelle di Pirandello, al fine di partecipare alla pubblicazione del libro di fine anno scolastico presso la Scuola del libro di Urbino. Il linguaggio di queste opere \u00e8 pi\u00f9 maturo e consapevole rispetto agli anni precedenti ed esprime efficacemente lo spirito pirandelliano.\nCon il trasferimento a Milano la produzione xilografica diminuisce e successivamente si arresta del tutto negli anni Sessanta.\nLa produzione xilografica riprende nei primi anni Settanta con stile mutato, onirico-surreale, dai contenuti ancora pessimistici.\nNegli ultimi dieci anni della sua vita, Ettore Bonfatti Sabbioni non produsse xilografie.\nDisegni.\nQuando l'attivit\u00e0 incisoria diminu\u00ec, Ettore Bonfatti Sabbioni si dedic\u00f2 al disegno.\nEsistono disegni dell'artista risalenti all'epoca pi\u00f9 produttiva per la xilografia, di cui uno \u00e8 conservato presso la Galleria Ricci Oddi di Piacenza.\nAnche nei disegni traspaiono sentimenti come la frustrazione, la riflessivit\u00e0, l'attesa, la tristezza dei soggetti umani.\nLa produzione dell'artista comprende oltre ai soggetti umani, nudi femminili, paesaggi, cavalli e rappresentazioni sacre con tecniche varie: pennarello, carboncino, matita e inchiostro su carta bianca.\nDipinti.\nNegli ultimi anni Ettore Bonfatti Sabbioni dipinse molto.\nMario Ghilardi lo vedeva come pittore, quando lo incontr\u00f2 nel 1972 in occasione della preparazione di una mostra. Il saggio scritto da Ghilardi in quell'occasione fu pubblicato sulla \"Strenna Piacentina\" come commemorazione dopo la morte di Ettore Bonfatti Sabbioni; qui l'autore del testo dice che il pittore sembra \"dare smalto ai colori\".\nTre delle opere pittoriche di Bonfatti Sabbioni sono conservate presso la Galleria Ricci Oddi di Piacenza.\nLo stile semplificatorio che caratterizzava i disegni traspare anche nei dipinti, non pi\u00f9 raffiguranti atmosfere cos\u00ec pessimistiche come quelle rappresentate nelle xilografie del periodo giovanile.\nEttore Bonfatti Sabbioni ritrae paesaggi, nature morte e ritratti."}
{"id": "5495741", "revid": "1784938", "url": "https://it.wikipedia.org/wiki?curid=5495741", "title": "Andr\u00e9 Morellet", "text": "Biografia.\nStudi\u00f2 alla Sorbona insieme con Lom\u00e9nie de Brienne, J\u00e9r\u00f4me-Marie Champion de Cic\u00e9 e Turgot; frequentava i salotti di du Deffand, de Brienne et Necker.\nFu imprigionato alla Bastiglia per una sua opera.\nMorellet tradusse in francese \"Dei delitti e delle pene\" di Cesare Beccaria."}
{"id": "5495744", "revid": "287204", "url": "https://it.wikipedia.org/wiki?curid=5495744", "title": "Paralo", "text": "La Paralo (, \"marittima\", che doveva il suo nome al mitico figlio di Poseidone) era una nave sacra ateniese, una trireme messaggera del periodo classico durante il V secolo a.C. Il suo equipaggio, noto per la sua forte simpatia per la democrazia ateniese, svolse un ruolo importante in diversi episodi della guerra del Peloponneso.\nStoria.\nLa \"Paralo\" appare pi\u00f9 spesso di qualsiasi altra nava in campo letterario e epigrafico in fonti del periodo classico; Trasport\u00f2 quasi tutte le missioni diplomatiche ateniesi, registrate da fonti, del V e IV secolo a.C., e sembra che per la maggior parte di queste missioni, il tesoriere (\"tamias\") della Paralo funse da ambasciatore capo.\nL'equipaggio della \"Paralo\" (\"paraloi\") era noto per la sua eccezionale forza nel portare avanti la democrazia; la sua notevole unit\u00e0 su questo aspetto pu\u00f2 indicare che era composto da membri di un singolo \"ghenos\" detto \"paraloi\". Questo equipaggio fu determinante nel prevenire un colpo di stato oligarchico a Samo nel 411 a.C. Tornando in patria per portare le notizie di questa manifestazione ad Atene, scoprirono che proprio ad Atene era avvenuto un colpo di stato oligarchico e vennero imprigionati; un membro dell'equipaggio riusc\u00ec a fuggire e port\u00f2 la notizia di questo evento alla flotta di Samo, iniziando un periodo di aperta divisione tra la citt\u00e0 e la sua flotta.\nNel 405 a.C., la \"Paralo\" fu una delle dieci navi che scamparono al disastro ateniese alla Battaglia di Egospotami con Conone; venne poi inviata ad informare Atene della sconfitta, mettendo al suo arrivo nel panico tutta la citt\u00e0."}
{"id": "5495746", "revid": "436907", "url": "https://it.wikipedia.org/wiki?curid=5495746", "title": "Welcome (Fort Minor)", "text": "Welcome \u00e8 un singolo del gruppo musicale statunitense Fort Minor, pubblicato il 22 giugno 2015 dalla Machine Shop Recordings.\nDescrizione.\nSi tratta della prima pubblicazione dei Fort Minor a distanza di quasi dieci anni dall'uscita dell'album in studio \"The Rising Tied\". Al riguardo, Mike Shinoda ha commentato: \nUna demo parziale \u00e8 stata resa disponibile per l'ascolto il 16 agosto 2015 attraverso il canale YouTube dei Linkin Park, gruppo del quale Shinoda fa parte.\nVideo musicale.\nIl videoclip, diretto da Jeff Nicholas e prodotto dall'Uprising Creative, \u00e8 stato pubblicato il 22 giugno 2015. Esso \u00e8 caratterizzato da una visuale a 360 gradi nella quale \u00e8 possibile ruotare a proprio piacimento e per tutta la durata del video qualsiasi inquadratura.\nTracce.\nTesti e musiche di Mike Shinoda.\nClassifiche.\nSebbene si tratti di un brano hip hop, \"Welcome\" ha debuttato alla 16\u00aa posizione nella Hot Rock &amp; Alternative Songs stilata dalla rivista statunitense \"Billboard\", vendendo copie digitali nella prima settimana."}
{"id": "5495747", "revid": "256896", "url": "https://it.wikipedia.org/wiki?curid=5495747", "title": "SMURD", "text": ""}
{"id": "5495749", "revid": "767487", "url": "https://it.wikipedia.org/wiki?curid=5495749", "title": "Simon Larsen", "text": "Carriera.\nClub.\nLarsen ha cominciato la carriera con la maglia del Randesund, formazione all'epoca militante nella 4. divisjon, quinto livello calcistico locale. Al termine del campionato 2009, il Randesund si \u00e8 guadagnato la promozione in 3. divisjon. Nel 2011, Larsen \u00e8 stato ingaggiato dal Vindbjart, in 2. divisjon, formazione per cui ha giocato per una stagione.\nIl 2 marzo 2012, il V\u00e5lerenga ha annunciato sul proprio sito internet d'aver trovato un accordo con il Vindbjart per il trasferimento del giocatore, soggetto al buon esito delle visite mediche: il difensore avrebbe firmato un contratto triennale. Ha esordito nell'Eliteserien il 10 aprile successivo, schierato titolare nella vittoria per 1-0 sul Viking. Il 22 luglio ha segnato la prima rete nella massima divisione locale, nella vittoria per 1-3 sul campo dello Stab\u00e6k.\nIl 9 agosto 2013, ha annunciato d'aver ingaggiato Larsen con la formula del prestito fino al termine della stagione in corso. L'11 agosto ha esordito con questa maglia, impiegato da titolare nella sconfitta per 1-0 sul campo dell'Haugesund. Al termine della stagione, l'H\u00f8nefoss \u00e8 retrocesso in 1. divisjon: Larsen ha totalizzato 10 presenze in squadra, senza segnare alcuna rete.\nIn vista del campionato 2014, Larsen ha fatto ritorno al V\u00e5lerenga. Al termine della stagione, \u00e8 stato l'unico calciatore della rosa ad aver disputato tutte le partite dell'Eliteserien, totalizzando 2690 minuti in campo. Il 21 novembre 2014, il V\u00e5lerenga ha annunciato che Larsen aveva rinnovato il contratto che lo legava al club, in scadenza a fine anno, per un ulteriore biennio.\nIl 30 agosto 2016, lo Start ha annunciato di aver ingaggiato Larsen a partire dal 1\u00ba gennaio 2017, quando avrebbe lasciato il V\u00e5lerenga a parametro zero: l'accordo col nuovo club avrebbe avuto una durata triennale. Il 7 marzo successivo \u00e8 stato nominato capitano. Ha debuttato in squadra, in 1. divisjon, in data 2 aprile: \u00e8 stato schierato titolare nel pareggio casalingo per 2-2 contro il Fredrikstad. Il 9 aprile ha trovato la prima rete, nel successo per 0-2 maturato sul campo del Kongsvinger. Al termine dell'annata, lo Start ha conquistato la promozione in Eliteserien.\nIl 21 dicembre 2018, Larsen \u00e8 passato al Jerv, legandosi con un contratto biennale valido a partire dalla nuova stagione. Il 5 gennaio 2021 ha annunciato il proprio ritiro dall'attivit\u00e0 agonistica.\nStatistiche.\nPresenze e reti nei club.\n\"Statistiche aggiornate al 5 gennaio 2021.\""}
{"id": "5495750", "revid": "164044", "url": "https://it.wikipedia.org/wiki?curid=5495750", "title": "Simon Andreas Larsen", "text": ""}
{"id": "5495755", "revid": "767487", "url": "https://it.wikipedia.org/wiki?curid=5495755", "title": "Marta S\u00e1nchez", "text": "Carriera.\nTelevisione.\nNel 2013, viene scelta come una dei quattro giurati nel talent Tu cara me suena."}
{"id": "5495761", "revid": "599013", "url": "https://it.wikipedia.org/wiki?curid=5495761", "title": "Hugo Gomes dos Santos Silva", "text": "Caratteristiche tecniche.\n\u00c8 un trequartista.\nCarriera.\nNazionale.\nNel 2015 \u00e8 stato convocato dal Brasile per disputare i Mondiali Under-20."}
{"id": "5495762", "revid": "767487", "url": "https://it.wikipedia.org/wiki?curid=5495762", "title": "Henry Lloyd", "text": " Partecip\u00f2 a svariate campagne militari e diplomatiche, scrisse trattati in materia militare ed economica."}
{"id": "5495763", "revid": "729019", "url": "https://it.wikipedia.org/wiki?curid=5495763", "title": "Rush (Anna Abreu)", "text": "Rush \u00e8 il quarto album in studio della cantante finlandese Anna Abreu, pubblicato nel marzo 2011."}
{"id": "5495765", "revid": "247222", "url": "https://it.wikipedia.org/wiki?curid=5495765", "title": "Greatest Hits (Anna Abreu)", "text": "Greatest Hits \u00e8 un album raccolta della cantante finlandese Anna Abreu, pubblicato nel 2012."}
{"id": "5495766", "revid": "599013", "url": "https://it.wikipedia.org/wiki?curid=5495766", "title": "Jean Carlos Silva Rocha", "text": "Caratteristiche tecniche.\n\u00c8 un'ala destra.\nCarriera.\nNazionale.\nNel 2015 \u00e8 stato convocato dal Brasile Under-20 per disputare i Mondiali Under-20."}
{"id": "5495767", "revid": "1782831", "url": "https://it.wikipedia.org/wiki?curid=5495767", "title": "Impressioni irlandesi", "text": "Impressioni irlandesi (\"Irish Impressions\") \u00e8 un saggio dello scrittore inglese Gilbert Keith Chesterton, pubblicato nel 1919.\nChesterton si rec\u00f2 in Irlanda dopo i fatti sanguinosi della rivolta di Pasqua, nell'autunno del 1918. La ragione principale della sua visita era convincere gli irlandesi a partecipare alla guerra. Si era parlato di coscrizione per gli irlandesi, e Chesterton, con molti altri, vedeva bene quanto questo tentativo sarebbe stato disastroso; cos\u00ec si rec\u00f2 in Irlanda come noto anti-imperialista, a cercare aiuto volontario da parte dei cittadini. Alla fine, i suoi sforzi risultarono superflui perch\u00e9 la guerra era praticamente finita. Mentre si trovava l\u00e0, scrisse una serie di articoli per il New Witness, e questi articoli vennero poi trasformati nei brevi saggi che costituiscono le \"Impressioni irlandesi\".\nSullo sfondo travagliato della prima guerra mondiale, Chesterton analizza con profonda lucidit\u00e0 i moti e le contraddizioni del complicato rapporto tra Irlanda e Inghilterra, studiando le cause, le ragioni e le debolezze delle posizioni in campo, nelle loro diverse declinazioni: nazionalismo, unionismo, fenianismo, eccetera. Gli scritti di Chesterton non si limitano tuttavia a una mera analisi, ma cercano di muovere, rivelando le reciproche incomprensioni, spunti propositivi per il confronto tra le due nazioni. Come avrebbe poi scritto nella sua \"Autobiografia\", per Chesterton era \u201cdi considerevole soddisfazione pensare di aver sempre ritenuto come primo dovere di un vero patriota inglese quello di simpatizzare con l'appassionato patriottismo dell'Irlanda; di averlo espresso nei momenti peggiori della sua tragedia e di non averlo abbandonato nel suo trionfo.\u201d.\nL'intellettuale e premio nobel irlandese George Bernard Shaw, nel recensire l'opera, avanz\u00f2 critiche su una serie di punti, accusando l'autore di eccessivo patriottismo irlandese e di sentimentalismo riguardo a certi aspetti della societ\u00e0 ibernica; tuttavia, concluse dicendo: \u201cIl mondo non sar\u00e0 mai abbastanza grato a Chesterton, e spero che l'Irlanda non sia tra gli ingrati; perch\u00e9 nessun irlandese, vivo o morto, l'ha mai servita con la penna meglio e pi\u00f9 fedelmente di lui.\u201d."}
{"id": "5495769", "revid": "729019", "url": "https://it.wikipedia.org/wiki?curid=5495769", "title": "V (Anna Abreu)", "text": "V \u00e8 il quinto album in studio della cantante finlandese Anna Abreu, pubblicato nel 2014."}
{"id": "5495773", "revid": "1543377", "url": "https://it.wikipedia.org/wiki?curid=5495773", "title": "Behind the Light", "text": "Behind the Light \u00e8 il secondo album in studio del cantante statunitense Phillip Phillips, pubblicato nel maggio 2014."}
{"id": "5495775", "revid": "599013", "url": "https://it.wikipedia.org/wiki?curid=5495775", "title": "Jean Paulo Fernandes Filho", "text": "Carriera.\nNazionale.\nNel 2015 \u00e8 stato convocato dal Brasile per disputare i Mondiali Under-20."}
{"id": "5495781", "revid": "287204", "url": "https://it.wikipedia.org/wiki?curid=5495781", "title": "Planeta Azul", "text": "Planeta Azul \u00e8 il primo album in studio della cantante spagnola Ruth Lorenzo, pubblicato nell'ottobre 2014.\nCon il brano \"Dancing in the Rain\" l'artista ha partecipato all'Eurovision Song Contest 2014."}
{"id": "5495791", "revid": "767487", "url": "https://it.wikipedia.org/wiki?curid=5495791", "title": "The Brand of Cain (film 1914)", "text": "The Brand of Cain \u00e8 un cortometraggio muto del 1914 scritto e diretto da Charles Giblyn. Prodotto da Pat Powers, il film era interpretato da Chester Withey, Edna Maison, Ray Gallagher.\nProduzione.\nIl film fu prodotto dalla Powers Picture Plays, la compagnia fondata da Pat Powers.\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 19 giugno 1914."}
{"id": "5495793", "revid": "121446384", "url": "https://it.wikipedia.org/wiki?curid=5495793", "title": "Maya St. Germain", "text": "Maya Anne St. Germain \u00e9 uno dei personaggi immaginari della serie televisiva statunitense \"Pretty Little Liars\". Maya \u00e8 interpretata da Bianca Lawson e, nella versione italiana, \u00e8 doppiata da Francesca Manicone.\nPrima fidanzata di Emily, viene ritrovata uccisa nell'episodio finale della seconda stagione.\nIl Personaggio.\nAspetto Fisico.\nNei romanzi di Sara Shepard, Maya \u00e8 descritta come una ragazza di colore molto alta ma anche molto magra (in contrasto con il corpo da atleta di Emily), con gli occhi color ambra e i capelli neri ricci.\nNella serie tv Maya \u00e8 molto simile al personaggio dei libri: \u00e8 sempre afroamericana dagli occhi scuri. I suoi capelli sono ricci all'inizio della prima stagione, ma diventano lisci per il resto della serie. Inoltre, nella serie televisiva, Maya \u00e8 molto pi\u00f9 bassa di Emily.\nCarattere.\nMaya \u00e8 nota per il suo carattere schietto e diretto, ma allo stesso tempo gentile. \u00c8 inoltre famosa per il suo carattere alternativo (appassionata di elementi ed esoterismo), simile a quello di Aria Montgomery. Ha una personalit\u00e0 molto rilassata e filosofica. \nRelazioni, rapporti e amicizie.\nPer Maya non \u00e8 facile accettare di essere gay, ma affronta la sua natura in maniera pi\u00f9 tranquilla rispetto ad Emily, che nei primi episodi \u00e8 sconvolta dalla scoperta della propria omosessualit\u00e0. \nMaya inizialmente fatica a fare amicizia, essendosi appena trasferita a Rosewood, ma ha un buon rapporto con le Liars, soprattutto con Hanna. \nNei romanzi, Maya viene lasciata da Emily e inizia una relazione con Jenna Marshall, a cui si affeziona molto. Nella serie tv, la sua unica relazione \u00e8 quella con Emily, in quanto muore assassinata. \nStoria nei romanzi.\nMaya \u00e8 la nuova ragazza del quartiere e si trasferisce nella vecchia casa di Alison. Maya ed Emily legano molto rapidamente e si piacciono da subito. I genitori di Maya avevano intenzione di costruire un campo da tennis, ma i lavori si bloccarono quando venne rinvenuto il cadavere di Alison. \nIl rapporto di Maya ed Emily \u00e8, nei libri, complicato. Le due si scambiano grandi baci ubriachi alla festa di Noel Khan, ma non sanno di essere osservate da A, il quale le fotografa e pubblica le foto.\nI genitori di Emily, vedendo le foto, minacciano di mandarla in Iowa, perci\u00f2 Emily tronca il suo rapporto con Maya. In realt\u00e0, verr\u00e0 comunque mandata in Iowa, ma riuscir\u00e0 a fare pace con Maya prima di partire.\nMaya si accorge che al ritorno di Emily, la ragazza ha un rapporto distante con lei e presto ne capir\u00e0 il motivo: mentre era in Iowa, Emily aveva tradito Maya con una sua amica, Trista. Delusa, Maya lascia Emily e decide di non parlarle pi\u00f9. \nIn seguito, Maya diventa molto amica di Jenna Cavannaugh/Marshall e inizia con lei un rapporto intimo. Maya si affezioner\u00e0 molto a Jenna, tanto che sar\u00e0 disperata al momento del suo omicidio.\nStoria nella serie televisiva.\nMaya si \u00e8 appena trasferita a Rosewood da San Francisco. La madre di Emily costringe la figlia a portare alla ragazza un cestino di benvenuto. Maya chiede ad Emily di aiutarla con gli ultimi scatoloni e da quel momento le due diventano dapprima grandi amiche e poi fidanzate. \nMaya ha il vizio di fumare marijuana in segreto dai suoi genitori e nel primo episodio invita Emily a unirsi a lei.\nMaya ed Emily vanno insieme alla festa di Noel Khan e finiscono per baciarsi nella cabina per fototessere mentre questa sta catturando una foto. A, per\u00f2, ruba le fototessere e ricatta Emily in seguito. Tuttavia, Emily si rivela gay ai genitori di sua spontanea volont\u00e0, a differenza dei romanzi. Il padre accetta bene la figlia, ma la madre \u00e8 sconvolta dall'omosessualit\u00e0 di Emily e cercher\u00e0 in tutti i modi di allontanare Maya dalla figlia. \nLe due ragazze hanno un rapporto pi\u00f9 lungo e duraturo di quello nei romanzi, ma Maya viene beccata dalla madre di Emily con la marijuana e viene mandata in un centro di riabilitazione. All'inizio della seconda stagione ritorner\u00e0 a Rosewood e si rimetter\u00e0 con Emily. Tuttavia, a met\u00e0 della seconda stagione viene di nuovo beccata e fugge via senza lasciare tracce. In realt\u00e0 si terr\u00e0 in contatto solo con Emily.\nQuando Emily e le Liars ritornano in citt\u00e0 dopo aver smascherato Mona come A, la madre di Emily le annuncia in lacrime che la polizia ha trovato un cadavere: quello di Maya."}
{"id": "5495794", "revid": "767487", "url": "https://it.wikipedia.org/wiki?curid=5495794", "title": "The Brand of Cain (film 1916 Campbell)", "text": "The Brand of Cain \u00e8 un cortometraggio muto del 1916 diretto da Colin Campbell. Prodotto dalla Selig Polyscope Company e distribuito dalla General Film Company, il film aveva come interpreti Harry Lonsdale, Wheeler Oakman, Kathlyn Williams.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 4 dicembre 1916."}
{"id": "5495795", "revid": "767487", "url": "https://it.wikipedia.org/wiki?curid=5495795", "title": "Filone di Atene", "text": "Biografia.\nSecondo Marco Vitruvio Pollione, aveva operato nel tempio di Demetra e di Persefone ad Eleusi, dove aveva costruito il porticato. Scrisse un trattato sulle \"proporzioni dei templi\", non giunto a noi e il cui unico riferimento \u00e8 un cenno fatto nel lavoro di Vitruvio. Questo trattato \u00e8 un fondamento storico per lo studio del concetto di modulo.\nA lui si deve l'arsenale del Pireo distrutto nel I secolo da Lucio Cornelio Silla, e sul quale venne scritta un'opera di riferimento all'epoca di Vitruvio. Plutarco qualifica questo arsenale come un edificio unanimemente ammirato, di cui si conserva una descrizione registrata su una lastra di marmo.\nFu l'autore di un trattato di poliorcetica. I libri IV e V di Filone di Bisanzio sarebbero un adattamento o un riassunto. A sua volta, l'ateniese si era ispirato a Enea il Tattico, e aveva aggiunto elementi forniti all'arte militare dalle conquiste di Filippo II di Macedonia e da suo figlio Alessandro Magno."}
{"id": "5495796", "revid": "767487", "url": "https://it.wikipedia.org/wiki?curid=5495796", "title": "Old Fashioned (film)", "text": "Old Fashioned \u00e8 un film del 2014 diretto da Rik Swartzwelder, anche sceneggiatore, produttore e attore protagonista del film.\nLa trama vede Swartzwelder e Elizabeth Ann Roberts nei panni di una coppia di innamorati che iniziano a frequentarsi, su insistenza di lui, ponendosi limiti molto all'antica.\nTrama.\nClay Walsh, proprietario di un negozio d'antiquariato, messosi alle spalle uno scalmanato passato vissuto durante i tempi del college, vive ormai da diversi anni cercando di osservare strettamente la dottrina cristiana ogni qual volta deve relazionarsi con l'altro sesso. Durante gli studi, infatti, oltre ad assumere regolarmente droghe e alcolici, e a partecipare a produzioni pornografiche, aveva cercato di spingere la ragazza di cui era innamorato ad avere prematuramente rapporti sessuali, finendo per lasciarla per ripicca, spingendola tra le braccia di un altro ragazzo con il quale rimase incinta. Tale esperienza negativa lo ha fatto cambiare radicalmente stile di vita, sposando la religione cristiana e assegnandosi regole esageratamente rigide nei confronti delle ragazze, decidendo ad esempio di evitare di rimanere da solo in un'abitazione con una ragazza. Quando Amber Hewson, una giovane donna dallo spirito libero, affitta da lui un appartamento al di sopra del suo negozio, pur essendo attratto da lei, decide di continuare a seguire rigorosamente le sue regole.\nNonostante il suo stile lo fa apparire a molti come un ragazzo strambo, Amber, anche lei con varie esperienze negative alle spalle, tra cui un matrimonio fallito, si ritrova presto sempre pi\u00f9 affascinata dalla sua fede e dal suo senso di rispetto per le donne, iniziando a trovare delle scuse per incontrarlo pi\u00f9 frequentemente, mentre Clay \u00e8 attratto dal suo approccio alla vita spontaneo e passionale. Anche se Amber considera pesanti alcune delle regole di Clay, e lui non \u00e8 sicuro di essere pronto per una relazione, tormentato ancora dal suo passato, i due avviano una relazione che, adottando idee per molti antiquate, li porta presto a conoscersi meglio e innamorarsi.\nProduzione.\nRik Swartzwelder present\u00f2 il film spiegando di aver voluto raccontare una storia d'amore che prendesse seriamente l'idea di un romanticismo rispettoso di Dio; una storia che esplorasse la possibilit\u00e0 di uno standard pi\u00f9 elevato nelle relazioni sentimentali, ma senza cercare di far sentire in colpa chi commette degli sbagli, ricordando come tutti sono caratterizzati da fragilit\u00e0.\nIl film indipendente, prodotto dalla Skoche Films e dalla Motion Picture Pro Studios, fu girato nel corso del 2011 nella Contea di Tuscarawas, in Ohio.\nColonna sonora.\nLa colonna sonora, curata da Kazimir Boyle, si compone dei seguenti titoli:\nDistribuzione.\nDopo essere stato proiettato durante alcuni festival cinematografici minori a partire dal mese di settembre 2014, ottenendo anche un premio (JBM Award) al Mt. Hood Independent Film Festival nel mese di novembre 2014, \u00e8 stato distribuito in forma limitata nelle sale cinematografiche statunitensi a cura della Freestyle Releasing dal 6 febbraio 2015.\nDurante la campagna promozionale il film \u00e8 stato pubblicizzato con la tagline \u00ab\"Chivalry makes a comeback\"\u00bb, ponendosi come diretta alternativa a \"Cinquanta sfumature di grigio\", distribuito nelle sale statunitensi a partire dallo stesso mese.\nAccoglienza.\nIl film \u00e8 stato accolto da recensioni generalmente negative. Secondo Roger Moore di \"Tribune News Service\" Rik Swartzwelder \u00e8 \u00abcompetente\u00bb come regista, ma \u00e8 risultato inadatto nei panni del protagonista, giudicando anche superficiale la caratterizzazione dei personaggi. Giudizio condiviso, tra gli altri, anche da Joe Leydon di \"Variety\", secondo cui pi\u00f9 volte il protagonista finisce con il risultare inquietante anzich\u00e9 \"perbene\"; Leydon ha bocciato anche la colonna sonora, pur apprezzando le tonalit\u00e0 calde scelte dal direttore della fotografia. Tra le recensioni positive, Glenn Kenny di \"RogerEbert.com\" ha invece elogiato come sia uno dei pochi film con una prospettiva cristiana che miri pi\u00f9 a filosofare e empatizzare che ad offrire un'escatologia ruffiana, promuovendo la fotografia e le recitazioni.\nAdattamenti.\nIl 15 agosto 2014, prima del suo debutto, \u00e8 stata pubblicata una versione letteraria del film, \"The Old Fashioned Way\", romanzo scritto da Ginger Kolbaba ed edito dalla Tyndale House Publishers."}
{"id": "5495802", "revid": "481666", "url": "https://it.wikipedia.org/wiki?curid=5495802", "title": "Mistakes Will Happen", "text": ""}
{"id": "5495805", "revid": "1305772", "url": "https://it.wikipedia.org/wiki?curid=5495805", "title": "Salute (disambigua)", "text": ""}
{"id": "5495806", "revid": "547034", "url": "https://it.wikipedia.org/wiki?curid=5495806", "title": "Citt\u00e0 e villaggi arabi spopolati durante la guerra arabo-israeliana del 1948", "text": "Assommano a circa 400 le citt\u00e0 e villaggi arabi spopolati durante la guerra arabo-israeliana del 1948, che hanno provocato l'esodo delle loro popolazioni.Alcune localit\u00e0 furono interamente distrutte e rese inabitabili; altre restarono abitate da poche centinaia di residenti e furono ripopolate da immigranti ebrei e successivamente chiamate in modo diverso, secondo le tradizioni storico-culturali ebraiche.\nQueste aree, che entrarono a far parte dello Stato d'Israele, mantennero un'esigua presenza araba in circa 100 villaggi e due citt\u00e0. Gli arabi palestinesi rimasero in piccolo numero in alcune citt\u00e0 pi\u00f9 importanti e popolose (Haifa, Giaffa e Acri); e Gerusalemme fu divisa tra Transgiordania (presto diventata Giordania) e Israele stessa. Quasi palestinesi rimasero nella Citt\u00e0 Santa, in quella che divenne nota come \"parte araba\" di Gerusalemme (o, semplicemente, Gerusalemme Est). All'incirca rifugiati non-ebrei si sistemarono del pari a Gerusalemme Est, mentre rifugiati ebrei si spostarono dalla parte orientale della Citt\u00e0 Santa in quella occidentale ebraica. Un numero enorme di residenti arabi, e altre componenti non-ebraiche - come greci e armeni, che vivevano nelle citt\u00e0 entrate a far parte dello Stato d'Israele (Acri, Haifa, Safad, Tiberiade, al-Majdal Asqalan, Beersheba, Giaffa e Beisan) - fuggirono o furono espulsi. Molti dei palestinesi dei villaggi vicini che erano rimasti, furono sistemati all'interno d'Israele e classificati come \"Presenti assenti\".\nVi sono pi\u00f9 di libri e resoconti riguardanti i villaggi palestinesi che documentano la storia dello spopolamento provocato dalle forze israeliane. Queste pubblicazioni sono basati sulle testimonianze concesse dagli abitanti di quei villaggi.\nLe citt\u00e0 e i villaggi sottoelencati sono ricordati secondo l'articolazione in sotto-distretti redatta dall'amministrazione mandataria."}
{"id": "5495808", "revid": "1924342", "url": "https://it.wikipedia.org/wiki?curid=5495808", "title": "Salute (singolo Little Mix)", "text": "Salute \u00e8 un singolo del girl group britannico Little Mix, pubblicato nel 2014 ed estratto dall'album omonimo. Il video conta 146 milioni di visualizzazioni.\nVideo musicale.\nIl videoclip della canzone \u00e8 stato diretto da Colin Tilley e pubblicato su YouTube il 2 maggio 2014. Attualmente il video pubblicato su youtube ha raggiunto le 123.000.000 visualizzazioni."}
{"id": "5495822", "revid": "726373", "url": "https://it.wikipedia.org/wiki?curid=5495822", "title": "Producer (drama coreano)", "text": "Producer (, titolo internazionale The Producers) \u00e8 un serial televisivo sudcoreano trasmesso su KBS2 dal 15 maggio al 20 giugno 2015.\nTrama.\nIl timido ventisettenne Baek Seung-chan viene assunto nel dipartimento dei variet\u00e0 della KBS, dove ha presentato domanda di lavoro solo per stare accanto alla ragazza che gli piace. Contrariamente alle sue aspettative, per\u00f2, viene assegnato allo staff di Ra Joon-mo, il produttore del variet\u00e0 \"1bam 2il\", che sta affrontando un periodo di crisi e ha bisogno un cambiamento radicale per continuare a essere mandato in onda. Su suggerimento di Seung-chan, la nuova stagione del programma vede formarsi delle coppie di celebrit\u00e0, tra le quali c'\u00e8 anche la famosa cantante Cindy. Intanto, il ragazzo si ritrova a fare da confidente a un'altra produttrice, Tak Ye-jin, amica d'infanzia e coinquilina temporanea di Joon-mo, che si \u00e8 innamorata di quest'ultimo."}
{"id": "5495823", "revid": "99185", "url": "https://it.wikipedia.org/wiki?curid=5495823", "title": "Transitivit\u00e0 topologica", "text": ""}
{"id": "5495826", "revid": "1924342", "url": "https://it.wikipedia.org/wiki?curid=5495826", "title": "Move (Little Mix)", "text": "Move \u00e8 un singolo del girl group britannico Little Mix, pubblicato il 3 novembre 2013 come primo estratto dal secondo album in studio \"Salute\"."}
{"id": "5495828", "revid": "3732", "url": "https://it.wikipedia.org/wiki?curid=5495828", "title": "Giro Ciclistico Pesche Nettarine di Romagna", "text": ""}
{"id": "5495831", "revid": "120490773", "url": "https://it.wikipedia.org/wiki?curid=5495831", "title": "Rog\u00e9rio Micale", "text": "Carriera.\nNazionale.\nIl 9 maggio 2015 \u00e8 stato scelto come selezionatore per la Nazionale Under-20 del Brasile, in vista dei Mondiali Under-20 2015 che concluder\u00e0 al secondo posto.\nNel giugno 2016, a seguito all'esonero del CT Dunga, Micale viene scelto per guidare la Nazionale Olimpica alle Olimpiadi di Rio 2016."}
{"id": "5495832", "revid": "88740", "url": "https://it.wikipedia.org/wiki?curid=5495832", "title": "Episodi di Switched at Birth - Al posto tuo (quarta stagione)", "text": "La quarta stagione della serie televisiva Switched at Birth - Al posto tuo \u00e8 stata trasmessa dal 6 gennaio 2015 al 26 ottobre 2015 sul canale statunitense ABC Family.\nIn Italia la stagione viene trasmessa a partire dal 5 novembre 2016 su RAI 4.\nE non c'\u00e8 rimedio.\nBay spiega a Emmet che si \u00e8 presa la colpa di ci\u00f2 che ha fatto Daphne e lui si arrabbia sia perch\u00e9 la fidanzata non gli ha detto nulla prima di prendere questa decisione, sia perch\u00e9 Daphne non dovr\u00e0 affrontare alcuna conseguenza per i suoi crimini, ma Bay lo rassicura.\nDaphne comunica a Regina, Kathryn, e John il sacrificio che la sorella ha fatto per lei: l'uomo ne \u00e8 soddisfatto ma le due madri no.\nAlla fine Bay viene messa agli arresti domiciliari con il coprifuoco alle 19:00, e condannata a svolgere lavori socialmente utili.\n10 settimane dopo Daphne sta per andare alla Gallaudet e Emmett a Los Angeles. Bay lo raggiunger\u00e0 a Natale appena finita la condanna.\nRegina dice a John e Kathryn che lascer\u00e0 la casa in quanto, le ragazze stanno per trasferirsi e quindi non ha pi\u00f9 ragione di vivere con i Kennish, ma Kathryn che si \u00e8 ormai affezionata a lei ne \u00e8 dispiaciuta e alla fine la convince a rimanere. \nDaphne va alla cerimonia di apertura della succursale della Gallaudet aperta da Melody, e incontra Toby ed Emmett niente affatto felici di vederla e il primo le dice apertamente che \u00e8 ingiusto che Bay stia scontando la pena per lei.\nLily comincia a lavorare al nuovo istituto di Melody e alla fine Daphne decide di andare a studiare l\u00ec non volendo lasciare sola Bay; riesce ad entrare nel corso di medicina, e dopo parecchia fatica riesce a trovare un interprete che conosce il linguaggio dei segni e quello della biochimica.\nDopo che Bay viene indotta con l'inganno a dare dell'eroina a un altro condannato le vengono dati altri 100 giorni di libert\u00e0 vigilata e quando lo scopre un Emmett inferocito raggiunge Daphne e le dice che ha rovinato la vita sua e di Bay e che non la perdoner\u00e0 mai. Il ragazzo ormai non vuole pi\u00f9 andare a Los Angeles, senza Bay ma sua madre Melody lo convince a non perdere questa grande opportunit\u00e0 e dopo un commovente saluto con la ragazza parte.\nDaphne cerca di parlare con Bay di quello che \u00e8 successo e anche se le confessa di aver deciso di rimanere per lei la sorella la caccia con rabbia dalla sua stanza.\nCuriosit\u00e0: Toby smette di portare la barba.\nAffrontando le onde.\nDaphne ha difficolt\u00e0 a seguire i corsi e a rapportarsi con i compagni e con il suo interprete Josh.\nBay cerca di bilanciare la sua relazione a distanza con Emmett mentre deve vedersela con l'aggressivit\u00e0 di una delle altre condannate.\nRegina scopre che a East Riverside ce l'hanno ancora con lei e Kathryn scopre grazie al marito che l'offerta di trarre dal suo libro un film non \u00e8 vantaggiosa come si aspettava e decide di farne un musical.\nToby e Daphne si riappacificano.\nA Los Angeles Emmett stringe amicizia con una compagna di corso Skie.\nChiudo la porta su me stessa.\nBay ottiene un colloquio per il Kansas City Artist Showcase una grande occasione, ma il suo essere una pregiudicata la fa sfumare. Quando uno studente continua a fare scherzi agli studenti sordi, e Daphne lo sfida ad una bizzarra gara di triathlon. La ragazza scopre inoltre che Iris (sua compagna di stanza e cugina del suo interprete Josh) si sente esclusa da lei e dai suoi amici in quanto udente, ma alla fine riesce a farla integrare.\nRegina entre in affari con un barista di nome Eric e Bay e Daphne si riappacificano.\nSkie porta Emmett sul set di un film e prova a baciarlo, ma il ragazzo la respinge, mentre John comincia a pensare che Travis abbia talento per il baseball.\nEravamo cos\u00ec vicini che nulla si frapponeva tra noi.\nBay non \u00e8 pi\u00f9 agli arresti domiciliari e viene liberata dalla cavigliera che serviva a tenerla sotto controllo ed Emmett le fa una visita a sorpresa per festeggiare l'evento. Alla fine i due litigano quando lui le dice di Skie.\nDaphne prende un voto basso al suo esame di medio termine e quando Regina va a parlare con la sua professoressa le due litigano. Alla fine per\u00f2 la ragazza ottiene di fare dei compiti in pi\u00f9 per ottenere crediti extra e si scusa con la madre che cerca anche di dare consigli a Bay.\nLa donna inizia una relazione con Eric.\nBay va a una festa al college di Daphne, l\u00ec incontra Tank e i due si ubriacano. Il mattino successivo lei sveglia totalmente nuda in un letto con lui, mentre la sorella sembra delusa quando vede Josh con Vimla, una ragazza del suo gruppo di studio.\nMelody e John si scontrano quando John incoraggia Travis a fare un provino per una squadra di baseball. Anche Marybeth disapprova ma il ragazzo alla fine viene preso e John diventa aiuto-allenatore.\nDi fronte all'evidenza.\nBay cerca di scoprire cos'\u00e8 successo e chiede consiglio a Regina non rivelandole per\u00f2 ci\u00f2 che \u00e8 successo. Lily d\u00e0 a Toby i soldi per l'affitto insistendo contro la sua volont\u00e0, ed entrano in una discussione che per\u00f2 risolvono. \nLa professoressa Marillo invita Daphne e altre studentesse a casa sua e quando le ragazze entrano in competizione fa capire loro che non devono.\nNero e grigio.\nCi\u00f2 che \u00e8 accaduto a Bay diventa di dominio pubblico quando Lily che ha saputo tutto da Toby informa l'UMKC che apre un'inchiesta.\nEmmett si scusa con Bay per il loro litigio ma quando lei gli dice di essere stata a letto con Tank il ragazzo si infuria ed interrompe ogni contatto con lei.\nTravis si sente in colpa per ci\u00f2 che \u00e8 successo (ha organizzato lui la festa) e litiga con Marybeth.\nDaphne va a Los Angeles per parlare con Emmett e gli comunica l'esatta natura degli eventi, scioccandolo.\nAlla fine Tank viene espulso con l'accusa di aver violentato Bay cosa che sciocca la ragazza che tutto sommato non nutriva astio nei suoi confronti.\nAl termine dell'episodio Daphne torna a casa con Emmett.\nNebbia, tempesta e pioggia.\nL'arrivo di Bonnie la madre di Kathryn coincide con quello di un uragano che si abbatte su Kansas City e l'arrivo della donna \u00e8 appena meno travolgente per Kathryn dato che la madre le rivela di soffrire di Alzheimer, essere diventata lesbica, e di volersi trasferire in Francia ed aprire un bed and breakfast.\nEmmett parla ancora una volta di ritirarsi dalla scuola di cinema, ma Bay non vuole e i due litigano per l'ennesima volta.\nDaphne si reca al bar di Eric e vede lui e Regina baciarsi; come se ci\u00f2 non bastasse si presenta anche Nacho che deve installare il wi-fi al bar e quando scopre come Daphne ha evitato la galera la ricatta, ma alla fine Eric lo fa desistere minacciandolo, mostrandogli un tatuaggio della gang a cui apparteneva in passato.\nCuriosit\u00e0: l'episodio \u00e8 diretto da Lea Thompson, interprete di Kathryn Kennish.\nL'arte, come l'amore, \u00e8 dedizione.\nDaphne comincia una relazione con Mingo e i due si avvicinano parecchio quando la ragazza scopre della sua emofobia, ma alla fine i due si lasciano, perch\u00e9 lui non vuole una storia seria (cosa che sembra condivisa da tutti gli allievi del college maschi e femmine).\nTravis chiede aiuto ai coniugi Kennish per fare un saggio su Marx, ma il coach della sua squadra lo fa copiare e quando lo scopre John lo dice al preside, fa capire a Travis di aver sbagliato e diventa il nuovo coach.\nRegina ospita per un po' Eric e suo figlio.\nBay salva la vita del sorvegliante e ottiene cos\u00ec la grazia; in seguito aiuta Tess una condannata con cui ha stretto amicizia con suo figlio che soffre di una malformazione cardiaca.\nCuriosit\u00e0: l'episodio \u00e8 diretto da Lea Thompson, interprete di Kathryn Kennish.\nLa scelta del giocatore.\nIris convince Daphne a provare ad entrare in una confraternita.\nMolti assistenti si licenziano e John chiede l'aiuto di Bay per gli allenamenti della squadra.\nIntanto Travis e Mary Beth passano un brutto periodo; Bay cerca di aiutarli ma i due si lasciano.\nEmmett intanto dirige un film studentesco basato sulla sua storia con Bay.\nDaphne vede Mingo con un'altra ragazza e si ingelosisce, e alla fine non viene ammessa nella confraternita che aveva scelto.\nToby propone a Lily di convivere, ma la ragazza si sente attratta da un collega e rifiuta; lui \u00e8 sua madre decidono di fare un promo del musical al bar di Regina.\nIl mio cuore \u00e8 l\u00ec.\nDaphne prende di nuovo un brutto voto in chimica e sarebbe la fine delle sue speranze ma Mingo la convince a ripetere il corso.\nRegina ed Eric fanno una passeggiata a cavallo e lei gli dice \"Ti amo\" per la prima volta ma \u00e8 delusa quando lui le dice di voler vendere il bar e viene consolata da John.\nKathryn \u00e8 elettrizzata dalla notizia che una famosa produttrice verr\u00e0 a guardare lo spettacolo, ma alla fine non si presenta perch\u00e9 trova il libro ridicolo.\nTravis e Natalie vengono investiti.\nBay va finalmente a Los Angeles da Emmett, ma il ragazzo decide di lasciarla: pur amandola ancora il giovane Bledsoe non si sente pi\u00f9 in sintonia con lei e non sa cosa pensare della faccenda di Tank.\nScacciare i fantasmi.\nBay \u00e8 ossessionata dalla sua rottura con Emmett e lotta per capire quando \u00e8 crollata la loro relazione.\nL'eccitazione di Daphne sulla sua nuova relazione con Mingo \u00e8 ostacolata dal parere dei suoi amici su di lui; la ragazza litiga con Emmett e scopre che Lily \u00e8 incinta di Toby.\nJohn riceve brutte notizie dal suo nuovo commercialista.\nRegina scopre da Will che sua madre \u00e8 ancora viva in Georgia, che il vero nome di Eric \u00e8 Marcus e che l'uomo \u00e8 ricercato per il rapimento di Keon (il vero nome di Will) e quando pretende di sapere la verit\u00e0 dall'uomo lui le dice che sua moglie era una tossicodipendente e un'alcolista e aveva un compagno che picchiava Will, motivi che l'hanno portato a fuggire con lui.\nBay si sfoga prima con Travis, poi con Melody e, Daphne scopre che il bimbo di Toby e Lily sar\u00e0 affetto dalla sindrome di Down.\nCuriosit\u00e0: nell'episodio \u00e8 citato Tom Sawyer.\nCome fa una ragazza come te a diventare una ragazza come te.\nSulla scia della sua rottura con Emmett, Bay decide di concentrare la sua energia nello studio e si iscrive a un corso di spagnolo, con MaryBeth solo per scoprire che ci\u00f2 che \u00e8 successo con Tank l'ha messa sotto i riflettori. Sempre a causa dell'incidente con Tank, Melody rischia il licenziamento e Katrhyn cerca di aiutarla. Alla fine le fa una donazione e pensa di prodursi il musical da sola.\nDaphne a causa della sua D in chimica perde la borsa di studio e John deve pagarle la retta, la ragazza poi dice involontariamente a Toby della sindrome e lui e Lily chiariscono, per\u00f2 pensano di non tenere il bimbo. La ragazza racconta tutto anche a Mingo e a causa delle loro differenze di opinione litigano, il ragazzo per\u00f2 chiede a Josh di insegnargli la lingua dei segni.\nJohn nasconde alla moglie i loro problemi economici, ed Eric chiede a Regina di convivere.\nToby racconta tutto alla famiglia e Jhon rifiuta di aiutarlo economicamente.\nCuriosit\u00e0: questo \u00e8 l'episodio con il titolo pi\u00f9 lungo di tutta la serie.\nFra speranza e paura.\nDaphne \u00e8 entusiasta quando Eric chiede a Regina di andare a vivere con lui, ma Regina preferisce prima scoprire qualcosa su Hope la madre di Will e decide di andare ad Atlanta con Daphne per cercarla. \nBay e Daphne scoprono di avere opinioni opposte su come affrontare la gravidanza di Lily e Bay porta Toby in una scuola speciale e alla fine lui decide di tenere il bimbo ricevendo anche il sostegno della famiglia.\nAd Atlanta Daphne e Regina scoprono che Hope e suo marito sono due spacciatori e la donna decide di convivere con Eric.\nNel frattempo, Travis va a Los Angeles a trovare Emmett, ma con suo grande dispiacere lo trova cambiato; conosce anche Skie che si \u00e8 messa con Emmett e la ragazza non gli piace per nulla.\nEmmett ottiene una grossa opportunit\u00e0 per il suo film e Kathryn scopre dei problemi finanziari della sua famiglia.\nSiamo in lutto, piangiamo, amiamo ancora.\nBay scopre che Regina sta per trasferirsi e le dispiace, mentre Kathryn e Jhon pensano di migliorare la loro situazione economica cercando lavoro come testimonial, ma le cose non vanno come volevano e alla fine decidono di vendere l'autolavaggio.\nDaphne tenta di diventare la responsabile del suo dormitorio e perci\u00f2 deve prestare servizio su un'ambulanza e dato che Regina deva andare al saggio di tromba di Will, le due disertano la cena che Bay voleva fare per il compleanno di Angelo.\nAlla fine Regina sceglie di nuovo di rimanere nella dependance dei Kennish ma pagando un affitto.\nAlla fine Bay e Daphne decidono di andare a fare volontariato in Messico.\nCuriosit\u00e0: In quest'episodio viene citata Frida Kahlo e Bay rivela che sono passati tre anni dall'inizio della storia.\nInvece di maledire l'oscurit\u00e0, \u00e8 meglio accendere una piccola lanterna.\nDaphne, Bay e Travis per le vacanze di primavera fanno un viaggio di volontariato in Messico con Melody per la distribuzione di apparecchi acustici per i locali disagiati. Daphne si trova attratta da un collega volontario e la rabbia di Bay verso Emmett che si \u00e8 presentato senza preavviso ha la meglio su di lei. \nDaphne scopre che in Messico ci sono pochissime strutture per non udenti, e quando conosce Pati una ragazza messicana sorda dalla nascita che non ha mai avuto la possibilit\u00e0 di comunicare con qualcuno oltre sua madre fa di tutto per aiutarla.\nBay, scopre che Travis le ha mentito e che Emmett sta con Sky ed essendo terribilmente gelosa, ruba il cellulare al suo ex e manda un messaggio a Skie dicendole che sono nello stesso posto, e si mette a flirtare con Travis, scatenando una rissa tra i due amici; Emmett poi per\u00f2 si scusa con Travis anche se capisce che lui si sente attratto da Bay e fa pace con Daphne.\nGabe propone a Melody un'adozione e lei dopo un po' accetta.\nBay perde un importante colloquio e dopo aver parlato con un'anziana signora che \u00e8 stata alieva di Frida Kahlo si riappacifica con Emmett.\nCuriosit\u00e0: i volontari sono ispirati a un gruppo vero, del quale Marlee Matlin \u2013 Melody \u2013 fa parte.\nIn quest'episodio il logo della serie \u00e8 diverso dal solito.\nNella puntata sono citati Frida Khalo e Diego Rivera. \nPrendendo in prestito le frecce del tuo nemico.\nMentre lavora come cameriera al bar di Regina Bay si sente attratta da Garrett un amico di Travis, va a cena con lui e al ristorante incontra Tank che lavora l\u00ec.\nGabe chiede a Melody di sposarlo e lei accetta; ha qualche titubanza ad adottare bambini piccoli, ma dopo aver parlato con Toby si decide.\nDaphne invita Mingo e i suoi genitori alla grigliata di famiglia e si scopre che il ragazzo \u00e8 il figlio dell'ex commercialista dei Kennish e naturalmente la serata si conclude in un disastro.\nEmmett chiede a Travis di non intrecciare una relazione con Bay e i due vengono a conoscenza dei progetti di Melody e sono favorevoli.\nDaphne dice a Mingo che mentre era in Messico un altro volontario l'ha baciata.\nCuriosit\u00e0: l'episodio \u00e8 diretto per la seconda volta da DW Moffett, interprete di Jhon Kennish. La prima volta \u00e8 stata nel episodio venti della terza stagione \"La ragazza sulla scogliera\".\nNyle DiMarco interprete di Garrett \u00e8 stato il primo concorrente sordo ad apparire su America's Next Top Model.\nIl bottino appartiene al vincitore.\nI ragazzi e Regina scoprono dei problemi economici dei Kennish. Eric e la portoricana iniziano a convivere, Daphne organizza una raccolta fondi per aiutare i sordi messicani e Bay scopre, che la sua ragazza col martello viene usata per magliette dagli slogan sconci.\nI genitori di Lily vogliono che lei torni a Londra per aiutarla con il bambino; Toby non \u00e8 d'accordo e con l'aiuto di Jhon e Kathryn cerca di convincerla a rimanere a Kansas City, cosa che porta i due a litigare, ma alla fine decidono di andare entrambi in Inghilterra.\nL'insegnante di Emmett vorrebbe mandare il suo film a un festival, cosa che potrebbe far decollare la sua carriera come un razzo, ma il ragazzo chiede prima il permesso a Bay; quest'ultima, dopo essersi sfogata con Travis, riesce a bloccare la vendita delle magliette e glielo concede.\nEric scopre che Regina \u00e8 andata ad Atlanta e i due litigano come Daphne e Mingo quando il ragazzo scopre che lei ha ancora rapporti con Quinn il volontario che l'ha baciata e solo i secondi sembrano riappacificarsi.\nDove alloggia il desiderio.\nBay viene contattata da una galleria d'arte che vuole organizzare una mostra su di lei e ne \u00e8 felicissima. Successivamente si blocca durante un appuntamento con Garrett e quando scopre che Travis gli ha detto ci\u00f2 che \u00e8 successo con Tank si arrabbia moltissimo con il giovane Barnes.\nDaphne scopre che Josh si sentre attratto da qualcun' altro, crede di essere lei e lo dice a Vimla e Mingo. Quest'ultimo va a parlare con Josh e scopre di essere lui ad attrarlo.\nLily dice a Toby di non voler sapere prima il sesso del neonato e quando Regina va a trovarla al lavoro le vengono le contrazioni di Braxton Hicks. La donna la porta dal medico e l\u00ec Lily si sente invidiosa di un'altra gestante e la portoricana in seguito la consola.\nJhon vorrebbe investire in uno strip club e ci va con la moglie, ma alla fine decide di non farlo.\nDaphne cerca di chiarirsi con Josh e Hope commissiona un ritratto a Bay.\nCuriosit\u00e0: Vimla cita il Bombykol a inizio episodio\nUna festa da folli.\nLa professoressa Marillo pensa che Daphne non sia adatta a fare il medico e glielo dice e Hope rapisce Will mentre Bay bada a lui.\nI Kennish danno una festa per celebrare la nascita imminente del loro primo nipote, e Sharee lavora per il catering. Anche la professoressa Marillo presenzia in quanto amica di Lily e quando parla in modo tecnico dei Down ferisce la ragazza e viene zittita da Kathryn.\nHope ricatta Regina ed Eric e Daphne scopre che Sharee ha lasciato il college mentre Bay scopre l'identit\u00e0 di Hope e del trasferimento di Toby nel peggiore dei modi.\nAlla fine Daphne decide di non arrendersi, e Kathryn di prendere il posto di lavoro che Lily lascia.\nBay dice ai genitori che Eric \u00e8 un fuggitivo.\nE sempre alla ricerca della bellezza.\nI Kennish danno a Regina un giorno per denunciare Eric o lo faranno loro; intanto scoprono che il legale dell'acquirente dell'autolavaggio \u00e8 Craig l'avvocato che li rappresent\u00f2 nella causa contro l'ospedale.\nJhon rifiuta di vendere e litiga con la moglie che per\u00f2 alla fine ottiene un contratto vantaggioso da Craig.\nDaphne fa un colloquio per un internato in Cina e l'esaminatore \u00e8 Quinn che all'inizio le da il lavoro ma poi glielo toglie.\nRegina cerca di convincere Eric a crescere Will con Hope, ma alla fine l'uomo fugge di nuovo con il figlio.\nEmmett va a vedere la mostra, e Bay scopre con rabbia che \u00e8 stato Travis a pagare per lo spazio e lo affronta e lui le dichiara il suo amore e la bacia. Subito dopo arriva Emmett, consapevole che per quanto siano lontani e per quanto possano frequentare persone diverse, loro due avranno sempre qualcosa che li unir\u00e0, nonostante tutto e che si sentono ancora attratti l'uno dall'altro, lo dice a Bay e la consola della finta mostra. \nDaphne decide di andare lo stesso in Cina su consiglio di Mingo, che decide anche di sospendere la loro relazione.\nLa polizia fa irruzione a casa Kennish e Lily partorisce un bambino che lei e Toby chiamano Carlton Summers Kennish.\nDaphne propone a Bay di seguirla in Cina e lei accetta; dieci mesi dopo sono ancora l\u00ec Daphne lavora in ambulatorio e Bay come tatuatrice, e mentre sta facendo un tatuaggio riceve una chiamata e corre da Daphne dicendole che devono tornare subito a Kansas City."}
{"id": "5495833", "revid": "106908", "url": "https://it.wikipedia.org/wiki?curid=5495833", "title": "How Ya Doin'?", "text": "How Ya Doin'? \u00e8 un singolo del girl group britannico Little Mix, registrato insieme alla rapper statunitense Missy Elliott. Il brano \u00e8 stato pubblicato nel 2013 ed estratto dall'album \"DNA\". Il video conta 76 milioni di visualizzazioni.\nSample.\nIl brano presenta alcuni samples: si possono ascoltare un campionamento del brano \"Name and Number\" del gruppo Curiosity Killed the Cat (1989) e una linea di basso dal brano \"Help Is on the Way\" dei The Whatnauts (1981). Entrambi i campionamenti erano stati gi\u00e0 utilizzati per il singolo \"Ring Ring Ring (Ha Ha Hey)\" dei De La Soul nel 1991.\nVideo musicale.\nIl videoclip \u00e8 stato diretto da Carly Cussen e girato a Londra."}
{"id": "5495837", "revid": "1924342", "url": "https://it.wikipedia.org/wiki?curid=5495837", "title": "Change Your Life (Little Mix)", "text": "Change Your Life \u00e8 un singolo del girl group britannico Little Mix, pubblicato nel 2013 ed estratto dall'album \"DNA\". Il video conta pi\u00f9 di 100 milioni di visualizzazioni."}
{"id": "5495843", "revid": "69794", "url": "https://it.wikipedia.org/wiki?curid=5495843", "title": "World Series of Poker 2015", "text": "Le World Series of Poker 2015 sono la 46\u00aa edizione della manifestazione. La prima fase si svolge dal 27 maggio sino al 14 luglio presso il casin\u00f2 Rio All Suite Hotel and Casino di Las Vegas. Si \u00e8 trattata della undicesima edizione consecutiva disputata al Rio.\nEventi preliminari.\nGli eventi in programma sono 68, tre in pi\u00f9 dell'edizione precedente.\nMain Event.\nIl Main Event (evento numero 68 \"$10.000 No Limit Hold'em Main Event\") si disputa come di consueto in due fasi. La fase di qualificazione dal 5 al 14 luglio, mentre il tavolo finale con i \"November Nine\" si disputa in novembre."}
{"id": "5495861", "revid": "110157", "url": "https://it.wikipedia.org/wiki?curid=5495861", "title": "IIHF Continental Cup 2015-2016", "text": "La 19\u00aa edizione della Continental Cup \u00e8 stata organizzata, come di consueto, dalla Federazione internazionale di hockey su ghiaccio. Con la conferma della Champions Hockey League, il torneo \u00e8 tornato al ruolo di seconda competizione continentale.\nFormula.\nLa formula rimase invariata rispetto alla riforma effettuata nella stagione precedente: dapprima si svolse un turno preliminare composto da quattro squadre (provenienti dagli ultimi 4 campionati secondo il ranking), la prima delle quali si qualific\u00f2 al secondo turno; al secondo turno ci furono due gironi da quattro squadre, con 7 squadre qualificate per la posizione nel ranking e la vincitrice del primo turno. Le due vincenti passarono al terzo turno, che funzion\u00f2 con lo stesso meccanismo: due gironi da 4, con 6 squadre qualificate per il ranking e le due vincenti del secondo turno.\nIl girone finale (o \"Super Final\") non vide neppure quest'anno squadre qualificate di diritto: si qualificarono le prime due classificate dei gironi del terzo turno. La sede di gioco venne scelta dunque tra le citt\u00e0 di queste quattro squadre.\nPrimo turno.\nGruppo A.\n(Belgrado, Serbia) 2-3-4 ottobre 2015\nClassifica.\nCome lo scorso anno, il CSKA Sofia vince il gruppo A ed accede al secondo turno. Tuttavia, a pochi giorni dall'inizio del secondo turno, la societ\u00e0, a causa di una grave crisi finanziaria, rinuncia a proseguire al torneo. L'IIHF commina quindi ai bulgari una multa di 5.000 franchi svizzeri ed invita i turchi del Zeytinburnu Belediyesi, secondi classificati, a partecipare alla seconda fase: anche il club turco rinuncia per\u00f2 a proseguire la manifestazione, a causa del mancato rinnovo di tutti i suoi pi\u00f9 forti giocatori proprio a seguito dell'eliminazione dal torneo. Partecipano al secondo turno pertanto i serbi del Partizan di Belgrado.\nSecondo turno.\nGruppo B.\n(Miskolk, Ungheria) 23-24-25 ottobre 2015\nClassifica.\nL'HK Mogo vince il gruppo B a punteggio pieno ed accede al terzo turno, gruppo D.\nGruppo C.\n(Tychy, Polonia) 23-24-25 ottobre 2015\nIl Partizan Belgrado partecipa al posto del CSKA Sofia.\nClassifica.\nI polacchi del GKS Tychy vincono il gruppo C ed accedono al terzo turno, gruppo E, ai danni del Coventry Blaze che vengono raggiunti e superati negli ultimi dieci minuti del decisivo scontro diretto dell'ultima giornata in programma.\nTerzo turno.\nGruppo D.\n(Asiago, Italia) 20-21-22 novembre 2015\nClassifica.\nI danesi dell'Herning e l'Asiago Hockey (squadra di casa) si qualificano per la SuperFinal.\nGruppo E.\n(Rouen, Francia) 20-21-22 novembre 2015\nClassifica.\nI padroni di casa del Rouen ed i polacchi del Tychy si qualificano per la SuperFinal. Questo girone venne ricordato per le intemperanze dei tifosi polacchi che costrinsero a pi\u00f9 interventi le forze dell'ordine francesi per contenerli, sia sugli spalti sia fuori dallo stadio.\nSuper Final.\nPer l'ennesima volta, nonostante la candidatura di tutte e 4 le squadre coinvolte, per la sede della finale viene scelta la citt\u00e0 francese di Rouen.\n(Rouen, Francia) 8-9-10 gennaio 2016\nVerdetti.\n Vincitori della Continental Cup: Dragons de Rouen (2\u00ba titolo)\nI padroni di casa del Rouen, poco dopo aver vinto la coppa di Francia, rivincono il trofeo continentale (secondo trionfo per il team giallonero), garantendosi cos\u00ec l'accesso alla successiva edizione della CHL. Le altre tre squadre, a pari merito, vedono determinata la loro graduatoria in classifica in base alla differenza reti."}
{"id": "5495868", "revid": "767487", "url": "https://it.wikipedia.org/wiki?curid=5495868", "title": "Mistakes Will Happen (film 1916)", "text": "Mistakes Will Happen \u00e8 un cortometraggio muto del 1916 scritto, diretto e interpretato da Tom Mix. Al suo fianco, gli attori Victoria Forde (sua futura moglie), Sid Jordan e Pat Chrisman.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 2 dicembre 1916. In Brasile prese il titolo \"Como Isto Aconteceu\"."}
{"id": "5495871", "revid": "298229", "url": "https://it.wikipedia.org/wiki?curid=5495871", "title": "Flavia Nasella", "text": "Biografia.\nHa iniziato a fare atletica nel 2002 all'et\u00e0 di 8 anni. Prima faceva nuoto, ma non l'ha mai gradito. Andare due volte a settimane in piscina per lei era una sofferenza.\nQuando ha finalmente convinto i suoi genitori a farle cambiare sport, ha scelto l'atletica senza neanche sapere bene cosa fosse.\nI primi anni si \u00e8 allenata, o meglio, ha \u201cgiocato a fare atletica\u201d, al campo delle Tre Fontane. La sua primissima allenatrice, Silvia, l'ha seguita per un anno.\nMichele Sicolo l'ha scoperta e fatta avvicinare all'atletica, allenandola poi nei suoi primi anni di carriera.\nAl primo anno da cadetta nel 2008 partecipa ai campionati italiani di categoria, piazzandosi al 12\u00ba posto nel pentathlon.\n2009, nella stessa specialit\u00e0 di prove multiple, vince la sua prima medaglia agli italiani giovanili diventando vicecampionessa nazionale.\nPoker di medaglie vinte nel 2010: primo titolo italiano giovanile con la staffetta 4x200 m agli italiani allieve indoor (settima nel salto in lungo), tre volte vicecampionessa allieve (tetrathlon indoor, eptathlon e 4x400 m entrambi outdoor).\nNel 2011 ha vinto i campionati italiani allieve di prove multiple nell\u2019eptathlon; durante la stagione al coperto, agli italiani giovanili indoor \u00e8 stata medaglia d\u2019argento con la staffetta 4x200 m allieve e sesta nel salto in lungo. Era iscritta tra le partecipanti nel tetrathlon ai campionati italiani allieve di prove multiple indoor, ma non ha gareggiato.\nNella primavera del 2012 dopo circa un anno di una pausa di riflessione (da luglio 2011 a giugno 2012) aveva da poco ripreso ad allenarsi e nel maggio del 2012 infatti aveva incontrato Vincenzo De Luca, il suo attuale coach. \u00c8 ripartita, partecipando a Misano Adriatico ai campionati italiani juniores. In quell\u2019occasione prima \u00e8 stata eliminata in batteria sui 400 m e poi ha vinto il titolo juniores con la staffetta 4x400 m.\nNel 2013 ha debuttato con la Nazionale assoluta nella Coppa Europa di prove multiple a Tallinn in Estonia nell'eptathlon (25\u00ba posto individuale ed 8\u00ba nella classifica a squadre) e nella stessa specialit\u00e0 \u00e8 giunta ottava agli Europei juniores in Italia a Rieti. Tutto \u00e8 arrivato nello spazio di soli sette mesi, da gennaio a luglio del 2013.\nIn ambito nazionale, ha vinto il titolo italiano juniores indoor con la 4x200 m (\u00e8 uscita in batteria sui 400 m), argento nel pentathlon juniores indoor, ottava con la 4x200 m agli assoluti indoor ed infine ha vinto la medaglia d\u2019argento agli italiani juniores nell\u2019eptathlon all\u2019aperto.\nNel luglio del 2014 ha gareggiato nella Coppa Europa di prove multiple in Portogallo a Madeira finendo in 25\u00aa posizione (ottava nella classifica a squadre).\nNei campionati italiani ha vinto 7 medaglie, conquistando il suo primo titolo italiano assoluto a Rovereto (dove \u00e8 giunta anche sesta con la staffetta 4x400 m). Campionessa italiana promesse sia indoor che outdoor, rispettivamente a Padova e Lana; argento con la staffetta 4x200 m indoor sia agli assoluti che ai nazionali promesse (quarta nel salto in lungo); due medaglie di bronzo in staffetta agli italiani promesse all\u2019aperto con la 4x100 e la 4x400 m.\n2015, nella stagione indoor \u00e8 stata vicecampionessa promesse indoor nella 4x200 m, 14\u00aa nel salto in lungo agli assoluti al coperto e settima con la 4x200 m nella stessa manifestazione. All\u2019aperto invece ai campionati italiani promesse, ha vinto il titolo italiano nella staffetta 4x100 m, \u00e8 finita quarta nel salto in lungo ed \u00e8 uscita in batteria sui 200 m; ai campionati italiani assoluti ha partecipato in 3 specialit\u00e0: nel salto in lungo (7\u00aa) e nelle due staffette (4\u00aa nella 4x100 e 6\u00aa nella 4x400 m)."}
{"id": "5495873", "revid": "2025549", "url": "https://it.wikipedia.org/wiki?curid=5495873", "title": "Harley-Davidson Street", "text": "La gamma Street della Harley Davidson \u00e8 stata annunciata per la prima volta al salone EICMA di Milano nel 2013.\nLe motociclette in questione, in vendita dal 2014 montano i nuovi motori Revolution X in due diverse motorizzazioni: 500 cc (non disponibile sul mercato italiano) e 749 cc. La produzione avviene in India.\nStoria.\nLa gamma Street nasce per l'esigenza di creare un modello entry level pi\u00f9 accessibile in termini di spesa per il brand di Milwaukee, anche in considerazione del fatto che il mercato indiano di media cilindrata ha avuto un notevole sviluppo tra il 2010 ed il 2013.\nCostruita e distribuita inizialmente per il solo mercato indiano, \u00e8 venduta dal 2014 in nord America ed Europa .\nCaratteristiche tecniche.\nIl motore che equipaggia le Street \u00e8 ispirato al progetto del propulsore Revolution \nutilizzato sulla gamma V-Rod, e ne eredita: raffreddamento a liquido, (non soltanto delle teste come per le motorizzazioni touring), distribuzione a 4 valvole per cilindro con grado di inclinazione di 60\u00b0, cambio a 6 marce e l'ormai tradizionale trasmissione finale a cinghia dentata in Kevlar.\nPromozione e lancio del prodotto.\nLa casa di Milwaukee ha deciso di promuovere il prodotto mostrandolo alcuni film, in questo caso della Marvel, come gi\u00e0 avvenuto per altri modelli (basti pensare alla Fat Boy guidata da Arnold Schwarzenegger in Terminator II). \nLa moto viene infatti utilizzata nella pellicola molto prima della distribuzione ufficiale nei mercati americani ed europei."}
{"id": "5495876", "revid": "767487", "url": "https://it.wikipedia.org/wiki?curid=5495876", "title": "Following the Flag", "text": "Following the Flag \u00e8 un cortometraggio muto del 1916. Non si conoscono altri dati certi del film prodotto da William Nicholas Selig per la Selig Polyscope Company.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 27 novembre 1916."}
{"id": "5495878", "revid": "1282260", "url": "https://it.wikipedia.org/wiki?curid=5495878", "title": "Diego Napolitani", "text": "Ha fondato e diretto negli anni sessanta e settanta tre Comunit\u00e0 Terapeutiche, poi dal 1982 una Scuola di Formazione ed \u00e8 stato tra i pionieri italiani nella conduzione di gruppi ad orientamento psicoanalitico .\nBiografia.\nNel 1950 inizia un'analisi con Ernst Bernhard, caposcuola junghiano in Italia, che si conclude in due anni. Si laurea in Medicina nel 1953 presso l'Universit\u00e0 degli Studi di Napoli Federico II e studia endocrinologia come assistente presso l'Istituto di Patologia Medica. Nel 1955 decide di cambiare l'indirizzo dei suoi studi e parte alla volta di Milano per intraprendere la sua formazione come psicoanalista presso la Societ\u00e0 Psicoanalitica Italiana (SPI). Inizia, quello stesso anno, un'analisi didattica con Franco Fornari e l'iter della sua specializzazione in psichiatria.\nLe comunit\u00e0 terapeutiche.\nNel 1959 viene assunto come vice dirigente presso il Servizio di Igiene e Profilassi Mentale della Provincia di Milano. L'anno successivo conduce un gruppo di psicotici che ben presto si trasforma in una Comunit\u00e0 Terapeutica Diurna di venti unit\u00e0 cui viene dato il nome di \u201cCentro di psichiatria sociale e di psicoanalisi di gruppo\u201d. Ma l'iniziativa viene accompagnata da crescenti contrasti con l'Amministrazione e, soprattutto, con la SPI che minaccia Napolitani di espulsione se non viene rimosso l'accostamento tra la psicoanalisi e la pratica di \u201cgruppo\u201d o la \u201cpsichiatria sociale\u201d. \nNel 1964 si dimette dal suo incarico presso la Provincia e parte per un soggiorno di studio presso l'Ospedale Melrose in Scozia, diretto da Maxwell Jones, e poi presso il Cassel Hospital, a Londra, diretto da Thomas Maine, entrambi pionieri della psichiatria comunitaria.\nAl rientro in Italia fonda nel 1965 la Comunit\u00e0 Terapeutica Omega, a carattere privato. Nel dicembre 1967 prende il via la Comunit\u00e0 Villa Serena, della Provincia di Milano. Nel 1970 organizza a Milano il \u201cI\u00b0 Seminario di Psichiatria Comunitaria e Socioterapia\u201d che vede riuniti i maggiori esponenti del settore come Tom Maine, Paul Claude Racamier, Fran\u00e7ois Tosquelles, Franco Fornari, Salomon Resnik, Luigi Pagliarani, Pietropolli Charmet. Nel 1976 l'acuirsi dei contrasti con l'Amministrazione provinciale, insieme alla mancata erogazione dei fondi pattuiti, pone fine all'esperienza di entrambe le Comunit\u00e0.\nLa ricerca sui gruppi.\nSin dai primi anni sessanta l'interesse di Napolitani a comprendere le dinamiche gruppali determina la nascita di un gruppo \u2013 cui partecipano Franco Fornari, Luciano Cofano, Tommaso Senise, Pier Francesco Galli, Mariolina Berrini \u2013 definibile come un \u201cgruppo di analisti sul controtrasfert di un analista di gruppo\u201d. Nel 1974 fonda l'AMAG \u2013 associazione Milanese Analisti di Gruppo\u00a0\u2013 che ha tra i suoi compiti statutari la ricerca e la promozione delle conoscenze nella conduzione dei piccoli gruppi. Sul finire degli anni settanta appaiono su riviste di settore alcuni lavori che daranno corpo al suo intervento al VII Congresso Internazionale di Psicoterapia di Gruppo che si tiene a Copenaghen. Qui espone per la prima volta la teoria dei tre Universi Relazionali in cui distingue il registro delle relazioni immaginarie o transferali dal registro del Reale o protomentale, con riferimento a Bion, e da quello Simbolico, con riferimento all'area transizionale di Winnicott. In seguito alla risonanza del suo intervento decide di adottare il termine \u201cGruppoanalisi\u201d per il proprio modello teorico-clinico mentre l'AMAG cambia ragione sociale rinominandosi SGAI, Societ\u00e0 Gruppoanalitica Italiana. Ma il termine \u201cgruppo\u201d che sostituisce in \u201cgruppoanalisi\u201d il termine \u201cpsiche\u201d, non si riferisce al solo setting di gruppo perch\u00e9 vuole alludere agli aspetti strutturali della mente umana che sono relazionali; pertanto l'attivit\u00e0 clinica che ne consegue si svolge, nella proposta di Napolitani, sia nel campo delle analisi individuali che in quello di gruppo. Nel 1982 insieme a Leonardo Ancona, Francesco Corrao, Paolo Perotti, Fabrizio Napolitani, Fedinando Vanni ed al senatore Adriano Ossicini fonda la C.O.I.R.A.G \nL'attivit\u00e0 editoriale.\nA met\u00e0 degli anni ottanta progetta e promuove, insieme al fratello Fabrizio, la nascita della Rivista Italiana di Gruppoanalisi le cui pubblicazioni, con editori diversi, proseguono in cartaceo fino al 2011 per poi essere trasferite on line. Dal 1994 promuove la nascita della Confederazione Editoriale di Gruppoanalisi (CEG) cui viene affidata la definizione della linea editoriale della Rivista e di cui inizialmente fanno parte altre associazioni interessati alla ricerca sui gruppi: APRAGI di Torino, Ariele di Milano, CATG di Roma e la stessa SGAI. Dal 2006 la gestione della Rivista ritorna a carico della sola SGAI.\nLa scuola di formazione.\nNel 1982 prende il via la Scuola di Formazione in Gruppoanalisi, di cui Napolitani sar\u00e0 Direttore fino al maggio 2012; il primo Istituto ha sede a Milano, l'IGAM, cui seguono a Roma l'IGAR e a Torino l'IGAT. Nel 1998 la Scuola ottiene il riconoscimento del MIUR. \nRiferimenti psicoanalitici.\nDiego Napolitani si \u00e8 sempre mosso nell'ambito del filone storico relazionale del movimento psicoanalitico. Suoi principali riferimenti, nella rielaborazione critica dell'eredit\u00e0 freudiana, sono stati: Paul Federn, William Fairbairn, S\u00e1ndor Ferenczi, Donald Winnicott, Wilfred Bion. Ha avuto rapporti professionali e d'amicizia con numerosi esponenti della psichiatria e della psicoanalisi tra cui, oltre i nomi gi\u00e0 citati, Juan Campos Avillar, Francesco Corrao, Elvio Fachinelli, Ren\u00e9 Ka\u00ebs, Giampaolo Lai, Malcom Pines, Sergio Benvenuto. Nel 1990 \u00e8 invitato a parlare al Simposio \u201cImage, Word and Self\u201d organizzato a New York dall'Istituto Italiano di Cultura e da \u201cThe New School for Social Research\u201d dove introduce la IV Sessione con una relazione su \u201cThe Immaginary in Psychoanalytic Metapsychology\u201d. \nIl dialogo con altre discipline.\nSignificative conseguenze ha comportato il suo approfondimento, sul finire degli anni settanta, del pensiero fenomenologico ed ermeneutico. Intenso il suo incontro con le parole o gli scritti dei filosofi Gianni Vattimo, Carlo Sini, Umberto Galimberti e Aldo Gargani, degli epistemologi Edgar Morin e Francisco Varela, dell'antropologo Francesco Remotti, dello psicosocioanalista, formatore e fotografo Giuseppe Varchetta. \nL'antropoanalisi.\nNel 2000 \u00e8 tra gli invitati agli \u201cEtats g\u00e9n\u00e9raux de la psychanalyse\u201d organizzati a Parigi da Ren\u00e9 Major. Interviene con una relazione dal titolo \u201cLa psychanalyse a accompli le temps de sa vie\u201d. Riflessioni successive sul tema determinano la sua ricerca in ambito antropoanalitico, guidata dall'idea di atropos come \u201ccolui che volge lo sguardo in alto\u201d, metafora della trascendenza e del superamento della scissione soggetto-oggetto, con riferimento alla proposta di Ludwig Binswanger. \nOpere.\nInoltre Diego Napolitani ha pubblicato oltre un centinaio di articoli che sono apparsi su riviste Italiane di settore come Psicoterapia e Scienze Umane, Psicologia Clinica, la Rivista di Psicoanalisi, Ruolo Terapeutico, Journal of European Psychoanalysis, ma anzitutto sulla Rivista Italiana di GruppoAnalisi dal 2012. \nSe ne segnalano solo alcuni."}
{"id": "5495895", "revid": "1272592", "url": "https://it.wikipedia.org/wiki?curid=5495895", "title": "Associazione Calcio Legnano 2008-2009", "text": "Questa pagina raccoglie le informazioni riguardanti l'Associazione Calcio Legnano nelle competizioni ufficiali della stagione 2008-2009.\nStagione.\nCon l'obiettivo di restare in Lega Pro Prima Divisione (nuovo nome della Serie C1) la rosa viene rinforzata. Sono acquistati i portieri Luca Redaelli e Raffaele Ioine, i difensori Solomon Enow, Roberto Simone, Fabio Vignati e Jonathan Rossini, i centrocampisti Simonluca Agazzone, Fabio Roselli, Giorgio Zaninetti, Gomes Rodrigues, Luca Nizzetto, Matteo Lombardo e Giacomo Chiazzolino e gli attaccanti Thomas Albanese, Alessandro Comi e Francesco Virdis. Sono invece ceduti il portiere Vincenzo Grillo, i difensori Stefano Avogadri, Elia Legati, Valerio Foglio e Daniele Gasparetto, i centrocampisti Marcello Albino, Pedro Kamata, Gabriele Goretti, Mirko Valdifiori, Patricio D'Amico, Giovanni Arioli e Luca Ceccarelli e gli attaccanti Angelo Di Nardo e Carlo Taldo.\nNella stagione 2008-2009 il Legnano disputa il girone A del campionato di Lega Pro Prima Divisione. Si piazza in ultima posizione in classifica con 30 punti e retrocede direttamente in Lega Pro Seconda Divisione (nuovo nome della Serie C2) con e Pro Sesto, che invece perdono i \"play-out\". Il torneo \u00e8 vinto dal , che viene promosso direttamente in Serie B, mentre la seconda promossa \u00e8 il , che vince invece i \"play-off\". In Coppa Italia Lega Pro, il Legnano \u00e8 eliminato al primo turno dal .\nOrganigramma societario.\nArea direttiva\nArea tecnica"}
{"id": "5495900", "revid": "767487", "url": "https://it.wikipedia.org/wiki?curid=5495900", "title": "Hedge of Heart's Desire", "text": "Hedge of Heart's Desire \u00e8 un cortometraggio muto del 1916 diretto da Burton L. King. Sceneggiato da Marc Edmund Jones e prodotto dalla Selig Polyscope Company, il film aveva come interpreti Robyn Adair, Virginia Kirtley, Ed Brady, Eugenie Forde,Lillian Hamilton.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 25 novembre 1916."}
{"id": "5495902", "revid": "73446328", "url": "https://it.wikipedia.org/wiki?curid=5495902", "title": "Conservatorio Giovan Battista Martini", "text": ""}
{"id": "5495904", "revid": "1924342", "url": "https://it.wikipedia.org/wiki?curid=5495904", "title": "The Chainsmokers", "text": "The Chainsmokers sono un duo musicale statunitense composto dai DJ e produttori Andrew Taggart e Alex Pall.\nSono giunti alla notoriet\u00e0 nel 2014, grazie al successo ottenuto con il singolo \"#Selfie\". In seguito hanno raggiunto le vette delle classifiche mondiali con i successivi singoli \"Roses\", \"Don't Let Me Down\" e \"Closer\", quest'ultimo inciso con Halsey e che ha mantenuto la prima posizione della Billboard Hot 100 per dodici settimane.\nStoria del gruppo.\nFormazione e primi singoli.\nI The Chainsmokers si sono formati come un duo di DJ EDM a New York nel 2012, sotto la supervisione di Adam Alpert. Iniziano componendo remix di gruppi indie pop. In quell'anno collaborano con l'attrice indiana Priyanka Chopra nei singoli \"Erase\" e nel 2013 \"The Rookie\".\nIl loro singolo \"#Selfie\", pubblicato il dicembre 2013 sull'onda del fenomeno omonimo, viene scelto dalla Dim Mak Records e pubblicato nuovamente nel gennaio 2014. Il duo acquista immediatamente successo internazionalmente tanto che il brano raggiunge le classifiche di musica elettronica. Il 4 agosto 2014 pubblicano il brano \"Kanye\" insieme a sirenXX, e sette mesi dopo \"Let You Go\" insieme al gruppo Great Good Fine Ok. Firmano con la Disruptor Recors, un'etichetta succursale della Sony Music Entertainment.\nIl 23 ottobre 2015 esce il loro primo EP intitolato \"Bouquet\" che contiene il brano di successo \"Roses\". Il loro successivo singolo \"Don't Let Me Dow\"n \u00e8 pubblicato il 5 febbraio 2016 e vede la partecipazione della cantante Daya. Due mesi dopo esce \"Inside Out\", insieme alla cantante austriaca Charlee.\nIl 29 luglio 2016 pubblicano il singolo \"Closer\" con la collaborazione della nota cantante Halsey, che raggiunge la prima posizione nelle classifiche statunitensi e britanniche, nonch\u00e9 un vasto successo mondiale. Il 29 settembre 2016 \u00e8 la volta dei singoli promozionali \"All We Know\" e \"Setting Fires\", che verranno incluse insieme alle ultime tre nell'EP \"Collage\".\nIl 20 febbraio 2017 entra a far parte del gruppo il batterista australiano Matt McGuire, gi\u00e0 famoso sul social network YouTube per il suo canale in cui caricava cover delle canzoni del duo.\n\"Memories...Do Not Open\" (2017).\nIl 13 gennaio 2017 viene pubblicato il primo singolo \"Paris\" dal nuovo album in uscita. Esso riscuote un buon successo, debuttando subito al numero 1 della classifica delle tendenze settimanali UK. Il 22 febbraio 2017 \u00e8 stato presentato il secondo singolo \"Something Just like This\", in collaborazione con la nota band britannica Coldplay, esibendosi durante i Brit Awards 2017 presso The O2 Arena, Londra. Il 27 marzo \u00e8 stato pubblicato a sorpresa come terzo singolo \"The One\". Il 7 aprile 2017 \u00e8 stato pubblicato il loro primo album \"Memories...Do Not Open\" e poco dopo \u00e8 cominciato un nuovo tour mondiale; in questo album si sono ispirati alla musica dei Boomtown Ratz, l'ex gruppo di Bob Gelfof. Il 26 giugno dello stesso anno viene pubblicato il videoclip su YouTube del singolo \"Young\" estratto dall'album. Il 18 settembre 2017 hanno collaborato con la band sudcoreana BTS per il loro nuovo album, \"Love Yourself\".\n\"Sick Boy\" (2018-presente).\nIl 17 gennaio 2018 il duo ha pubblicato il singolo \"Sick Boy\". Da questo singolo il duo render\u00e0 disponibile per tutto il corso dell'anno, pi\u00f9 o meno ogni mese, un nuovo singolo che former\u00e0 il nuovo album \"Sick Boy\". I singoli usciti sono i seguenti (in ordine cronologico): \"You Owe Me\" (pubblicato il 16 febbraio), \"Everybody Hates Me\" (pubblicato il 16 marzo), \"Somebody\" (pubblicato il 20 aprile), \"Side Effects\" (pubblicato il 27 luglio), \"Save Yourself\" (pubblicato il 23 agosto), \"This Feeling\" (pubblicato il 18 settembre), \"Siren\" (pubblicato il 26 ottobre), \"Beach House\" (pubblicato il 16 novembre) e \"Hope\" (pubblicato il 14 dicembre). Tutti i singoli sono stati raccolti e pubblicati nel secondo album in studio: \"Sick Boy\", pubblicato in data 14 dicembre 2018."}
{"id": "5495905", "revid": "767487", "url": "https://it.wikipedia.org/wiki?curid=5495905", "title": "The Sheriff's Blunder", "text": "The Sheriff's Blunder \u00e8 un cortometraggio muto del 1916 scritto, diretto e interpretato da Tom Mix. Il film, di genere western, fu prodotto dalla Selig Polyscope Company e aveva come altri interpreti Victoria Forde e Sid Jordan.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 25 novembre 1916 dopo essere stato presentato in prima il 20 novembre. In Brasile, il film prese il titolo \"O Erro do Xerife\"."}
{"id": "5495911", "revid": "287204", "url": "https://it.wikipedia.org/wiki?curid=5495911", "title": "Supercoppa polacca 2013 (pallavolo femminile)", "text": "La Supercoppa polacca di pallavolo femminile 2013 si \u00e8 svolta il 29 settembre 2013: al torneo hanno partecipato due squadre di club polacche e la vittoria finale \u00e8 andata per la seconda volta al Miejski Klub Siatkarski.\nRegolamento.\nLe squadre hanno disputato una gara unica, inserita all'interno di un torneo amichevole precampionato."}
{"id": "5495914", "revid": "767487", "url": "https://it.wikipedia.org/wiki?curid=5495914", "title": "Peroxide", "text": "Peroxide \u00e8 il primo album in studio della cantautrice scozzese Nina Nesbitt, pubblicato nel febbraio 2014."}
{"id": "5495917", "revid": "1305772", "url": "https://it.wikipedia.org/wiki?curid=5495917", "title": "Uithuizermeeden", "text": "Uithuizermeeden (un tempo: \"Uithuistermeeden\"; in Gronings: \"Meij\" o \"Mij\") \u00e8 un villaggio di circa 2.700 del nord-est dei Paesi Bassi, facente parte della provincia di Groninga e situato nella regione di Hoogeland e in prossimit\u00e0 della costa sul Mare del Nord. Dal punto amministrativo, si tratta di un ex-comune, accorpato nel 1979 alla municipalit\u00e0 di Hefshuizen, dal 1992 alla municipalit\u00e0 di Eemsmond e dal 2019 alla municipalit\u00e0 di Het Hogeland.\nEtimologia.\nIl toponimo \"Uithuizermeeden\" significa letteralmente \"terre di erba\" o \"terre di fieno\".\nGeografia fisica.\nCollocazione.\nUithuizermeeden si trova nella parte nord-orientale della provincia di Groninga: il villaggio principale \u00e8 situato a pochi chilometri a sud dalla costa sul Mare del Nord, tra le localit\u00e0 di Uithuizen e Roodeschool (rispettivamente ad est della prima e ad ovest della seconda).\nL'ex-municipalit\u00e0 di Uithuizermeeden si estendeva fino all'estuario sul Mare del Nord del fiume Ems e comprendeva quindi, tra il 1973 e il 1979, anche l'Eemshaven.\nStoria.\nIn origine, la localit\u00e0 era costituita da due villaggi distinti: la parte pi\u00f9 antica era situata dietro la \"Ol Diek\", la vecchia diga del 1250.\nFino a quando non fu costruita la diga, Uithuizermeeden era costituito semplicemente da alcuni terpen. Con la costruzione della diga, Uithuizermeeden divenne il punto pi\u00f9 nord-orientale dell'isola di Hoogeland, che era bagnata a nord dal Waddenzee e ad est dall'estuario del fiume Fivel.\nNel 1698, la famiglia Alberda si spart\u00ec le signore di Uithuizermeeden e Uithuizen e Uithuizermeeden divenne di propriet\u00e0 del ramo famigliare dei Rensuma..\nIl 21 ottobre 1811, fu creato il comune di Uithuizermeeden, che comprendeva, oltre al villaggio omonimo, i villaggi di Hefswal, Roodeschool, Oldenzijl, Oosternieland, Oudeschip, Oosteinde e Roodeschool.\nAlla fine del XIX secolo, il villaggio fu praticamente diviso in due dalla realizzazione della ferrovia che collegava Roodeschool a Sauwerd.\nNel 1973, nel territorio comunale di Uithuizermeeden, fu realizzato l'Eemshaven, il porto sull'estuario del fiume Ems.\nNel 1979, Uithuizermeeden cess\u00f2 di essere un comune indipendente e fu accorpato, assieme al comune di Uithuizen, alla municipalit\u00e0 di Hefshuizen.\nStemma.\nLo stemma di Uithuizermeeden raffigura una sirena.\n\u00c8 derivato dallo stemma della famiglia Rensuma, un ramo della famiglia Alberda.\nMonumenti e luoghi d'interesse.\nChiesa di Santa Maria.\nTra i principali edifici di Uithuizermeeden figura la Chiesa di Santa Maria (\"Mariakerk\") nella Torenstraat, le cui origini risalgono al XIII secolo, ma che presenta una torre risalente al 1717.\nRensumaborg.\nAltro edificio d'interesse \u00e8 il Rensumaborg (\"Castello (dei) Rensuma\") o Huis Rensuma, le cui origini risalgono almeno al XIV secolo.\nMulino Goliath.\nAltro edificio d'interesse \u00e8 il Mulino Goliath, risalente al 1876."}
{"id": "5495918", "revid": "767487", "url": "https://it.wikipedia.org/wiki?curid=5495918", "title": "The Girl Detective (film 1916)", "text": "The Girl Detective \u00e8 un cortometraggio muto del 1916 diretto da Burton L. King.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 18 novembre 1916."}
{"id": "5495925", "revid": "1873126", "url": "https://it.wikipedia.org/wiki?curid=5495925", "title": "Guglielmo Alberti", "text": "Biografia.\nFiglio primogenito di Mario Mori Ubaldini degli Alberti e di Enrichetta Ferrero della Marmora, scelse di utilizzare il nome Guglielmo Alberti, omettendo i riferimenti alle origini dei genitori, discendenti l'uno dall'umanista Leon Battista Alberti e l'altra dalla famiglia protagonista del Risorgimento italiano. L'educazione privata ricevuta fino all'et\u00e0 di dieci anni gli permise di imparare correntemente l'inglese, il francese, il tedesco; prosegu\u00ec gli studi nella scuola pubblica e nel 1918 si arruol\u00f2 volontario e allievo della Scuola di Cavalleria, ma in seguito alla morte del padre lasci\u00f2 la scuola iscrivendosi nel 1919 alla Facolt\u00e0 di Giurisprudenza a Torino, lasciata nel 1923 per avvicinarsi alla letteratura mentre nel 1920 un altro lutto aveva colpito la famiglia con la morte del fratello Giulio, a soli sedici anni. Pur non abbandonando mai del tutto Torino, trascorse lunghi periodi tra Firenze e Roma, dedicandosi alla letteratura e al cinema. Nel 1932 la sorella Raffaella prese i voti nell'Ordine delle Missionarie Francescane. Nel 1934 Alberti fece un lungo viaggio in Maghreb, mentre nel 1938 fu la volta degli Stati Uniti e del Brasile. Tra il 1943 e il 1945 si trasfer\u00ec in Svizzera, dove strinse legami con numerosi altri rifugiati europei e dove incontr\u00f2 Marilina Cavazza, che gi\u00e0 conosceva, e che spos\u00f2 il 12 maggio 1945 a Friburgo. Al termine della guerra si stabil\u00ec a Firenze con la moglie, che nel 1946 diede alla luce la primogenita Giulia Benedetta e nel 1948 Natalia, anno segnato anche dalla morte della madre Enrichetta; nel 1950 nacque il terzo figlio, Francesco. Frequenti furono i soggiorni a Palazzo La Marmora, la storica residenza della famiglia a Biella, dove attualmente il Centro Studi Generazioni e Luoghi Archivi Alberti La Marmora custodisce il suo archivio personale. Alberti in questi anni si dedic\u00f2 con assiduit\u00e0 all'educazione dei figli e all'attivit\u00e0 letteraria, approfondendo l'impegno cattolico. Il 18 maggio 1964 mor\u00ec improvvisamente a Firenze.\nLa formazione intellettuale.\nAncora adolescente aveva stretto con Alessandro Passerin d'Entr\u00e8ves un'amicizia destinata a durare tutta la vita. Fu grazie a questi che nel 1922 entr\u00f2 in contatto con Piero Gobetti, un incontro che fu cruciale per la sua formazione intellettuale e politica; in quegli anni inizi\u00f2 a collaborare con le riviste Primo Tempo di Giacomo Debenedetti e con La Rivoluzione liberale, contrassegnate entrambe da un forte impegno antifascista. In questo ambiente conobbe Sergio Solmi, Natalino Sapegno, Eugenio Montale, Pietro Pancrazi, Emilio Cecchi, Max Ascoli e Umberto Morra di Lavriano, il quale divenne per lui un costante punto di riferimento. Fu grazie all'influenza di Gobetti che Alberti si dedic\u00f2 alla scrittura; a partire dal 1924 infatti divenne una presenza costante sulla rivista gobettiana Il Baretti, dove scrisse fino al 1927 numerosi saggi di critica letteraria e cinematografica, con lo pseudonimo di Oreste; dopo la morte di Gobetti si adoper\u00f2 per dare continuit\u00e0 alla rivista, pubblicando nelle Edizioni del Baretti il suo romanzo \"Oreste. Cronache di moralit\u00e0 provvisoria a cura di Pilade\", volume sostanzialmente autobiografico che rispecchia la crisi della sua generazione e del suo ceto sociale del quale egli stesso rifiutava i privilegi, e che ricevette l'apprezzamento, tra gli altri, di Sibilla Aleramo e Umberto Saba. \nFin dalla sua fondazione nel 1926, Alberti collabor\u00f2 con la rivista Solaria diretta da Alessandro Bonsanti, nella quale confluirono anche altri gobettiani, e successivamente con Pegaso e Pan. Accanto ad articoli di critica letteraria compaiono interventi sul cinema, primo fra tutti la recensione de La febbre dell'oro di Charlie Chaplin.\nNel 1924 ebbe la prima esperienza alle D\u00e9cades de Pontigny, luogo di incontro e scambio con altri intellettuali europei, tra cui Andr\u00e9 Gide, al tempo scrittore molto amato da Alberti, Roger Martin du Gard, Edith Wharton, Ernst Robert Curtius e con figure che rimasero una presenza costante nella sua vita, quali l'ideatore delle D\u00e9cades Paul Desjardins, Georges Cattaui, il filosofo Jacques Heurgon e Jean de Menasce, che negli anni seguenti divenne la sua guida spirituale. La frequentazione dell'Abbazia di Pontigny ebbe un ruolo fondamentale non solo nella formazione letteraria e artistica di Alberti, ma rappresent\u00f2 l'inizio del suo riavvicinamento ai valori del cristianesimo.\nGli anni fiorentini e romani.\nIntorno alla met\u00e0 degli anni 1920 del XX secolo, Alberti si avvicin\u00f2 ad ambienti diversi da quelli torinesi, frequentando assiduamente sia lo storico dell'arte Bernard Berenson e la sua Villa I Tatti presso Firenze, luogo di ritrovo di collezionisti e appassionati d'arte come Vincenza Giuliani (Byba) e il marito Charles Henry Coster sia l'ambiente di intellettuali antifascisti che gravitava intorno alle dimore presso Montepulciano e Roma di Lucangelo Bracci Testasecca e sua moglie Margherita Papafava dei Carraresi, sorella dell'amico Novello Papafava.\nL'interesse per il cinema lo port\u00f2 sempre pi\u00f9 frequentemente a Roma, dove nel 1932 fu chiamato come aiuto direttore da Emilio Cecchi alla Cines, per il film dal titolo provvisorio Soggetto Trentatr\u00e9; negli anni seguenti assunse l'incarico di sceneggiatore e di aiuto regista in diverse pellicole: quali Cento di questi giorni, Una romantica avventura, T'amer\u00f2 sempre, Un colpo di pistola e altre. Strettissimi furono i rapporti, anche di vera e propria amicizia, con alcuni esponenti del cinema italiano del momento: Renato Castellani, Mario Camerini, Mario Soldati, Libero Solaroli, Emilio Cecchi stesso.\nL'interesse per la fotografia accompagn\u00f2 Alberti in quegli anni, spingendolo a documentare i momenti di lavoro sul set, a ritrarre le amicizie e realizzare un vero e proprio reportage durante il viaggio in Maghreb del 1934. Diversa natura ebbe il soggiorno negli Stati Uniti, concretizzatosi nel 1938 a seguito di una programmazione durata alcuni anni. Quel periodo divenne occasione di avvicinarsi a un mondo diverso, intravisto grazie ad alcune frequentazioni in ambienti italiani, tra cui quelle con Daisy Barr e con Byba Coster. Ancora agli anni 1930 risalgono le frequentazioni di Alberti con esponenti di rilievo del mondo della musica e della danza: i legami con la clavicembalista Lucille Wallace e suo marito Clifford Curzon, pianista di fama mondiale, con il pianista Ralph Kirkpatrick e con il ballerino Erick Hawkins rimasero intensi anche dopo l'inevitabile interruzione del periodo bellico.\nGli anni della guerra.\nDal 14 settembre 1943 a luglio del 1945 Alberti si rifugi\u00f2 a Friburgo, in Svizzera, dove il nuovo incontro con Jean de Menasce lo condusse a dissipare le proprie esitazioni e coltivare la tensione religiosa in un'ottica di rinnovamento della societ\u00e0, condividendo le proprie aspirazioni con George Cattaui, Ettore Passerin d'Entr\u00e8ves, Gianfranco Contini. Come altri rifugiati italiani alloggiava all'Hotel Suisse, che divenne una sorta di circolo di intellettuali; i frequenti spostamenti tra una citt\u00e0 e l'altra, gli permisero di incontrare personalit\u00e0 della cultura internazionale e diedero vita a un rinnovato desiderio di impegno politico che ben presto si concretizz\u00f2 con la collaborazione con il foglio \"Cultura e Azione\" diretto da Contini, riconducendolo agli insegnamenti gobettiani, tanto da utilizzare nuovamente lo pseudonimo di Oreste. Fu un periodo in cui si consolidarono le amicizie con Edoardo Ruffini, Elizabeth Wiskemann, Marion Stancioff.\nL'incontro con la futura moglie, Marilina Cavazza, mossa dagli stessi ideali, rafforz\u00f2 la sua convinzione di perseguire un impegno politico e sociale non privo di elementi religiosi.\nTra letteratura e religiosit\u00e0.\nStabilitosi a Firenze al termine della guerra, Alberti abbandon\u00f2 l'ambiente del cinema e le frequentazioni romane degli anni precedenti la guerra per dedicarsi all'educazione dei figli e alla scrittura. Approfond\u00ec in particolare l'impegno religioso, nell'ambito del movimento dei cattolici del dissenso e con l'adesione alla famiglia spirituale di Charles de Foucauld.\nLa pubblicazione di articoli di critica letteraria su riviste e quotidiani quali \"Il Mondo\", \"La Nuova Stampa\", \"La Stampa\", Il Ponte, \"Letteratura\", fu affiancata dalla traduzione e introduzione alla versione italiana di opere di Bernard Berenson. \nNel 1958 usc\u00ec \"Fatti personali\", raccolta di articoli apparsi tra il 1925 e il 1952, rivelatrice del percorso morale e culturale dell'intellettuale dagli esordi gobettiani al riavvicinamento al cristianesimo; alla tensione religiosa che a lungo sottese il lavoro di Alberti, si deve il saggio \"Alessandro Manzoni. Introduzione allo studio della sua vita e delle sue opere\", pubblicato da Garzanti Editore nel 1964 pochi giorni prima della sua morte. Alessandro Manzoni aveva rappresentato una guida, una chiave di lettura di molti autori, un modello di cristianesimo cui Alberti si era avvicinato fin da giovane. La sua profonda conoscenza dell'autore lo aveva portato a stringere un legame con Archibald Colquhoun, traduttore de \"I Promessi Sposi\" in inglese nel 1951, che gli procur\u00f2 su questo tema una trasmissione radiofonica alla BBC; negli stessi anni fu coinvolto nella sceneggiatura di un film tratto dal romanzo, mai realizzato.\nPostumo usc\u00ec l'articolo \"Abbozzo per un ritratto\", primo capitolo dell'autobiografia rimasta incompiuta.\nOpere.\nVolumi\nTraduzioni\nSaggi, articoli, racconti, poesieDi seguito \u00e8 riportata una selezione di scritti che copre cronologicamente l'arco di attivit\u00e0 dell'autore."}
{"id": "5495929", "revid": "106908", "url": "https://it.wikipedia.org/wiki?curid=5495929", "title": "She Came to Give It to You", "text": "She Came to Give It to You \u00e8 un singolo del cantante statunitense Usher, registrato assieme alla cantante statunitense Nicki Minaj. Il brano \u00e8 uscito nel 2014 come secondo estratto dall'ottavo album di Usher, di prossima uscita.\nIl disco.\nLa canzone \u00e8 stata scritta dagli stessi interpreti Usher e Minaj insieme a Pharrell Williams, quest'ultimo attivo anche come produttore e cantante non accreditato.\nNel brano sono presenti due sample: uno tratto dalla canzone del 1983 \"Just Be Good to Me\" dei The S.O.S. Band e uno tratto da \"Got to Give It Up\", singolo di Marvin Gaye del 1977."}
{"id": "5495931", "revid": "80598", "url": "https://it.wikipedia.org/wiki?curid=5495931", "title": "Daiano (cantante)", "text": ""}
{"id": "5495934", "revid": "287204", "url": "https://it.wikipedia.org/wiki?curid=5495934", "title": "Cucina di Castiglia e Le\u00f2n", "text": ""}
{"id": "5495941", "revid": "481666", "url": "https://it.wikipedia.org/wiki?curid=5495941", "title": "So Shall Ye Reap", "text": ""}
{"id": "5495943", "revid": "287451", "url": "https://it.wikipedia.org/wiki?curid=5495943", "title": "Gerace (calciatore)", "text": ""}
{"id": "5495947", "revid": "767487", "url": "https://it.wikipedia.org/wiki?curid=5495947", "title": "So Shall Ye Reap (film 1916)", "text": "So Shall Ye Reap \u00e8 un cortometraggio muto del 1916 diretto da Burton L. King. Sceneggiato da Leo D. Maloney e Leo Pierson (due attori della Selig Polyscope Company), il film aveva come interpreti Ed Brady, Lillian Hamilton, Robyn Adair, Virginia Kirtley, Eugenie Forde.\nProduzione.\nIl film fu prodotto dalla Selig Polyscope Company con il titolo di lavorazione \"As Ye Sow\".\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 16 novembre 1916."}
{"id": "5495948", "revid": "767487", "url": "https://it.wikipedia.org/wiki?curid=5495948", "title": "Javier Estrada Fern\u00e1ndez", "text": "Carriera.\n\u00c8 stato convocato come arbitro agli Europei Under-21 2015, dove ha diretto due gare della fase a gironi."}
{"id": "5495952", "revid": "767487", "url": "https://it.wikipedia.org/wiki?curid=5495952", "title": "Tom's Sacrifice", "text": "Tom's Sacrifice \u00e8 un cortometraggio muto del 1916 scritto, diretto e interpretato da Tom Mix. Prodotto dalla Selig Polyscope Company, il film, di genere western, aveva come altri interpreti Victoria Forde, Howard Farrell, Joe Simkins, Sid Jordan, Joe Ryan.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 4 novembre 1916. In Brasile, prese il titolo \"Sacrif\u00edcio de Tom\"."}
{"id": "5495955", "revid": "767487", "url": "https://it.wikipedia.org/wiki?curid=5495955", "title": "This Means War (Tank)", "text": "This Means War \u00e8 il terzo album in studio del gruppo musicale britannico heavy metal dei Tank, pubblicato dall'etichetta discografica Music for Nations nel 1983.\nIl disco.\nQuesta \u00e8 la prima pubblicazione della band registrata con due chitarristi. Ci\u00f2 ha portato ad una maggiore complessit\u00e0 e ad un aumento del minutaggio delle composizioni, facendo s\u00ec che lo stile musicale del gruppo differisca in maniera sensibile da quello pi\u00f9 rudimentale dei primi due album.\nIl disco \u00e8 uscito in alcuni paesi europei e in Giappone tramite la Roadrunner Records. In Francia \u00e8 stato pubblicato da Bernett Records (anche in musicassetta) con una copertina differente e con l'aggiunta della canzone \"Swapiyayo\".\nL'album \u00e8 stato ristampato in CD nel 1997 dalla High Vaultage Records con una traccia aggiuntiva e nel 2008 dalla Metal Mind Productions in edizione limitata rimasterizzata in digipack con tre bonus track."}
{"id": "5495956", "revid": "712828", "url": "https://it.wikipedia.org/wiki?curid=5495956", "title": "Bronzo recente", "text": ""}
{"id": "5495957", "revid": "287204", "url": "https://it.wikipedia.org/wiki?curid=5495957", "title": "La magia di Napoli", "text": "La magia di Napoli \u00e8 un album del 1994 del cantante italiano Mauro Nardi, contenente 14 brani tra i pi\u00f9 famosi della canzone classica napoletana."}
{"id": "5495960", "revid": "339392", "url": "https://it.wikipedia.org/wiki?curid=5495960", "title": "Mania (disturbi psichici)", "text": ""}
{"id": "5495962", "revid": "481666", "url": "https://it.wikipedia.org/wiki?curid=5495962", "title": "Small Town Stuff", "text": ""}
{"id": "5495969", "revid": "767487", "url": "https://it.wikipedia.org/wiki?curid=5495969", "title": "Small Town Stuff (film 1916)", "text": "Small Town Stuff \u00e8 un cortometraggio muto del 1916 diretto da Norval MacGregor.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 30 ottobre 1916."}
{"id": "5495972", "revid": "110157", "url": "https://it.wikipedia.org/wiki?curid=5495972", "title": "UEFA Champions League 2015-2016 (qualificazioni)", "text": "Le qualificazioni alla UEFA Champions League 2015-2016 sono iniziate il 30 giugno 2015 e sono terminate il 5 agosto 2015. Hanno partecipato a questa prima fase della competizione 51 club: 15 di essi si sono qualificati al successivo turno di spareggi, composto da 20 squadre.\nPrimo turno.\nSorteggio.\nPartecipano al primo turno 8 squadre. Il sorteggio \u00e8 stato effettuato il 22 giugno 2015.\nTerzo turno.\nRisultati.\nTabella riassuntiva.\n!colspan=11|Campioni\n!colspan=6|Piazzate"}
{"id": "5495981", "revid": "113400853", "url": "https://it.wikipedia.org/wiki?curid=5495981", "title": "Pojat (singolo)", "text": "Pojat (finlandese: \"I ragazzi\") \u00e8 un singolo della cantante pop finlandese Sanni, il secondo tratto dal secondo album di studio, \"Lelu\". \u00c8 stato pubblicato il 16 maggio 2015 attraverso la Warner Music Finland. Il brano prevede la partecipazione del rapper finlandese Tippa-T. \u00c8 stato inoltre girato un video musicale del singolo ed \u00e8 stato pubblicato il 16 maggio 2015.\nIl singolo \u00e8 entrato nelle classifiche finlandesi, raggiungendo la undicesima posizione in quella dei brani pi\u00f9 venduti e quella sessantottesima in quella dei brani pi\u00f9 mandati in onda in radio."}
{"id": "5495984", "revid": "716632", "url": "https://it.wikipedia.org/wiki?curid=5495984", "title": "Carmageddon II", "text": ""}
{"id": "5495989", "revid": "838137", "url": "https://it.wikipedia.org/wiki?curid=5495989", "title": "Alexis Olgard", "text": "Gioca nel ruolo di centrale.\nCarriera.\nLa carriera pallavolistica di Alexis Olgard inizia nei tornei scolastici statunitensi, partecipando con la sua scuola, la ; nello stesso periodo, inoltre, entra a far parte della nazionale statunitense Under-20, esordendovi nel 2009. Al termine delle scuole superiori, inizia la carriera universitaria entrando a far parte della University of Southern California: con le \"Trojans\" partecipa alla Division I NCAA dal 2009 al 2013.\nNella stagione 2014-15 inizia la carriera professionistica nella 1. Bundesliga tedesca, difendendo i colori del Fischbek. In seguito gioca nelle Filippine con le Lady Slammers; al termine degli impegni col club approda allo Heungkuk Life, nella V-League sudcoreana, per il finale di stagione."}
{"id": "5495992", "revid": "1305772", "url": "https://it.wikipedia.org/wiki?curid=5495992", "title": "Panama (Van Halen)", "text": "Panama \u00e8 un singolo del gruppo musicale statunitense Van Halen, il terzo estratto dall'album \"1984\".\nIl brano.\nIl testo del brano \u00e8 incentrato su una autovettura. In un'intervista con Howard Stern, il frontman David Lee Roth \nha svelato il significato dietro la canzone. Il testo tratta essenzialmente di un'auto che Roth aveva visto gareggiare a Las Vegas; il suo nome era \"Panama Express\", da cui il titolo della canzone.\nDurante il bridge del brano, quando Roth dice \"I can barely see the road from the heat comin' off it\" (\"riesco a malapena a vedere la strada dal caldo che sta arrivando\") si pu\u00f2 sentire in sottofondo il chitarrista Eddie van Halen che mette in moto la sua Lamborghini Miura del 1972. La macchina venne portata in studio e furono collegati dei microfoni al tubo di scappamento per registrare il suono nella canzone.\nVideo musicale.\nIl videoclip del brano, diretto da Pete Angelus, mostra prevalentemente la band sul palco. Il video \u00e8 stato girato al Providence Civic Center di Providence durante il soundcheck e lo show dal vivo.\nNella cultura di massa.\nLa canzone \u00e8 stata reinterpretata da Pat Boone in chiave swing nell'album \"\" (1997).\nIl brano \u00e8 stato utilizzato nel film \"Suxbad - Tre menti sopra il pelo\" e nelle serie televisive \"The Drew Carey Show\", \"How I Met Your Mother\", \"C'\u00e8 sempre il sole a Philadelphia\" e \"Lo straordinario mondo di Gumball\".\nIl brano appare inoltre nei videogiochi simulatori di strumenti \"\" e \"Rock Band 4\".\n\"Panama\" \u00e8 stata una delle canzoni richieste per l'invasione statunitense di Panama; il brano venne suonato fuori dalla nunziatura apostolica con l'ordine di cattura per il dittatore locale Manuel Noriega.\nLa canzone figura in maniera prominente in una puntata della 18\u00aa stagione de I Griffin."}
{"id": "5496022", "revid": "767487", "url": "https://it.wikipedia.org/wiki?curid=5496022", "title": "Evergreen (Mauro Nardi)", "text": "Evergreen \u00e8 un album che contiene 18 brani interpretati dal cantante italiano Mauro Nardi pubblicato nel 2005.\nNell'album Nardi, pur essendo un cantante neomelodico napoletano, esegue alcuni dei pi\u00f9 famosi brani della musica leggera italiana."}
{"id": "5496023", "revid": "119778989", "url": "https://it.wikipedia.org/wiki?curid=5496023", "title": "Andy Weir", "text": "Biografia.\nWeir \u00e8 nato e cresciuto in California. Poich\u00e9 suo padre \u00e8 un fisico, Weir \u00e8 cresciuto leggendo i classici della letteratura fantascientifica, come le opere di Arthur C. Clarke e Isaac Asimov. All'et\u00e0 di 15 anni cominci\u00f2 a lavorare come programmatore di computer per la Sandia National Laboratories. Studi\u00f2 Informatica alla UC di San Diego, anche se non si diplom\u00f2 mai. Ha lavorato come programmatore per molte aziende di software, inclusa la AOL e la Blizzard, dove lavor\u00f2 al videogioco fantasy .\nWeir cominci\u00f2 a scrivere a 20 anni, pubblicando alcuni suoi lavori sul suo sito web per diversi anni. La sua prima opera significativa fu \"The Egg\", \"L'Uovo\", un racconto che venne adattato in una serie di video su Youtube e in una recita a un atto. \nWeir non \u00e8 sposato e vive presso Mountain View, in California. Soffre di una profonda paura per il volo e non \u00e8 mai salito su un aereo fino al 2007. Weir \u00e8 agnostico. Si considera un liberale sociale e un conservatore fiscale, ma ha sempre cercato di mantenere le sue opinioni politiche fuori dalle sue opere.\nOpere.\nWeir \u00e8 conosciuto principalmente per il suo primo romanzo, \"L'uomo di Marte\". Weir scrisse il libro per essere il pi\u00f9 scientificamente accurato possibile e la sua stesura richiese lunghe ricerche sulla meccanica orbitale, sulle condizioni su Marte, sulla storia del rapporto uomo-spazio e sulla botanica. Pubblicato originariamente come una serie a puntate gratuita sul suo sito web, alcuni lettori richiesero che il romanzo venisse reso disponibile su Kindle. Venduto la prima volta per 99 centesimi, il romanzo scal\u00f2 rapidamente le classifiche di Kindle. Weir venne allora avvicinato da un agente letterario e vendette i diritti del libro alla Crown Publishing Group. La versione cartacea del libro raggiunse la 12\u00aa posizione nelle classifiche del New York Times. Dal libro \u00e8 stato tratto il film \"Sopravvissuto - The Martian\", diretto da Ridley Scott, con Matt Damon nella parte del protagonista.\nNell'autunno 2017 \u00e8 uscito un nuovo romanzo, \"Artemis - La prima citt\u00e0 sulla Luna\", un thriller ambientato sulla Luna. Protagonista \u00e8 Jasmine Bashara, una ventenne spiantata che vive in una piccola cittadina isolata da tutto e tutti, anche perch\u00e9 si tratta della prima e unica citt\u00e0 lunare.\nAnche in questo caso Weir ha fuso invenzione narrativa e accuratezza scientifica in un intreccio focalizzato su una cospirazione molto pi\u00f9 grande della protagonista coinvolta. Il libro \u00e8 uscito il 14 novembre 2017 negli Stati Uniti e Canada e due giorni dopo in Italia, mentre i diritti cinematografici sono gi\u00e0 stati acquisiti dalla 20th Century Fox."}
{"id": "5496026", "revid": "767487", "url": "https://it.wikipedia.org/wiki?curid=5496026", "title": "Judith Beck", "text": "\u00c8 conosciuta soprattutto per il suo lavoro nella terapia cognitiva. Suo padre \u00e8 Aaron Beck, il fondatore della terapia cognitiva, con il quale collabora fin dall'adolescenza.\nCarriera.\nScrittura.\nBeck \u00e8 autrice di un'opera sulla terapia cognitivo comportamentale, nonch\u00e9 il primo manuale completo sull'argomento, \"Terapia cognitiva. Fondamenti e prospettive\", che \u00e8 stato tradotto in 20 lingue ed \u00e8 attualmente utilizzato da molti studenti, psicologi e psichiatri come testo base sulla terapia elaborata dal padre nei primi anni sessanta. Altre opere includono \"Le sfide della terapia cognitiva. Cosa fare quando le tecniche di base non funzionano\", che \u00e8 un manuale di livello avanzato che completa il suo primo lavoro, \"Dimagrire con il metodo Beck. Impara a pensare da magro\", \"Pi\u00f9 testa, meno chili. Guida pratica per far funzionare la tua dieta con il metodo Beck\", che fornisce un approccio cognitivo alla perdita di peso.\nBeck Institute.\nBeck \u00e8 la presidentessa del non-profit \"Beck Institute for Cognitive Therapy and Research\", dove ne dirige le tre principali attivit\u00e0: ricerca, insegnamento e cura clinica."}
{"id": "5496037", "revid": "228587", "url": "https://it.wikipedia.org/wiki?curid=5496037", "title": "Organo combo", "text": "Un organo combo \u00e8 un organo elettronico del tipo a divisore di frequenza, derivato dal'armonium, dall'organo da casa e dalla fisarmonica a transistor.\nStoria e particolarit\u00e0.\nInizialmente fu progettato in Italia e prodotto perlopi\u00f9 tra gli anni '60 e la fine degli anni '70. Gli organi combo erano cos\u00ec chiamati e classificati dalla cultura popolare per via delle dimensioni ristrette ed ottimali per i tour di gruppi jazz e rock chiamati appunto \"Combo band\". Il concetto dell'organo combo, almeno nel contesto della produzione di massa, era pensato per soddisfare un'ampia domanda di mercato, quando i pi\u00f9 ingombranti organi da casa erano gi\u00e0 da tempo apparsi nei negozi di strumenti musicali. Questo tipo di invenzione rispondeva quindi all'esigenza di piccole band che avevano bisogno di strumenti dalla facile trasportabilit\u00e0. Questi organi ebbero un grande impatto sulla scena musicale degli anni '60 e divennero un vero simbolo dell'era del Rock and roll.\nGli organi combo erano generalmente costituiti da una tastiera a quattro o cinque ottave, ed alcuni modelli avevano due tastiere a tre o quattro ottave prendendo cos\u00ec il nome di \"Combo Duo\". Un certo numero di controlli di suono erano poi gestibili con dei registri e dei pulsanti di selezione che prendevano il nome dello strumento d'orchestra che imitavano vagamente: \"flute\", \"string\" or \"horn\". Tale nomenclatura era uno standard preso a prestito dalla tradizione dell'organo a canne. Alcuni strumenti consentivano alla tastiera di passare ad ottave pi\u00f9 basse, o di aggiungere un pedale per i toni bassi. Gran parte degli organi combo avevano poi il Vibrato, ed una gamma limitata di effetti come il tremolo, il pitch o il wah-wah. Un pedale era poi generalmente utilizzato per variare il volume durante l'esecuzione dei brani. Gli organi combo erano generalmente dotati di gambe smontabili che venivano vendute assieme allo strumento.\nQuesta tipologia di organi anticip\u00f2 e contribu\u00ec largamente al futuro sviluppo dei pi\u00f9 moderni sintetizzatori\nAlcuni modelli.\nAlcuni tra i modelli di organo combo pi\u00f9 conosciuti comprendevano:"}
{"id": "5496047", "revid": "400694", "url": "https://it.wikipedia.org/wiki?curid=5496047", "title": "Cristina Crippa", "text": "Biografia.\nCristina Crippa nasce a Monza il 7 luglio 1951.\nEsordisce giovanissima all'et\u00e0 di 9 anni al Teatro Litta di Milano ne \"La Calzolaia ammirevole\" di Garcia Lorca; negli anni del liceo frequenta l'Accademia dei Filodrammatici, salvo poi accantonare tutto per iscriversi alla Facolt\u00e0 di Medicina. Nel corso di un internato di psicologia entra nuovamente in contatto con il teatro perch\u00e9 a lei e ai suoi compagni viene proposta la messa in scena di uno spettacolo, al quale casualmente assiste Gabriele Salvatores, che sta reclutando attori per dar vita a una nuova compagnia teatrale. \u00c8 la svolta: Crippa viene coinvolta immediatamente nel progetto e nel 1973 fonda, insieme con Salvatores e Ferdinando Bruni, il Teatro dell'Elfo. Questa scelta si rivela decisiva anche per la sua vita privata perch\u00e9 Elio De Capitani, vedendola recitare, se ne innamora e decide di entrare a sua volta nella compagnia, dando vita ad un sodalizio professionale e sentimentale che dura ancora oggi e che nel 1990 porta alla nascita di Lucio.\nPartecipa in qualit\u00e0 di attrice ai lavori dei primi anni firmati da Salvatores: \"Zumb\u00ec, ballata di vita e di morte della gente di Palmares\" di Augusto Boal e Gianfrancesco Guarnieri e \"Woyzeck\" di Georg B\u00fcchner nel 1973; \"Bertoldo a corte\" di Massimo Dursi nel 1974; \"1789, scene della rivoluzione francese\" di Ariane Mnouchkine e \"Pulcinella nel giardino delle meraviglie\", un testo scritto collettivamente dall'intera compagnia, nel 1975. \"I testi sgangherati e torrenziali vivono di sberleffi e irriverenze, assimilano i gerghi giovanili e il ritmo della citt\u00e0. Sono creazioni collettive, ricche di gag e invenzioni capocomiche, sospinte da una teatralit\u00e0 immediata\" scrive Oliviero Ponte di Pino. \"La scelta \u00e8 quella di puntare sulla centralit\u00e0 dell'attore, sulla parola, sul corpo, ricorrendo a maschere con rimandi espliciti alla commedia dell'arte, a burattini, pupazzi, acrobazie, quasi da \u2018teatranti di strada\u2019, perseguendo l'idea di una fruizione immediata e chiara per un pubblico poco incline allo strumento teatrale. Un teatro-festa dunque in cui domina la compartecipazione tra attori e pubblico, non ciascuno isolato nel proprio spazio ma entrambi parte di uno scambio reciproco di emozioni e sentimenti\".\nSono gli anni del decentramento teatrale, gli spettacoli vanno in scena presso le Case del Popolo, i circoli Arci, luoghi che, non essendo prettamente teatrali, aprono le porte a compagnie emergenti animate da un forte spirito di adattamento, come la compagnia dell'Elfo. In questo contesto Crippa si dedica anche all'animazione teatrale nelle scuole, organizzando laboratori nel corso dei quali vengono realizzate maschere e oggetti per la scena, all'insegna del clima di compartecipazione e condivisione con il territorio tipico degli Elfi.\nIl 1979 \u00e8 un anno importante: la compagnia dell'Elfo ha per la prima volta una sede stabile in cui fare teatro, in via Ciro Menotti, a Milano. Si tratta di una fase decisiva per l'Elfo che ora ha una casa in cui ospitare il proprio pubblico e ha la possibilit\u00e0 di instaurare un rapporto diretto e continuativo con la citt\u00e0. Crippa in questo anno \u00e8 tra i protagonisti di tre spettacoli targati Salvatores: \"Satyricon\" di Ferdinando Bruni, da Petronio Arbitro, lo spettacolo con cui si inaugura la nuova sala teatrale, che va in scena in un'arena di sabbia sulle musiche di Demetro Stratos; \"Volpone\" di Ben Jonson e \"Dracula il vampiro\" tratto da Bram Stoker, uno spettacolo in cui il pubblico, privo di uno spazio di propria pertinenza, si aggira in una sala immersa completamente nel buio.\nNello stesso anno Crippa, affiancata da Corinna Agustoni e Ida Marinelli, affronta la sua prima regia dando corpo alla sua grande passione per le autrici donne e per le storie al femminile. \"Tre donne\" di Sylvia Plath, un radiodramma in versi che indaga il rapporto di tre donne molto diverse tra di loro con la maternit\u00e0, si presenta come un lavoro alternativo alla produzione abituale della compagnia nel quale l'attrice/regista si occupa sia dell'aspetto drammaturgico che della messa in scena.\nNel 1981 il successo del \"Sogno di una notte d'estate\" di Salvatores - il musical rock con le musiche di Mauro Pagani che compone dei pezzi inediti che possano essere affrontati da attori di prosa, impegnati contemporaneamente anche in coreografie pensate strettamente sulle loro capacit\u00e0 individuali - investe la compagnia, stimolando i suoi componenti a dedicarsi a nuovi progetti: Cristina Crippa torna alla regia con \"Icaro Involato\" di Raymond Queneau nel 1982, uno spettacolo di burattini che costruisce personalmente e \"Faust Game\", liberamente tratto dal Faust di Goethe, nel 1983. Dopo qualche anno dirige \"Don Giovanni, la notte, la neve\" da \"Il convitato di pietra\" di Alexander Puskin, un omaggio alla poetessa Marina Cvetaeva che Crippa, nello spettacolo, immagina mentre gioca a mettere in scena l'amatissimo Don Giovanni insieme alla sorella.\nMa Crippa \u00e8 soprattutto un'attrice, un'attrice che prende parte a progetti che sente vicini alla propria sensibilit\u00e0 artistica e verso i quali nutre una profonda adesione e un forte senso di appartenenza. \u00c8 interprete in questi anni di tre spettacoli di De Capitani: nel 1986 \"Il lago\", liberamente ispirato a Anton \u010cechov, sulla cui scena campeggia un dipinto di famiglia che ritrae Cesara Parma, nonna di Cristina, (l'autore \u00e8 il bisnonno) appoggiata al muretto della casa di famiglia a Monza, sulla sponda del fiume Lambro e la rilettura de \"Il servo\" di Robin Maugham; nel 1987 \"Doppio senso\", la cui drammaturgia viene elaborata da De Capitani a partire dalle improvvisazioni degli attori: cinque assoli pi\u00f9 un prologo e un epilogo corali in una scena astratta rigorosamente bianca e nera, animata da particolari effetti sonori. Importante la sua partecipazione alla trilogia fassbinderiana nei ruoli di Marlene ne \"Le amare lacrime di Petra von Kant\" nel 1988, Placida ne \"La bottega del caff\u00e8\" nel 1991 e la narratrice ne \"I rifiuti, la citt\u00e0 e la morte\" nel 1998, spettacoli che in qualche modo segnano il percorso artistico dell'intera compagnia influenzandone il successivo approccio drammaturgico.\nNel 1994 Crippa lavora in un allestimento curato da Marco Baliani: il \"Peer Gynt\" di Henrik Ibsen. Durante le prove, nel corso di un'improvvisazione sul tema dell'identit\u00e0, a Cristina Crippa ritorna in mente un libro che aveva letto anni prima e che l'aveva molto colpita dal titolo \"Manicomio 1914. Gentilissimo Sig. dottore, questa \u00e8 la mia vita\". Si tratta dell'autobiografia di Adalgisa Conti, una donna che a soli ventisei anni viene ricoverata presso un Ospedale psichiatrico nel quale rimane fino alla fine dei suoi giorni. Questa intuizione suscita l'interesse di Baliani che insieme a Crippa, Alessandra Ghiglione e a Patricia Savastano si dedica alla scrittura drammaturgica di quello che nel 1996 diventer\u00e0 uno spettacolo, \"Lola che dilati la camicia\". Un progetto molto caro all'attrice, che vi si dedica indagando a fondo la drammatica storia di questa donna abbandonata a se stessa, restituendone un quadro commovente, intenso e crudele nello stesso tempo. \"Eccola in scena, sperduta e delirante, corpo, voce, battito cardiaco di una superlativa Cristina Crippa, che ospita senza pudore e con straziante tenerezza, il lungo gemito e lo smarrimento di questa donnina che attraversa l'inferno manicomiale per ascendere al Golgota dell'alienazione mentale coatta. Il suo racconto affonda nella grana profonda della pelle, libra sul palcoscenico tappezzato di lenzuola lise dal tempo e dall'empiet\u00e0, scava negli anfratti, nelle schegge di memoria, rimesta nel passato. Povera anima confusa, ormai bistrattata, umiliata, inchiodata a un destino infame che cerca disperatamente una via d'uscita, attraverso quelle lettere, alla madre, al marito boia Probo, al dottore l'unico che pu\u00f2 liberala. Poi dal 1914 in poi, silenzio. Adalgisa non scrive pi\u00f9, si arrende a chi la vuole matta a tutti i costi e passa al reparto agitate\".\nDiretta da De Capitani \u00e8 interprete della \"Morte e la fanciulla\" di Ariel Dorfman nel 1997 e di \"Tango americano\" di Rocco D'Onghia nel 1998. Collabora con l'autrice Pia Fontana in due occasioni: nel 2001 nello spettacolo \"Bambole\" con la regia di Roberto Valerio, interpreta una donna difficile, insoddisfatta e al limite della sgradevolezza; mentre nel 2004 propone a De Capitani la messa in scena de \"La numero 13\", il cui titolo fa riferimento a una scultura di Lucio Fontana, un angelo azzurro e oro che si trova al Cimitero Monumentale di Milano; un testo straziante e disperato, che affronta la dicotomia tra l'essere artista e l'essere madre e l'elaborazione del lutto in seguito alla perdita di una figlia. Fondamentale per Cristina Crippa, in questo spettacolo e non solo, \u00e8 il rapporto con il pubblico, non inteso come una massa indistinta e omogenea ma come singolo spettatore al quale l'attrice si rivolge direttamente, dando vita ad un processo comunicativo senza il quale, per lei, il teatro non esiste.\nInteressante, all'interno della sua carriera, il filone shakespeariano: \u00e8 Titania nel \"Sogno di una notte d'estate\" di Salvatores mentre interpreta Elena nella versione di De Capitani del 1988; Nerissa ne \"Il mercante di Venezia\" di De Capitani nel 2003 e Paolina nel \"Racconto d'inverno\" di Bruni e De Capitani nel 2010, un ruolo a lei molto affine, una donna intraprendente, coraggiosa e indomita, poco incline alla cieca obbedienza che il suo status richiederebbe. Nel 2006 \u00e8 la volta di \"Libri da ardere\" di Am\u00e9lie Nothomb, un'autrice che Crippa ama moltissimo. Il testo indaga l'animo umano, la fragilit\u00e0 e l'inadeguatezza dell'individuo posto nella situazione estrema dell'assedio durante una guerra; viene proposto come lettura scenica presso la Biblioteca civica di Monza, con la quale spesso la regista collabora e poi, una volta diventato uno spettacolo, debutta ad Asti presso il Centro Giraudi. Scrive Osvaldo Guerrieri su La Stampa commentando il testo dell'autrice belga: \"Bell'impresa. La regia di Cristina Crippa l'affronta tra adesione e straniamento, inducendo Elio De Capitani (il professore), Corrado Accordino (Daniel) e Elena Russo Arman (Marina) a recitare anche le didascalie, bloccando l'azione scenica. \u00c8 un'ulteriore sottolineatura dello spirito criticamente beffardo profuso dalla Nothomb, ed \u00e8 un modo di variare utilmente il ritmo, lasciando poi ai tre bravi interpreti la mano libera nel dare ampio sfogo alle liti, alle pulsioni, alle contraddizioni e ai cedimenti dei reclusi, infagottati fino all'inverosimile in una calura degna dell'India di Kipling. Molti applausi\".\nNel 2008 \u00e8 artefice, insieme a De Capitani, della \"Trilogia della signora K\" di Agota Kristof: \"L'Analfabeta/L'ora grigia/La chiave dell'ascensore\", tre opere molto intense che la coppia propone in un unico spettacolo, in cui il vero protagonista \u00e8 il bisogno di ritrovare una possibile identit\u00e0.\nPartecipa con pi\u00f9 ruoli, tra cui Ethel Rosenberg, all'epopea contemporanea di Tony Kushner \"Angels in America\" che nel 2010 viene ripresa integralmente, in una maratona di 7 ore, per inaugurare la nuova sede alla quale approda la compagnia dell'Elfo: il Teatro Elfo Puccini. Il dittico \u00e8 composto da \"Si avvicina il millennio\" e \"Perestroika\" che sono gi\u00e0 andati in scena singolarmente nella sede di via Ciro Menotti, l'uno nel 2007 e l'altro nel 2010. \nNel 2001 \u00e8 la Violet di \"Improvvisamente l'estate scorsa\" di Tennessee Williams, regia di Elio De Capitani: una donna intrappolata in una relazione totale e simbiotica con il figlio, vittima di una fine tragica. Sempre di Williams \u00e8 il testo del 2012 de \"La discesa di Orfeo\", prima edizione teatrale in Italia, un allestimento fortemente voluto da Crippa, che ne \u00e8 rimasta profondamente affascinata gi\u00e0 dai tempi dell'Accademia Filodrammatici e lo propone a De Capitani. Gli attori, sempre presenti in scena, entrano ed escono dal personaggio dando vita ad una duplice coralit\u00e0: la comunit\u00e0, che conduce una vita monotona in una piccola citt\u00e0 di provincia, e la compagnia di teatro che si appresta ad una prova. Crippa \u00e8 Lady, una donna vittima di una violenza razzista e assassina che distrugge ogni possibilit\u00e0 per un futuro di speranza per lei e per il suo Orfeo.\nNel 2012 l'attrice si dedica ad un progetto di teatro ragazzi: interpreta Berta Bartolotti, la bizzarra protagonista de \"Il bambino sottovuoto\" di Christine N\u00f6stlinger, sempre di De Capitani. Nel 2014 \u00e8 coprotagonista, insieme a De Capitani, che ne cura anche la regia, di \"Morte di un commesso viaggiatore\" di Arthur Miller: \"Una signora Loman intensa ed efficace la sua, capace di far intravedere note di 'grandezza' nella 'piccolezza', per l'ostinazione con cui protegge e nutre i fantasmi familiari, gareggiando con le \"illusorie rappresentazioni\" del marito, femminilmente un passo indietro\".\nNel 2016 Elio De Capitani fa conoscere in Italia il pluripremiato drammaturgo inglese, Simon Stephens, mettendo in scena \"Harper Regan\": una storia coinvolgente dai ritmi serrati, dieci personaggi, tutti magistralmente definiti nella brevit\u00e0 e nella concentrazione dei dialoghi, Cristina Crippa nel ruolo della madre della protagonista.\nIl 2018 \u00e8 un anno prolifico per l\u2019attrice, viene diretta da Elio De Capitani e Ferdinando Bruni in un altro adattamento teatrale di Simon Stephens tratto dal best-seller di Mark Haddon, \"Lo strano caso del cane ucciso a mezzanotte\". Uno spettacolo fortemente empatico che racconta le vicende del giovane Cristopher, un quindicenne con la sindrome di Asperger, dove Crippa interpreta vari ruoli.\nNello stesso anno \u00e8 Emilia, la moglie di Iago nell\u2019\"Otello\" che De Capitani mette in scena insieme a Lisa Ferlazzo Natoli. Una lettura tutta contemporanea della tragedia shakespeariana, tragedia della gelosia ma anche dei rapporti interrazziali e della potenza manipolatoria delle parole.\nDi nuovo attenta regista e attrice in \"Fuga in citt\u00e0 sotto la luna\", una favola senza tempo ispirata a Tommaso Landolfi e Boris Vian, con lei sulla scena Gabriele Calindri.\n\u00c8 protagonista femminile in un ruolo forte e toccante ne \"L\u2019Acrobata\", uno spettacolo intenso in cui Storia e memoria si intrecciano. Crippa interpreta la madre di un giovane guerrigliero che attenta alla vita di Pinochet, dando voce al dolore di tutte quelle madri che hanno perso un figlio morto per un ideale.\nNel 2019 il Teatro dell\u2019Elfo riporta sulle scene un nuovo allestimento di \"Si avvicina il millennio\" e \"Perestroika\", le due parti che compongono l\u2019epopea contemporanea \"Angels in America\". Come allora, Cristina Crippa partecipa con pi\u00f9 ruoli, tra cui quello di Ethel Rosenberg.\nNella stagione successiva del Teatro dell\u2019Elfo, De Capitani mette in scena \"In piedi nel caos\": si parla di guerra, di Cecenia. Un testo contemporaneo intenso e complesso dove Crippa interpreta un altro ruolo femminile molto forte, la Babuska di casa, offuscata dai terribili ricordi di un passato doloroso."}
{"id": "5496048", "revid": "124751286", "url": "https://it.wikipedia.org/wiki?curid=5496048", "title": "Storie vere (Mauro Nardi)", "text": "Storie vere \u00e8 un album del cantante italiano Mauro Nardi del 1995 contenente 12 brani in lingua napoletana."}
{"id": "5496052", "revid": "3115", "url": "https://it.wikipedia.org/wiki?curid=5496052", "title": "Pietro Leemann", "text": "Biografia.\nIl suo mentore \u00e8 stato il grande cuoco svizzero Angelo Conti Rossini che con una sublime bavarese di vaniglia lo convinse ad intraprendere la carriera di cuoco.\nLe sue prime esperienze sono state al ristorante Bianchi di Lugano (1 stella Michelin), di cucina classica italiana e in seguito al Corviglia di Saint Moritz, di cucina classica francese.\nAll'et\u00e0 di 20 anni entra a far parte della brigata dell'\"Hotel de Ville\" di Fredy Girardet a Crissier, considerato allora uno dei maggiori ristoranti di nouvelle cuisine.\nIn seguito approda in Italia da Gualtiero Marchesi, il fautore della nuova cucina creativa italiana.\nA 23 anni inizia a pensare alla possibilit\u00e0 di diventare vegetariano.\nPrende un anno sabbatico, frequenta corsi di psicologia e filosofia all'Universit\u00e0 di Ginevra, dove ha inizio la sua trasformazione.\nDopo nuove esperienze di lavoro a Montreux, Ginevra e Wetzikon, si rende conto che la cucina occidentale \u00e8 molto lontana dai modelli di benessere da lui auspicati.\nPer aprire i suoi orizzonti, decide di partire per l'Asia, vivendo tra Cina e Giappone per pi\u00f9 di due anni.\nSi immerge a pieno nella cultura e filosofia di quei luoghi, insegnando nella prestigiosa scuola di Tsuji di Osaka, cucinando e sperimentando molto.\nIn Oriente inizia anche le pratiche meditative e approfondisce la sua conoscenza di pensieri e religioni di quei luoghi.\nIn Cina pratica il Tai Chi Chuan, arte marziale della quale diventa insegnante.\nIn Giappone pratica il Kend\u014d ed entra in contatto con la grande cultura Zen.\nApprofondisce la dietetica cinese e l'ayurveda, le grandi scienze mediche di quei luoghi, che diventeranno le basi dietetiche della sua cucina.\nIn Oriente, riconsidera il suo rapporto con la natura e con tutti gli esseri e decide di diventare vegetariano.\nTornato in Europa, nel 1989 assieme ad un gruppo di amici apre Joia, primo ristorante vegetariano in Europa ad aver ottenuto nel 1996 una stella Michelin.\nNel 2008 abbraccia la cultura dei Veda, la scienza dell'India Antica, e diventa discepolo di Matsyavatara das, al secolo Marco Ferrini, fondatore del Centro Studi Bhaktivedanta.\nIl suo intento negli anni \u00e8 stato quello di influenzare lo stile alimentare italiano ed europeo per cercare di portare le persone ad una maggiore riflessione sugli aspetti salutari, etici e morali legati alla scelta del cibo.\nLa sua cucina \u00e8 composta da elementi di forma e di gusto che rappresentano la natura, intesa come punto di riferimento e di partenza per ogni ricerca di salute e piacere.\n\u00c8 \"Chef Ambassador\" di EXPO Milano 2015, consulente di aziende alimentari, tiene corsi e conferenze in Italia e all'estero.\nHa fondato Joia Academy, scuola che insegna i precetti della cucina vegetariana e nel 2014, insieme al giornalista gastronomico Gabriele Eschenazi, fonda The Vegetarian Chance, associazione culturale che intende promuovere la cucina e la cultura vegetariana.\nHa scritto numerosi libri e articoli ed \u00e8 ospite regolare di trasmissioni televisive."}
{"id": "5496062", "revid": "767487", "url": "https://it.wikipedia.org/wiki?curid=5496062", "title": "World Series Games 1916, Boston vs. Brooklyn", "text": "World Series Games 1916, Boston vs. Brooklyn \u00e8 un cortometraggio muto del 1916 diretto da J.C. Wheeler. Del film, un documentario sul baseball, non si conoscono altri dati certi.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla K-E-S-E Service, il documentario usc\u00ec nelle sale cinematografiche statunitensi nell'ottobre 1916."}
{"id": "5496063", "revid": "599013", "url": "https://it.wikipedia.org/wiki?curid=5496063", "title": "Laurent Buffard", "text": ""}
{"id": "5496076", "revid": "767487", "url": "https://it.wikipedia.org/wiki?curid=5496076", "title": "True Brew", "text": "True Brew \u00e8 l'ottavo album dei Millencolin uscito il 22 aprile 2015 in Europa.\nL'album \u00e8 uscito 7 anni dopo Machine 15."}
{"id": "5496083", "revid": "767487", "url": "https://it.wikipedia.org/wiki?curid=5496083", "title": "Dennis Ifunaoa", "text": "Carriera.\nClub.\nNel 2014 \u00e8 stato capocannoniere del campionato salomoniano; a fine anno \u00e8 andato a giocare a Papua Nuova Guinea nell'Hekari United. In carriera ha segnato in totale 3 reti in 10 partite nella OFC Champions League.\nNazionale.\nHa segnato 2 gol in 4 presenze nel campionato oceaniano Under-20 del 2011."}
{"id": "5496084", "revid": "767487", "url": "https://it.wikipedia.org/wiki?curid=5496084", "title": "Still at War", "text": "Still at War \u00e8 il sesto album in studio del gruppo musicale britannico heavy metal Tank, pubblicato dall'etichetta discografica Zoom Club Records nel 2002.\nIl disco.\nQuesta il primo disco della band dopo lo scioglimento e la conseguente riunificazione ed \u00e8 anche l'ultimo pubblicato dai Tank prima dei problemi legali che li porteranno alla separazione in due band parallele. L'album presenta dei ritmi leggermente pi\u00f9 pacati rispetto alle uscite degli anni ottanta, con una maggiore propensione a creare delle atmosfere..\n\"Still at War\" \u00e8 stato ristampato nel 2008 dalla Metal Mind Productions in digipack con l'aggiunta di due bonus track."}
{"id": "5496085", "revid": "287204", "url": "https://it.wikipedia.org/wiki?curid=5496085", "title": "Pedicularis acaulis", "text": "La pedicolare primaticcia (nome scientifico Pedicularis acaulis ) \u00e8 una pianta parassita appartenente alla famiglia delle Orobanchaceae.\nEtimologia.\nIl nome generico (\"Pedicularis\") deriva da un termine latino che significa \"pidocchio\" e si riferisce alla convinzione che queste piante infestino di pidocchi il bestiame al pascolo; altri giustificano l'etimologia del nome del genere all'opposto, ossia in quanto si pensa che queste piante liberino la testa dai pidocchi. L'epiteto specifico (\"acaulis\") significa \"fiore privo di stelo\" (senza caule o gambo).\nIl nome scientifico della pianta \u00e8 stato definito per la prima volta dal medico e naturalista italiano Giovanni Antonio Scopoli (Cavalese, 3 giugno 1723 \u2013 Pavia, 8 maggio 1788) nella pubblicazione \"Flora Carniolica Exhibens Plantas Carniolae Indigenas et Distributas in Classes Naturales cum Differentiis Specificis, Synonymis Recentiorum, Locis Natalibus, Nominibus Incolarum, Observationibus Selectis, Viribus Medicis. Editio Secunda Aucta et Reformata. Viennae - Ed. 2. 1: 439. 1771\" del 1771.\nDescrizione.\nQueste piante sono alte da 5 a 12\u00a0cm. La forma biologica \u00e8 emicriptofita rosulata (H ros), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale. Sono piante parassite: le radici mostrano organi specifici per nutrirsi della linfa di altre piante.\nRadici.\nLe radici, grosse e carnose, si distribuiscono a raggiera cercando di raggiungere le radici di altre piante per succhiarne la linfa.\nFusto.\nLa parte aerea del fusto \u00e8 nulla.\nFoglie.\nLe foglie sono tutte disposte a rosetta basale (non sono presenti foglie cauline). La lamina \u00e8 due volte pennatosetta; sono pubescenti sul picciolo e sul rachide (i segmenti delle foglie sono glabri). Dimensione delle foglie: 5 \u2013 10\u00a0cm.\nInfiorescenza.\nLe infiorescenze sono dei grappoli con fiori peduncolati (i peduncoli sono lanosi e inseriti al centro della rosetta basale). Lunghezza dei peduncoli: 1 \u2013 3\u00a0cm.\nFiore.\nI fiori sono ermafroditi, zigomorfi (del tipo bilabiato), tetrameri, ossia con quattro verticilli (calice \u2013 corolla - androceo \u2013 gineceo) e pentameri (la corolla e il calice sono a 5 parti). Lunghezza del fiore: 30 \u2013 40\u00a0mm.\nFrutti.\nIl frutto \u00e8 una capsula loculicida bivalve a forma compresso-globosa (a maturit\u00e0 \u00e8 pi\u00f9 lunga del calice). I semi sono pochi a forma angolosa.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Pedicularis\" comprende 400-500 specie (il genere pi\u00f9 numeroso della famiglia con distribuzione quasi cosmopolita - manca in Africa e Australia) delle quali 23 sono presenti nella flora spontanea italiana.\nLa classificazione del genere \u00e8 difficile in quanto la forma del fiore \u00e8 molto simile tra specie e specie; inoltre il colore della corolla nel secco \u00e8 indistinguibile. Pignatti nella \"Flora d'Italia\" divide le specie spontanee della flora italiana in tre gruppi in base alla forma del labbro superiore (vedi il disegno):\nLa specie \"P. acaulis\" appartiene alla sez. \"Anodontae\".\nFilogenesi.\nSecondo una recente ricerca di tipo filogenetico la famiglia Orobanchaceae \u00e8 composta da 6 cladi principali nidificati uno all'interno dell'altro. Il genere \"Pedicularis\" si trova nel quarto clade (relativo alla trib\u00f9 Pedicularideae). All'interno della trib\u00f9 il genere \u00e8 in posizione \"gruppo fratello\" al resto dei generi della trib\u00f9.\nAltre notizie.\nIl pedicolare acaule in altre lingue \u00e8 chiamato nei seguenti modi:"}
{"id": "5496087", "revid": "199745", "url": "https://it.wikipedia.org/wiki?curid=5496087", "title": "Pedicolare primaticcia", "text": ""}
{"id": "5496088", "revid": "93556", "url": "https://it.wikipedia.org/wiki?curid=5496088", "title": "Be\u015fikta\u015f Jimnastik Kul\u00fcb\u00fc 2013-2014 (pallavolo femminile)", "text": "Questa voce raccoglie le informazioni riguardanti la Be\u015fikta\u015f Jimnastik Kul\u00fcb\u00fc nella stagione 2013-2014.\nOrganigramma societario.\nArea direttiva\nArea tecnica"}
{"id": "5496090", "revid": "712828", "url": "https://it.wikipedia.org/wiki?curid=5496090", "title": "Edgar Roni Figaro", "text": ""}
{"id": "5496091", "revid": "712828", "url": "https://it.wikipedia.org/wiki?curid=5496091", "title": "Sabin Rene Figaro", "text": ""}
{"id": "5496094", "revid": "599013", "url": "https://it.wikipedia.org/wiki?curid=5496094", "title": "Eduardo Gabriel dos Santos Bauermann", "text": "Caratteristiche tecniche.\n\u00c8 un difensore centrale.\nCarriera.\nNazionale.\nNel 2013 \u00e8 stato convocato dal Brasile per disputare il Campionato sudamericano Under-17 ed il Mondiali Under-17.\nNel 2015 \u00e8 stato convocato dal Brasile per disputare il Campionato sudamericano Under-20."}
{"id": "5496095", "revid": "712828", "url": "https://it.wikipedia.org/wiki?curid=5496095", "title": "Relm Arrowny", "text": ""}
{"id": "5496096", "revid": "1782831", "url": "https://it.wikipedia.org/wiki?curid=5496096", "title": "Associazione Calcio Legnano 2009-2010", "text": "Questa pagina raccoglie le informazioni riguardanti l'Associazione Calcio Legnano nelle competizioni ufficiali della stagione 2009-2010.\nStagione.\nCon l'obiettivo della promozione in Serie C1, la rosa viene rafforzata grazie agli innesti del portiere Claudio Furlan, dei difensori David Silva Fernandes, Federico Zaccanti, Alessandro Marchetti e Alessandro Merlin, dei centrocampisti Giovanni Arioli, Alessandro Monticciolo, Simone Minincleri, Davide Bianchi, Sergiu Suciu, Matteo Leto Colombo, Stefano Capellupo e Stefano Fioroni e degli attaccanti Nicola Bisso, Denis D'Onofrio, Antonio Gaeta e Alessandro Pontarollo. Vengono invece ceduti il portiere Raffaele Ioine, i difensori Cristian Maggioni, Jonathan Rossini, Fabio Vignati, Francesco Battaglia, Matteo Bertoli e Solomon Enow, i centrocampisti Alessandro Bosio, Matteo Lombardo, Giacomo Chiazzolino, Fabio Roselli, Luca Nizzetto e Simonluca Agazzone e gli attaccanti Thomas Albanese, Laurent Lanteri, Alessandro Romeo e Francesco Virdis.\nIl Legnano chiude la stagione 2009-2010 al terzo posto in classifica nel girone A di Lega Pro Seconda Divisione con 57 punti. Il torneo viene vinto con 63 punti dal S\u00fcdtirol, che ottiene la promozione diretta in Lega Pro Prima Divisione, mentre la seconda promossa \u00e8 lo Spezia, che invece vince i \"play-off\" proprio contro il Legnano. Ai \"Lilla\", in questo campionato, vengono comminati 2 punti di penalizzazione, uno per irregolarit\u00e0 amministrative e uno per violazione delle norme Co.Vi.Soc. Invece, in Coppa Italia Lega Pro, il Legnano giunge al quarto posto nel girone B, risultato che non gli permette di passare al turno successivo.\nAl termine della stagione 2009-2010, dopo novantasette anni, si interrompe temporaneamente la lunga storia del Legnano con il fallimento della societ\u00e0 e la conseguente radiazione da tutti i campionati. Il 7 maggio 2015 l'\"Associazione Sportiva Dilettantistica Legnano 1913 Calcio\", sodalizio sportivo fondato nel 2011 che ha in parte utilizzato i simboli e i colori del vecchio Legnano, ha riacquisito ufficialmente il nome e gli emblemi della societ\u00e0 storica assumendo la denominazione di \"Associazione Calcio Dilettantistica Legnano\".\nOrganigramma societario.\nArea direttiva\nArea tecnica"}
{"id": "5496097", "revid": "712828", "url": "https://it.wikipedia.org/wiki?curid=5496097", "title": "Strago Magus", "text": ""}
{"id": "5496100", "revid": "712828", "url": "https://it.wikipedia.org/wiki?curid=5496100", "title": "Gogo (Final Fantasy)", "text": ""}
{"id": "5496102", "revid": "300067", "url": "https://it.wikipedia.org/wiki?curid=5496102", "title": "Marc Silvert", "text": ""}
{"id": "5496103", "revid": "1748167", "url": "https://it.wikipedia.org/wiki?curid=5496103", "title": "Unione dei comuni della Val Vibrata", "text": ""}
{"id": "5496106", "revid": "124285467", "url": "https://it.wikipedia.org/wiki?curid=5496106", "title": "British Institute of Florence", "text": "Il British Institute of Florence \u2013 detto anticamente anche Istituto Britannico - \u00e8 un istituto culturale fondato nel 1917 a Firenze con lo scopo di promuovere le relazioni culturali anglo-italiane attraverso l'insegnamento della lingua inglese, dell'Italiano, della storia dell'arte e attraverso l'istituzione e il mantenimento di una Biblioteca di libri in inglese inerenti alla letteratura italiana e inglese, all'arte, alla storia e alla musica. \u00c8 l'istituto culturale britannico pi\u00f9 antico al di fuori delle isole britanniche.\nStoria.\nL'Istituto venne costituito nel 1917, verso la fine della prima guerra mondiale, da un gruppo di studiosi anglo-italiani, intellettuali e figure pubbliche che intendevano anteporsi alla propaganda anti-britannica. Le prime discussioni sulla fondazione di un istituto come questo, e sul modello dell'Institut fran\u00e7ais de Florence (fondato nel 1907), iniziarono gi\u00e0 poco prima dello scoppio della guerra.\nTra coloro che facevano parte del British Institute ai primi tempi della sua costituzione possiamo menzionare Walter Ashburner, Guido Biagi, Guido Ferrando, Edward Hutton, Carlo Placci, Angelo Orvieto, Gaetano Salvemini, Aldo Sorani, G.M. e Janet Trevelyan, Herbert Trench e Lina Waterfield (nata Duff Gordon). L'Istituto fu ufficialmente aperto nel giugno del 1918 dall'ambasciatore Sir Rennell Rodd.\nNel 1923, con l'assistenza di Rodd e con il fondamentale aiuto di Janet Trevelyan, l'Istituto potr\u00e0 avvalersi di una Royal Charter (equiparabile a un regio decreto-legge), concesso e firmato dal Re Giorgio V. Tra i firmatari della petizione per il Royal Charter c'erano C.W. Maclean, R.S. Conway, professore di latino all'Universit\u00e0 di Manchester, Arthur Acton, padre di Harold Acton, R.S. Spranger, il poeta irlandese Herbert Trench. In base a quanto si legge nel decreto reale, gli scopi dell'Istituto comprendevano \u201cla promozione dello studio in Italia della lingua Inglese, della letteratura, dell'arte, della storia, della filosofia e delle sue Istituzioni\u201d; \u201cla formazione e il mantenimento a Firenze di una Biblioteca Generale di libri sulla cultura inglese e italiana\u201d; e \u201cla promozione di una buona comprensione tra persone che parlano italiano e quelle che parlano inglese, provvedendo a creare opportunit\u00e0 per gli intellettuali e scambi sociali; e, a ci\u00f2 legato, la creazione di opportunit\u00e0 per studenti che parlano inglese di studiare la lingua Italiana, la letteratura, l'arte, la storia, la filosofia e le sue Istituzioni\u201d.\nL'Istituto ha occupato diverse sedi (compresa la magnifica Loggia Rucellai, dove si spos\u00f2 la sorella di Lorenzo de' Medici, nel 1460) prima di sistemarsi nel Palazzo Antinori a partire dal 1923. La Biblioteca e le aule trovarono sistemazione in questo elegante, ma austero, edificio fino al 1966.\nDirettori.\nI primi tre direttori non percepivano stipendio, perci\u00f2 erano considerati come Presidenti Onorari:\nLa predilezione di Harold Goad per la politica di Benito Mussolini danneggi\u00f2 la reputazione dell'Istituto negli anni trenta (Goad scrisse diverse apologie del Fascismo e del Corporativismo). La sua reputazione venne comunque ripristinata sotto la guida del musicologo Francis Toye, che fortunosamente ritrov\u00f2 praticamente intatta dopo la seconda guerra mondiale: questo grazie allo zelo della bibliotecaria Giulietta Fermi e alla protezione accordata dal Consolato svizzero.\nNel 1958 Toye venne sostituito da Ian Greenlees, che aveva precedentemente lavorato presso il British Council di Roma e aveva molti contatti con la Sinistra italiana, contatti che risalivano alla sua esperienza a Radio Bari al tempo della guerra, che fond\u00f2 per diffondere la propaganda Alleata. Il suo ritratto in uniforme di Maggiore dell'esercito britannico fu realizzato dal suo amico Renato Guttuso. Greenlees e il bibliotecario Robin Chanter fecero in modo di espandere grandemente la Biblioteca. Quando l'affitto dei locali in Palazzo Antinori scadde, Harold Acton, buon amico di Greenlees, mise a disposizione tre piani di Palazzo Lanfredini, nella riva sud dell'Arno, per ospitare la Biblioteca.\nNon c'era per\u00f2 spazio per le lezioni, perci\u00f2 nel 1964 la Scuola venne trasferita nel Palazzo Spini Feroni, in Piazza Santa Trinita. Tra coloro che figurarono come Governatori c'era anche lo storico dell'arte (ed ex spia) Anthony Blunt. David Rundle, nominato direttore nel 1981, ebbe un trascorso lavorativo presso il British Council e riusc\u00ec a creare contatti con il Ministero degli Esteri, mentre l'italianista Frank Woodhouse, proveniente dall'Universit\u00e0 di Cambridge, stabil\u00ec legami ancora pi\u00f9 stretti con la realt\u00e0 accademica inglese. Nel 1996 la Scuola venne nuovamente trasferita, questa volta a Palazzo dello Strozzino, in piazza Strozzi. Corsi di inglese, italiano e storia dell'arte vengono regolarmente tenuti. L'Istituto \u00e8 anche Platinum Center autorizzato per gli esami dell'Universit\u00e0 di Cambridge ESOL.\nProgramma culturale.\nTra coloro che in passato hanno tenuto conferenze o pubbliche letture troviamo: Harold Acton, Piero Bigongiari, Quentin Bell, Elizabeth Bowen, Cecil Day Lewis, Edith Evans, Joan Haslip, Francis King, Fosco Maraini, Edwin Muir, Frank Muir, Iris Murdoch, Tim Parks, John Pope Hennessy, Mario Praz, Lorna Sage, Edith Sitwell, Muriel Spark, Robert Speaight, William Trevor, Gore Vidal, Marina Warner, Angus Wilson; in tempi pi\u00f9 recenti si contano i nomi di Robin Butler, Geoffrey Hill, Anthony Kenny e Alexander McCall Smith.\nBiblioteca.\nLa Biblioteca, che conta pi\u00f9 di 52 000 volumi, \u00e8 ospitata in tre piani di Palazzo Lanfredini e si ritiene sia la pi\u00f9 grande biblioteca di prestito di libri inglesi nell'Europa continentale. Il suo scopo \u00e8 quello di rappresentare le culture inglesi e italiane. Ci sono estese collezioni di letteratura, storia, musica e storia dell'arte, come pure sezioni pi\u00f9 ristrette nei campi della filosofia, della religione, delle scienze sociali e del linguaggio. Nel corso degli anni, ha ricevuto donazioni di personalit\u00e0 quali: Harold Acton, Bernard Berenson, John Buchan, Irene Cooper Willis (Vernon Lee collection), Henry Furst, Victor Gollancz, Dorothy Nevile Lees (Edward Gordon Craig collection), Henry Newbolt, Osbert Sitwell, R.S. Spranger.\nArchivio.\nA partire dal 2001, si ospita a Palazzo Lanfredini un archivio comprendente non solo il deposito dell'Istituto, ma anche collezioni storiche e letterarie donate nell'andare degli anni, quali quelle di personalit\u00e0 come Craig, Horner, Hutton, Vernon Lee, Macquay e Waterfield collections.\nVisite reali.\nLa Principessa Margaret visit\u00f2 l'Istituto nel 1972, in occasione della mostra di Henry Moore al Forte Belvedere di Firenze. Helen, ex Regina di Romania, fu presente a numerose conferenze e concerti negli anni \u201870. Il Principe e la Principessa di Galles visitarono la Scuola e la Biblioteca nel 1985, dopo che il Principe Carlo accett\u00f2 di patrocinare l'Istituto (assieme allo statista Giovanni Spadolini). Il Principe Carlo vi ritorn\u00f2 anche nel 2002. La sua co-patrona \u00e8 al momento la signora Wanda Ferragamo. Catherine, duchessa di Cambridge (Catherine, detta Kate, Middleton) impieg\u00f2 parte del suo anno sabbatico presso l'Istituto, nel 2000. Il 31 marzo 2017 visiteranno l'istituto il Principe del Galles Carlo e sua moglie la Duchessa di Cornovaglia Camilla."}
{"id": "5496108", "revid": "599013", "url": "https://it.wikipedia.org/wiki?curid=5496108", "title": "Walace", "text": "Caratteristiche tecniche.\n\u00c8 un centrocampista difensivo ambidestro e molto abile nel recupero palla, con buone qualit\u00e0 fisiche, tecniche e atletiche. La sua aggressivit\u00e0 lo rende un buon marcatore, oltre che bravo nei contrasti e nel pressing. Pur essendo un mediano, partecipa spesso alle manovre offensive (anche inserendosi nelle linee difensive), nelle quali fa valere le sue doti balistiche e la sua visione periferica. In alcune occasioni \u00e8 stato utilizzato anche come difensore centrale.\nCarriera.\nClub.\nGr\u00eamio.\nHa esordito nella massima serie brasiliana col Gr\u00eamio nel 2014; nel 2016 ha esordito in Copa Libertadores, competizione nella quale ha realizzato un gol in 4 presenze.\nAmburgo.\nNel mercato di gennaio 2017 passa all'Amburgo per una cifra intorno ai 10 milioni di euro. L'11 febbraio 2017 realizza la prima rete con la nuova squadra nel successo per 0-3 contro il Lipsia. Dopo i primi 6 mesi in cui gioca solo 9 volte, l'anno successivo trova pi\u00f9 spazio. Tuttavia a fine stagione il club biancobl\u00f9 retrocede.\nHannover.\nNel giugno 2018, Walace si \u00e8 unito ai rivali del campionato del Hannover 96. con un contratto quadriennale fino al 2022. Il trasferimento pagato all'Amburgo \u00e8 stato stimato in 6 milioni di euro, di cui il 10% destinato all'ex club Gr\u00eamio. Tuttavia anche al Hannover Walace retrocede.\nUdinese.\nL'8 agosto 2019 viene acquistato dall'Udinese. Il 14 settembre seguente debutta con i bianconeri nella sconfitta per 1-0 contro l'Inter, in cui ha giocato da titolare prima di venire sostituito da Rolando Mandragora dopo 81 minuti.\nNazionale.\nNel 2015 \u00e8 stato convocato dal Brasile per disputare il Campionato sudamericano Under-20. Ha giocato 5 partite in Under-20 (nel campionato sudamericano di categoria del 2015) e 3 partite in Under-23.\nViene convocato per la Copa Am\u00e9rica Centenario (2016) negli Stati Uniti per sostituire l'infortunato Luiz Gustavo; debutta con i verdeoro nel corso della competizione nel 7-1 contro Haiti. Nella stessa estate viene convocato anche per le Olimpiadi 2016 in Brasile in sostituzione di Fred il cui club di appartenenza, lo Shakhtar Donetsk, ha rifiutato di liberarlo per il torneo. \u00c8 sceso in campo quattro volte durante il torneo, con la sua squadra che \u00e8 risultata vincitrice.\nStatistiche.\nPresenze e reti nei club.\n\"Statistiche aggiornate al 28 agosto 2021.\""}
{"id": "5496111", "revid": "767487", "url": "https://it.wikipedia.org/wiki?curid=5496111", "title": "Cypris", "text": "La cypris \u00e8 il secondo e ultimo degli stadi larvali prima dell'adulto nei crostacei Cirripedia e Facetotecta, segue lo stadio di nauplio.\nDescrizione.\nL'aspetto della larva cypris \u00e8 abbastanza simile a quella di un ostracode (dai quali \u00e8 per\u00f2 ben distinguibili per i caratteri delle appendici), tanto che prende il nome dal genere di ostracodi \"Cypris\". La larva cypris ha carapace bivalve di forma ovale. Sono presenti due occhi composti, spesso ben visibili, situati all'incirca a un terzo del corpo (l'occhio naupliare mediano \u00e8 talvolta presente). Sei paia di arti toracici e una \"furca\" caudale sono visibili all'esterno del carapace bivalve. L'unico paio di appendici cefaliche che fuoriescono dal carapace sono le antennule, che portano all'estremit\u00e0 dei dischi adesivi appiattiti. Le dimensioni variano da 0,4 a 1,2\u00a0mm.\nNei Facetotecta le cypris non hanno un carapace bivalve ma uno scudo cefalico che non copre completamente il corpo. Inoltre gli occhi composti, assieme all'occhio naupliare, sono gi\u00e0 visibili nello stadio di metanauplio.\nBiologia e sviluppo.\nLa larva cypris smette di alimentarsi e nuota attivamente. Difatti, le cypris non hanno un tratto digestivo sviluppato e la bocca \u00e8 spesso chiusa, senza comunicazione verso lo stomaco. Vive quindi delle riserve accumulate durante lo stadio nauplius sotto forma di lipidi. Le riserve d'energia accumulate dalla cypris pu\u00f2 permetterle di sopravvivere con questo stile di vita fino a 13 giorni senza alimentarsi durante i quali cerca uno substrato sul quale fissarsi.\nNei Rhizocephala e negli Acrothoracica vi sono cypris maschili e femminili.\nNegli Scalpelliformes e in alcune specie parassite dei superordini Acrothoracica e Rhizocephala lo stadio di nauplio avviene all'interno dell'uovo da cui si schiude direttamente una cypris.\nLo stadio cypris dei cirripedi si sviluppa all'interno del metanauplio da cui viene liberato con una muta e dura due settimane durante il quale esplora il fondale alla ricerca di una superficie sulla quale fissarsi grazie alle antennule che secernono una sostanza glicoproteica adesiva. Le specie gregarie hanno tendenza a fissarsi al substrato in gruppi. Le specie parassite si fissano una volta incontrato un ospite adatto. Le presenza frequente di larve cypris \u00e8 indicativa di acque scarsamente contaminate.\nUna volta fissata al substrato la larva cypris dei ciripedi inizia il processo di metamorfosi che produce un giovanile sessile simile all'adulto."}
{"id": "5496112", "revid": "380453", "url": "https://it.wikipedia.org/wiki?curid=5496112", "title": "Be\u015fikta\u015f Jimnastik Kul\u00fcb\u00fc 2014-2015 (pallavolo femminile)", "text": "Questa voce raccoglie le informazioni riguardanti la Be\u015fikta\u015f Jimnastik Kul\u00fcb\u00fc nella stagione 2014-2015.\nOrganigramma societario.\nArea direttiva\nArea tecnica"}
{"id": "5496126", "revid": "599013", "url": "https://it.wikipedia.org/wiki?curid=5496126", "title": "Thalles", "text": "\u00c8 scomparso nel 2019 all'et\u00e0 di 24 anni a seguito di un incidente stradale.\nCaratteristiche tecniche.\nEra una punta centrale che poteva giocare anche da ala destra. Mor\u00ec in un incidente motociclistico il 22 giugno 2019.\nCarriera.\nNazionale.\nNel 2015 \u00e8 stato convocato dal Brasile per disputare il Campionato sudamericano Under-20."}
{"id": "5496128", "revid": "842111", "url": "https://it.wikipedia.org/wiki?curid=5496128", "title": "Unione Comuni della Val Vibrata", "text": ""}
{"id": "5496130", "revid": "1516566", "url": "https://it.wikipedia.org/wiki?curid=5496130", "title": "Young Ideas (Ray Anthony)", "text": "Young Ideas \u00e8 un album a nome di \"Ray Anthony and His Orchestra\", pubblicato dalla Capitol Records nel 1957.\nNel 2007 la \"Lone Hill Jazz Records\" (LHJ10306) ripubblic\u00f2 su CD il disco assieme ad un altro LP (\"Moments Together\").\nMusicisti.\nMoonglow / Why Do I Love You? / I Love You / Nice Work If You Can Get It / Button Up Your Overcoat / You Turned the Tables on Me / Just One of Those Things / That Old Feeling / Coquette\nLonely Night in Paris / Wrap Your Troubles in Dreams (And Dream Your Troubles Away) / Young Ideas"}
{"id": "5496132", "revid": "481666", "url": "https://it.wikipedia.org/wiki?curid=5496132", "title": "A Close Call", "text": ""}
{"id": "5496135", "revid": "729019", "url": "https://it.wikipedia.org/wiki?curid=5496135", "title": "Conor O'Shea", "text": "Biografia.\nConor O'Shea crebbe nelle file del , \"franchise\" provinciale irlandese in cui divenne professionista; sua \u00e8 la prima meta europea del Leinster, marcata nel 1995 al Giuriati di Milano in un incontro di Heineken Cup contro il .\nNel 1993 debutt\u00f2 per la Nazionale irlandese contro la e due anni pi\u00f9 tardi prese parte alla in Sudafrica; fu anche nella rosa della Nazionale alla nel Regno Unito.\nNel 1996 fu a Londra dove gioc\u00f2 nei in English Premiership; un incidente di gioco in campionato a novembre 2000 contro il provoc\u00f2 a O'Shea problemi a una caviglia che non si risolsero mai definitivamente e non gli permisero pi\u00f9 di tornare in campo tanto che a un anno dall'incidente dovette dichiarare il ritiro definitivo dall'attivit\u00e0.\nDopo un periodo come allenatore proprio dei London Irish e cinque anni nel settore sviluppo della Rugby Football Union, nel 2010 assunse l'incarico di Director of rugby (allenatore) degli , alla guida dei quali si aggiudic\u00f2 nel 2011-12 il titolo di campione inglese, il primo per la formazione a maglie arlecchino.\nDi gennaio 2016 \u00e8 l'annuncio da parte di O'Shea di voler lasciare gli alla fine della stagione; nonostante la conferma di essere stato contattato dalla Federazione Italiana Rugby per succedere a Jacques Brunel alla guida della Nazionale a luglio 2016, O'Shea non aveva tuttavia confermato alcun impegno futuro.\nDopo il termine del Sei Nazioni 2016 e la fine del contratto di Brunel \u00e8 altres\u00ec stata resa ufficiale la notizia del conferimento dell'incarico allo stesso O'Shea, il quale \u00e8 destinato ad assumere la carica al termine della stagione di campionato con gli .\nIl 16 novembre 2019 ha rassegnato le sue dimissioni come commissario tecnico dell'Italia."}
{"id": "5496138", "revid": "339392", "url": "https://it.wikipedia.org/wiki?curid=5496138", "title": "Reggae rock", "text": ""}
{"id": "5496146", "revid": "767487", "url": "https://it.wikipedia.org/wiki?curid=5496146", "title": "Walpurgis Night", "text": "Walpurgis Night \u00e8 il primo album in studio del gruppo musicale heavy metal tedesco Stormwitch, pubblicato nel 1984.\nIl disco.\nIl disco d'esordio della band \u00e8 stato registrato in soli otto giorni ed \u00e8 stato pubblicato dall'etichetta tedesca Scratch Records, che lo ha inserito in un'edizione in CD del 1986 contenente anche il terzo album e intitolata \"Stronger Than Heaven / Walpurgis Night\".\nIn seguito \u00e8 stato ristampato in CD nel 2004 dalla Battle Cry Records, che ha anche pubblicato gli altri quattro album della band usciti negli anni ottanta. Questa versione contiene quattro tracce bonus live registrate in bassa qualit\u00e0 durante un concerto del 1984.\nNel 2013 \u00e8 stato ristampato in formato LP dalla Heavy Forces Records."}
{"id": "5496148", "revid": "16758", "url": "https://it.wikipedia.org/wiki?curid=5496148", "title": "Giancarlo Merzario", "text": "Carriera.\nGiocatore.\nHa legato il suo nome soprattutto a quello dei Mastini Varese, con cui ha giocato a pi\u00f9 riprese: tra il 1991 ed il 1996, nella stagione 1997-1998 e tra il 2003 ed il 2005, anno in cui la squadra fall\u00ec. Coi varesini si aggiudic\u00f2 la Federation Cup 1995-1996.\nSuccessivamente ha giocato sia con la squadra che nacque dalle ceneri dei Mastini, l'HC Varese (in seconda serie), che con l'altra squadra di Varese, i Varese Killer Bees che disputano il campionato svizzero.\nIn Italia ha vestito anche le maglie di HC Como (per una stagione in serie A2, e per una in massima serie) e Real Torino HC (una stagione in seconda serie).\nPer una stagione ha giocato anche nel campionato spagnolo: nel 1996 i Mastini Varese avevano sospeso le attivit\u00e0, e Merzario segu\u00ec Luciano Basile, gi\u00e0 allenatore in seconda dei Mastini, al Majadahonda HC.\nAllenatore.\nHa allenato la formazione under-19 dell'HC Varese nel 2007-2008.\nNel 2015 \u00e8 stato nominato \"head coach\" della prima squadra del Varese, militante in serie A2. Prese il posto di Nenad Ilic."}
{"id": "5496149", "revid": "33689", "url": "https://it.wikipedia.org/wiki?curid=5496149", "title": "Gru di capone", "text": "La gru di capone o grua di capone \u00e8 una grande trave di legno situata sulle fiancate della prua di una nave, e inclinata in avanti a circa 45 gradi. Viene utilizzata per sostenere l'\u00e0ncora quando viene calata o sollevata tramite il capone, e per portarla nel suo alloggiamento una volta sospesa al di fuori della nave. \u00c8 corredata di una carrucola sulla punta esterna, e l'estremit\u00e0 interna (che \u00e8 chiamata tifa) si inserisce nel suo alloggiamento. Lo scopo della gru di capone \u00e8 quello di fornire una trave abbastanza pesante per sostenere il peso dell'ancora, e di tenere l'ancora, di metallo, lontana dalle murate di legno della nave per evitare danni.\nNella pratica comune storica, l'estremit\u00e0 sporgente della trave era scolpita per assomigliare al volto di un leone o di un gatto. Il nome inglese della trave infatti \u00e8 \"cathead\" (\"testa di gatto\"). Non si sa se tale intaglio era dovuto al nome gi\u00e0 esistente della trave o se la trave venne cos\u00ec chiamata a causa della pratica di tale scultura. L'origine del termine \"cathead\" \u00e8 oscura, ma risale almeno al XVII secolo ed \u00e8 utilizzato da \"Mainwaring\" e \"Boteler\" nei loro dizionari. Robert Charles Leslie in \"Old Sea Wings, Ways and Words in the Days of Oak and Hemp\" (1890), a pagina 154, scrive: "}
{"id": "5496151", "revid": "287204", "url": "https://it.wikipedia.org/wiki?curid=5496151", "title": "Cantone di Chevigny-Saint-Sauveur", "text": "Il Cantone di Chevigny-Saint-Sauveur \u00e8 una divisione amministrativa dell'Arrondissement di Digione.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 7 comuni di:"}
{"id": "5496154", "revid": "1921140", "url": "https://it.wikipedia.org/wiki?curid=5496154", "title": "Lingua micmac", "text": "La lingua micmac (o mi'kmaq, migmaw o mikmaw), endonimo: m\u00edkmaw\u00edsimk \u00e8 una lingua della famiglia linguistica delle lingue algonchine parlata dai Mi'kmaq, stanziati nella zona orientale del Canada.\nSistema di scrittura.\nIl micmac viene scritto, attualmente, usando l'alfabeto latino. Esistono diverse trascrizioni dei suoni della lingua, ideati da missionari nel XIX secolo.\nPrecedentemente, la lingua veniva scritta utilizzando la scrittura geroglifica Mi'kmaq. \nL'origine di questo sistema di scrittura \u00e8 controversa. Una pubblicazione del governo del Qu\u00e9bec, la attribuisce a un missionario francese, Chr\u00e9tien Le Clercq, il quale disse di aver adattato dei simboli, che dei bambini avevano tracciato su pezzi di corteccia, come sistema mnemonico per ricordare le preghiere.\nAltre fonti l'attribuiscono a un improbabile visita di antichi Egizi. Un'altra fonte suggerisce che questa forma di scrittura sarebbe esistita prima dell'arrivo dei francesi e sarebbe un'invenzione originale dei Micmac."}
{"id": "5496163", "revid": "36426", "url": "https://it.wikipedia.org/wiki?curid=5496163", "title": "Pietragrossa", "text": "Pietragrossa \u00e8 un rilievo dell'isola d'Elba.\nDescrizione.\nSituato nel settore occidentale dell'isola, presso Chiessi, raggiunge un'altezza di 400 metri sul livello del mare.\nIl toponimo deriva da una vasta formazione monzogranitica che contraddistingue il rilievo."}
{"id": "5496167", "revid": "1536407", "url": "https://it.wikipedia.org/wiki?curid=5496167", "title": "Nathan Allan de Souza", "text": "Caratteristiche tecniche.\n\u00c8 un centrocampista offensivo che trova la sua collocazione ideale come trequartista.\nCarriera.\nAtletico Paranaense.\nNato a Blumenau, nel 2009 primi passi nelle giovanili dell'. Promosso in prima squadra ad inizio 2014, il 29 gennaio, debutta in Coppa Libertadores sostituendo Marcelo Cirino a dieci minuti dalla fine della gara persa contro lo . Il 22 maggio seguente, invece, fa il proprio debutto in S\u00e9rie A in un pareggio contro il .\nDate le buone prestazioni fornite per il club nell'ottobre dello stesso anno rinnova il proprio contratto, tuttavia a seguito di alcune rivelazione da parte del calciatore contro alcune decisioni del club che \u00e8 finito con un incontro in tribunale, viene retrocesso nella formazione Under-23.\nChelsea e prestito al Vitesse.\nMessosi in mostra durante il campionato sudamericano Under-20, nel luglio 2015 viene acquistato dal per una cifra non rivelata che si presume sia attorno ai 4.5 milioni di euro.\nPochi giorni dopo il trasferimento ai \"blues\", viene mandato in prestito al , assieme a Isaiah Brown e Lewis Baker. Il 6 agosto debutta in UEFA Europa League nella sconfitta contro il per 0-2. Tre giorni dopo fa il proprio debutto in Eredivisie; mentre il 24 agosto segna la prima rete con il club nella vittoria contro il per 3-0. Nel corso della stagione trova il campo in 19 occasioni e segnando in tutto due volte.\nA seguito delle buone prestazioni nel giugno 2016 il annuncia il rinnovo del prestito per un'altra stagione. Il 6 agosto seguente, in occasione della prima giornata del campionato 2016-2017 segna la sua prima doppietta nella vittoria per 4-1 contro il . Nell'aprile del 2017 vince la coppa olandese battendo in finale l' per 2-0. Conclude la stagione totalizzando 32 partite, di cui 21 da titolare, segnando cinque gol.\nAmiens.\nConcluso il prestito, torna al che il 31 agosto 2017 ne annuncia il passaggio in prestito all'. Debutta in Ligue 1 il 17 settembre nella sconfitta in trasferta per 2-0 contro l'. Durante il resto della stagione fa soltanto altre due presenze in Coupe de la Ligue, motivo per cui nel gennaio 2018 fa ritorno al Chelsea, che il 18 gennaio lo manda di nuovo in prestito al .\nAtl\u00e9tico Mineiro.\nIl 24 luglio 2018, fa ritorno in patria, trasferendosi in prestito fino al 2020 all'. Debutta con gli \"alvinegro\" il 15 ottobre 2018 nel pareggio contro l'.\nNel corso della stagione totalizza altre 7 presenze con il giocatore relegato nei ranghi delle riserve per gran parte della stagione.\nLa stagione successiva trova il proprio esordio assoluto in Coppa Sudamericana il 22 maggio 2019 contro l'; preceduto dal primo gol in maglia \"alvinegra\" il 5 maggio 2019 contro il .\nDiventato ormai uno dei titolari, nel luglio 2020 viene riscattato firmando un contratto quadriennale.\nNelle stagioni successive contribuisce attivamente alla conquista della Coppa brasiliana e del campionato brasiliano.\nFluminense.\nIl 4 gennaio 2022 viene acquistato in prestito dal .\nNazionale.\nNel 2013 \u00e8 stato convocato dal Brasile per disputare i Mondiali Under-17.\nNel 2015 \u00e8 stato convocato dal Brasile per disputare il Campionato sudamericano Under-20."}
{"id": "5496169", "revid": "36426", "url": "https://it.wikipedia.org/wiki?curid=5496169", "title": "Monte Turato", "text": "Il Monte Turato \u00e8 un rilievo dell'isola d'Elba.\nDescrizione.\nSituato nel settore sud-occidentale dell'isola, raggiunge un'altezza di 165 metri sul livello del mare.\nIl toponimo, attestato nel 1885, deriva dall'aggettivo \"turato\", ossia \u00abchiuso\u00bb."}
{"id": "5496172", "revid": "363629", "url": "https://it.wikipedia.org/wiki?curid=5496172", "title": "WHIP (baseball)", "text": "La WHIP (\"Walks plus Hits per Inning Pitched,\" \"basi su ball e valide concesse per inning lanciato\") \u00e8 la statistica, nel gioco del baseball, che descrive il numero di corridori messi in base da un lanciatore in ciascun inning di gioco. \nSi ottiene sommando il numero di basi ball e battute valide concesse da un lanciatore alla squadra avversaria, e dividendo la somma per il numero di inning lanciati. Rientrano nel conteggio le basi ball intenzionali concesse dal lanciatore, ma non le basi automatiche dovute a un colpito da lancio. Una whip inferiore a 1.00 viene considerata lo standard per un ottimo lanciatore. Ideata nel 1979 dallo scrittore Daniel Okrent, uno dei creatori del \"fantasy baseball\", misura in maniera pi\u00f9 adeguata rispetto alla Media PGL la prestazione del lanciatore, non tenendo conto di errori e punti non guadagnati ed \u00e8 una delle statistiche pi\u00f9 citate nel campo della sabermetrica.\nRecord della WHIP.\nIl record per la stagione conclusa con la WHIP pi\u00f9 bassa di sempre appartiene a Pedro Martinez, che chiuse l'anno 2000 con una WHIP di 0.7373. Nella storia della MLB solo due lanciatori hanno terminato le proprie carriere con una WHIP inferiore a 1.00, Addie Joss, che chiuse a 0.9678, e Ed Walsh, con 0.996. Il grande lanciatore dei New York Yankees Mariano Rivera ha chiuso la propria carriera con una WHIP di 1.0003: in 1.2832\u20443 inning lanciati, ha concesso un totale di 1.284 tra basi ball e valide."}
{"id": "5496173", "revid": "36426", "url": "https://it.wikipedia.org/wiki?curid=5496173", "title": "Monte Petriciaio", "text": "Il Monte Petriciaio \u00e8 un rilievo dell'isola d'Elba.\nDescrizione.\nSituato nel settore centrale dell'isola, raggiunge un'altezza di 348 metri sul livello del mare.\nIl toponimo, attestato nel 1840, deriva da \"p\u00e9tricia\", nome locale della pianta \"Inula viscosa\"."}
{"id": "5496174", "revid": "599013", "url": "https://it.wikipedia.org/wiki?curid=5496174", "title": "Nathan Cardoso", "text": "Caratteristiche tecniche.\n\u00c8 un difensore centrale che all'occorrenza pu\u00f2 essere schierato come mediano.\nCarriera.\nNazionale.\nNel 2015 \u00e8 stato convocato dal Brasile per disputare il Campionato sudamericano Under-20.\nClub.\nIl 18 agosto 2017, il Servette annuncia di aver trovato un accordo con il Palmeiras per il prestito del giocatore. Fa il suo esordio ufficiale con la maglia granata, il 25 agosto 2017 allo Stade de Gen\u00e8ve contro l'Aarau sostituendo Christopher Mfuyi nel corso del secondo tempo. Il 10 settembre, segna la sua prima rete in campionato in occasione della partita interna contro lo .\nNell'estate 2019 viene acquistato dallo per 650.000 \u20ac.\nIl 25 giugno 2021 si trasferisce negli Stati Uniti ai S.J. Earthquakes. "}
{"id": "5496175", "revid": "798140", "url": "https://it.wikipedia.org/wiki?curid=5496175", "title": "Margaret Hamilton (scienziata)", "text": "\u00c8 stata la direttrice del \"Software Engineering Division\" del MIT \"Instrumentation Laboratory\", che svilupp\u00f2 il software di bordo per il programma Apollo. Il team della Hamilton ha risolto le complicazioni relative allo sbarco dell'Apollo 11 sulla Luna, garantendo il successo della missione. Nel 1986, Hamilton ha fondato la \"Hamilton Technologies, Inc.\" nella citt\u00e0 di Cambridge, Massachusetts. La societ\u00e0 nacque per sviluppare il cosiddetto \"Universal Systems Language\" basato sul paradigma di \"Development Before the Fact (DBTF)\" per la progettazione di sistemi e di software.\nHamilton ha pubblicato pi\u00f9 di 130 articoli, atti e relazioni su vari argomenti; ha lavorato a 60 progetti ed \u00e8 stata coinvolta in sei grandi programmi.\nBiografia.\nFormazione.\nNata a Paoli (Indiana) da Kenneth Heafield e Ruth Ester Heafield (nata Partington), si \u00e8 diplomata alla Hancock High School nel 1954; successivamente si \u00e8 laureata in matematica presso l'Universit\u00e0 del Michigan e ha poi conseguito la laurea in matematica e filosofia presso l'Earlham College nel 1958. Fino alla laurea ha per un breve periodo insegnato matematica e francese alle scuole superiori, allo scopo di sostenere il marito nei suoi studi di primo livello a Harvard, con lo scopo di conseguire un titolo di secondo livello in un secondo momento. Si \u00e8 trasferita a Boston con l'intenzione di fare ricerca nell'ambito della matematica pura alla Brandeis University. Nel 1960 ha ottenuto un impiego temporaneo al Massachusetts Institute of Technology (MIT) per sviluppare software per le previsioni meteo per i calcolatori LGP-30 e PDP-1 per un progetto del professor Edward Norton Lorenz, del dipartimento di meteorologia. A quel tempo, informatica e ingegneria del software non erano ancora discipline universitarie; al contrario, i programmatori si sono formati facendo esperienza sul campo.\nProgetto SAGE.\nDal 1961 al 1963, Hamilton ha lavorato al progetto Semi Automatic Ground Environment (SAGE) presso i \"Lincoln Labs\". Il progetto SAGE era un'estensione del progetto Whirlwind, avviato dal MIT e volto allo sviluppo di un sistema informatico per le previsioni e simulazioni meteorologiche. Il SAGE \u00e8 stato quindi sviluppato ad uso militare, come sistema di difesa antiaerea in previsione di possibili attacchi sovietici durante la guerra fredda. Hamilton disse in merito al suo lavoro per il progetto\nGrazie al suo contributo al progetto, \u00e8 diventata una candidata per la posizione di capo sviluppo per il software di volo del programma Apollo alla NASA.\nNASA.\nHamilton \u00e8 entrata quindi al Charles Stark Draper Laboratory al MIT, che all'epoca stava lavorando alle missioni Apollo, dove divenne infine direttrice e supervisore dello sviluppo software per i programmi Apollo e Skylab. Alla NASA, il team diretto da Hamilton era responsabile dello sviluppo del software che avrebbe guidato le capsule del programma Apollo nella navigazione e nell'atterraggio sulla Luna, e le sue molteplici varianti usate in altri progetti successivi, tra i quali Skylab.\nApollo 11.\nLe scelte progettuali del gruppo di Hamilton e del sistema operativo di J. Halcombe Laning si sono rivelate cruciali, e in uno dei momenti critici durante lo svolgimento della missione Apollo 11, hanno evitato l'abbandono della missione. Tre minuti prima dell'atterraggio del lander sulla superficie lunare, sono scattati diversi allarmi in quanto il computer era sovraccarico di dati in ingresso, a causa del fatto che il sistema radar di rendezvous (non necessario in fase di atterraggio) stava aggiornando un contatore, impegnando il computer in cycle stealing. Tuttavia, grazie allo scheduler pre-emptive a priorit\u00e0 fissa, i processi impegnati nell'atterraggio, a priorit\u00e0 maggiore, hanno interrotto i processi a priorit\u00e0 minore. Il difetto \u00e8 stato attribuito poi ad una checklist errata.\nBusiness.\nDal 1976 al 1984 Hamilton \u00e8 stata CEO di una societ\u00e0 da lei cofondata, chiamata Higher Order Software (HOS), che si occupava di prevenzione e resistenza agli errori software, sulla base della sua esperienza maturata al MIT. La societ\u00e0 ha sviluppato un prodotto chiamato USE.IT, basato su metodologia HOS.\nNel 1986 ha fondato ed \u00e8 divenuta CEO della Hamilton Technologies, a Cambridge (Massachusetts). La societ\u00e0 \u00e8 nata sulla base del Universal Systems Language (USL) e del suo ambiente automatizzato, 001 Tool Suite, basato sul paradigma di progettazione e sviluppo software da lei sviluppato, \"development before the fact\" (DBTF).\nEredit\u00e0.\nHamilton ha reso popolare l'espressione \"ingegneria del software\" (\"software engineering\"), precedentemente coniato da Anthony Oettinger. All'epoca l'ingegneria del software non era considerata con la stessa seriet\u00e0 di altre discipline ingegneristiche e non era vista come una scienza. Lei usava l'espressione \"ingegneria del software\" per distinzione rispetto all'ingegneria dell'hardware, e con il tempo l'ingegneria del software ha acquisito la sua dignit\u00e0 scientifica. Nel suo lavoro al MIT ha preso parte alla definizione dei principi fondamentali della programmazione, lavorando sui primi computer mobili. Il suo contributo va oltre il semplice successo delle missioni lunari, ma insieme a tante colleghe ingegnere rappresenta una figura simbolica nella conquista tutt'ora in corso della parit\u00e0 di genere nelle discipline STEM.\nVita privata.\nConobbe suo marito, James Cox Hamilton, al Earlham College. Si sposarono verso la fine degli anni cinquanta, dopo aver conseguito il bachelor a Heafield. Ebbero una figlia di nome Lauren che, in seguito, spos\u00f2 il miliardario James Cox Chambers. Hamilton non ebbe problemi nel proseguimento della sua carriera alla NASA durante la maternit\u00e0, e nel fine settimana spesso portava Lauren nei laboratori e passava del tempo con lei mentre lavorava alla programmazione del software Apollo. In seguito divorzi\u00f2 dal marito."}
{"id": "5496178", "revid": "1784492", "url": "https://it.wikipedia.org/wiki?curid=5496178", "title": "Tre\u0107a hrvatska nogometna liga 2009-2010", "text": "La Tre\u0107a hrvatska nogometna liga 2009-10, conosciuta anche come 3.HNL 2009-10, \u00e8 stata la 19\u00aa edizione della terza serie del campionato di calcio croato. Le 54 squadre erano divise in 3 gironi di 18 squadre su base geografica.\nPer essere promosse nella categoria superiore, la Druga liga, le societ\u00e0 richiedenti devono posizionarsi entro i primi 3 posti della classifica finale ed essere in regola con i parametri richiesti (solidit\u00e0 finanziaria, stadio a norma, etc)."}
{"id": "5496182", "revid": "8660", "url": "https://it.wikipedia.org/wiki?curid=5496182", "title": "Cougars de Saint-Ouen-l'Aum\u00f4ne", "text": "I Cougars de Saint-Ouen-l'Aum\u00f4ne sono una squadra di football americano di Saint-Ouen-l'Aum\u00f4ne, in Francia.\nStoria.\nLa squadra \u00e8 stata fondata nel 1989 come Firebirds Saint-Ouen-l'Aum\u00f4ne; ha successivamente cambiato nome in Mustangs Saint-Ouen-l'Aum\u00f4ne, per assumere infine il nome attuale. Ha vinto 2 volte il Casco di Diamante, una volta il Casco d'Oro (torneo di seconda divisione) e due campionati regionali (torneo di quarta divisione)."}
{"id": "5496186", "revid": "767487", "url": "https://it.wikipedia.org/wiki?curid=5496186", "title": "A Close Call (film 1916)", "text": "A Close Call \u00e8 un cortometraggio muto del 1916 scritto, diretto e interpretato da Tom Mix. Il film, di genere western e prodotto dalla Selig Polyscope Company, aveva come altri interpreti Victoria Forde, Joe Ryan, Pat Chrisman, Sid Jordan.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 28 ottobre 1916."}
{"id": "5496187", "revid": "599013", "url": "https://it.wikipedia.org/wiki?curid=5496187", "title": "Lorran de Oliveira Quintanilha", "text": "Caratteristiche tecniche.\n\u00c8 un terzino sinistro fluidificante, che pu\u00f2 giocare anche a centrocampo.\nCarriera.\nNazionale.\nNel 2015 \u00e8 stato convocato dal Brasile per disputare il Campionato sudamericano Under-20.\nPalmar\u00e8s.\nCampionato Carioca: 1"}
{"id": "5496191", "revid": "767487", "url": "https://it.wikipedia.org/wiki?curid=5496191", "title": "Out of the Shadows (film 1916)", "text": "Out of the Shadows \u00e8 un cortometraggio muto del 1916 diretto da Burton L. King. Di genere drammatico, prodotto dalla Selig Polyscope Company, il film aveva come interpreti \nRobyn Adair, Eugenie Forde, Leo Pierson, Virginia Kirtley, Louella Maxam, Ed Brady.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 23 ottobre 1916."}
{"id": "5496192", "revid": "36426", "url": "https://it.wikipedia.org/wiki?curid=5496192", "title": "Colle alla Gatta", "text": "Il Colle alla Gatta \u00e8 un rilievo dell'isola d'Elba.\nDescrizione.\nSituato nel settore occidentale dell'isola, tra Marciana e Marciana Marina, raggiunge un'altezza di 232 metri sul livello del mare.\nIl toponimo, attestato nel 1840, \u00e8 una corruzione di \"Colle alla Guata\", ossia un'altura dove esisteva una postazione di avvistamento (dall'antico verbo \"guatare\") in modo simile al Masso alla Guata."}
{"id": "5496193", "revid": "767487", "url": "https://it.wikipedia.org/wiki?curid=5496193", "title": "Tales of Terror (Stormwitch)", "text": "Tales of Terror \u00e8 il secondo album in studio del gruppo musicale heavy metal tedesco Stormwitch, edito nel 1985.\nIl disco.\nIl disco \u00e8 stato pubblicato in vinile, in Europa dall'etichetta tedesca Scratch Records e in Nord America dalla Banzai Records (anche in musicassetta). Nel 2004 \u00e8 uscita un'edizione in CD tramite Battle Cry Records con l'aggiunta di quattro tracce bonus registrate in bassa qualit\u00e0 durante tre concerti tenutisi tra il 1984 e il 1985.\nNel 2013 \u00e8 stato ristampato in picture disc con tiratura limitata a 333 copie dalla Heavy Forces Records."}
{"id": "5496194", "revid": "599013", "url": "https://it.wikipedia.org/wiki?curid=5496194", "title": "Thiago Maia", "text": "Caratteristiche tecniche.\n\u00c8 un centrocampista centrale completo, bravo sia in fase di interdizione che in fase di costruzione.\nCarriera.\nClub.\nDopo aver mosso i primi passi nel , \u00e8 passato al , con cui ha esordito da professionista nel 2014. Ha giocato per il club di San Paolo fino al 2017, vincendo due campionati paulista (2015 e 2016).\nNel 2017 \u00e8 stato acquistato dal , con cui ha giocato per due stagioni e mezza, facendo anche l'esordio nelle competizioni UEFA per club.\nIl 22 gennaio 2020 viene annunciato il suo passaggio in prestito al per un anno e mezzo, facendo quindi ritorno in Brasile.\nIl 12 gennaio 2022 viene riscattato dal club brasiliano.\nNazionale.\nNel 2013 \u00e8 stato convocato dalla nazionale brasiliana Under-17 per disputare il Campionato sudamericano ed i Mondiali di categoria. Nel 2015 \u00e8 stato convocato dalla selezione Under-20 per disputare il Campionato sudamericano Under-20.\nNel 2016 viene convocato anche dalla nazionale olimpica per le Olimpiadi svoltesi Brasile, laureandosi campione grazie alla vittoria in finale ai calci di rigore contro la Germania."}
{"id": "5496195", "revid": "767487", "url": "https://it.wikipedia.org/wiki?curid=5496195", "title": "Only a Rose", "text": "Only a Rose \u00e8 un cortometraggio muto del 1916 diretto da Burton L. King. Di genere drammatico, prodotto dalla Selig Polyscope Company e sceneggiato da Will M. Ritchey, il film aveva come interpreti Robyn Adair, Virginia Kirtley, Leo Pierson, Ed Brady, Eugenie Forde, Louella Maxam.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 16 ottobre 1916."}
{"id": "5496204", "revid": "767487", "url": "https://it.wikipedia.org/wiki?curid=5496204", "title": "A Mistake in Rustlers", "text": "A Mistake in Rustlers \u00e8 un cortometraggio muto del 1916 diretto da Tom Mix che ne firma anche il soggetto oltre ad esserne l'interprete principale. Gli altri attori erano Victoria Forde, partner abituale di Mix, Sid Jordan, Leo Maloney, Pat Chrisman.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 21 ottobre 1916 dopo essere stato presentato in prima il 14 ottobre. In Brasile, il film prese il titolo \"Um Erro em Homens Ativos\"."}
{"id": "5496207", "revid": "339392", "url": "https://it.wikipedia.org/wiki?curid=5496207", "title": "Associazione Sportiva Dilettantistica Anziolavinio", "text": ""}
{"id": "5496216", "revid": "547034", "url": "https://it.wikipedia.org/wiki?curid=5496216", "title": "Prime colture domesticate", "text": "Le prime colture domesticate sono le otto specie di piante che sono state rese domestiche, cio\u00e8 coltivabili, dalle prime comunit\u00e0 agricole dell'Olocene (Neolitico preceramico A e B) nella regione detta Mezzaluna fertile dell'Asia occidentale e che formarono la base dell'agricultura nel Medio Oriente, Nord Africa, India, Persia e pi\u00f9 tardi Europa. Esse consistono in lino, tre cereali e quattro legumi e sono le prime piante rese domestiche nel mondo. Sebbene la segala compaia negli strati finali Epi-Palaeolitici a Tell Abu Hureyra (il primo caso di specie di pianta domesticata), essa non era significativa nel Periodo Neolitico dell'Asia sud-occidentale e divenne comune solo con la diffusione dell'agricoltura nell'Europa settentrionale parecchi millenni dopo."}
{"id": "5496218", "revid": "729019", "url": "https://it.wikipedia.org/wiki?curid=5496218", "title": "Allianz Pace", "text": " \nAllianz Pace \u00e8 stata una compagnia di assicurazioni italiana con sede a Milano in Piazza Cavour 5, attiva su tutti i rami attraverso una propria rete di agenzie. Nel 1995 \u00e8 stata fusa per incorporazione nell'Unione Subalpina di Assicurazioni, che a sua volta ha cambiato la ragione sociale in Allianz Subalpina.\nStoria.\nNel 1919 viene fondata, a Milano, La Pace Assicurazioni e Riassicurazioni.\nNel 1928 viene fondata, a Torino, l'Unione Subalpina di Assicurazioni.\nNel 1966 Allianz istituisce a Milano una Rappresentanza Generale per l'Italia.\nNel 1986, con decorrenza 1 gennaio, la Rappresentanza Allianz per l'Italia trasferisce le sue attivit\u00e0 in La Pace, divenendo Allianz Pace.\nNel 1995 l'Unione Subalpina di Assicurazioni incorpora Allianz Pace divenendo Allianz Subalpina.\nNote.\n \nCollegamenti esterni.\n "}
{"id": "5496222", "revid": "8660", "url": "https://it.wikipedia.org/wiki?curid=5496222", "title": "Molosses d'Asni\u00e8res", "text": "I Molosses d'Asni\u00e8res sono una squadra di football americano di Asni\u00e8res-sur-Seine, in Francia.\nStoria.\nLa squadra \u00e8 stata fondata nel 1992 come Molosses Boulogne-Billancourt, per assumere infine il nome attuale. Ha vinto 4 volte il Challenge Feminin, due volte il Casco d'Oro (torneo di seconda divisione), due volte il Casco d'Argento (torneo di seconda divisione) e un campionato regionale (torneo di quarta divisione); la sezione di flag football ha vinto due campionati nazionali e quattro regionali."}
{"id": "5496227", "revid": "2146946", "url": "https://it.wikipedia.org/wiki?curid=5496227", "title": "Dominique Heintz", "text": ""}
{"id": "5496229", "revid": "599013", "url": "https://it.wikipedia.org/wiki?curid=5496229", "title": "Eduardo Henrique da Silva", "text": "Caratteristiche tecniche.\n\u00c8 un mediano. E dotato di una discreta tecnica, molto abile nei cross, forte di testa.\nCarriera.\nClub.\nGiovanili in Brasile e prestito in Portogallo.\nEsordisce calcisticamente in Brasile, suo paese natale, nel Guarani. Viene successivamente venduto al San Paolo, dove non trova spazio e successivamente all'Atletico Mineiro, in cui milita tre anni, vincendo una Coppa del Brasile e un Campionato Mineiro. Viene poi ceduto all'Internacional che lo cede seguentemente in prestito all'Atletico Paranaenese, in cui trova i suoi primi gol. La stagione successiva va a giocare in Portogallo, precisamente nel Belenenses, trovando il primo gol in Primeira Liga il 27 ottobre 2018, nel 2-0 contro il Benfica.\nSporting Lisbona e prestito al Crotone.\nNell'estate 2019 viene ceduto allo Sporting Lisbona e dopo una stagione con 15 presenze e 0 reti, viene ceduto l'anno successivo al Crotone, neopromosso in massima serie.\nIl 12 dicembre 2020 trova il primo gol con i calabresi e in massima serie, nella vittoria dei pitagorici per 4-1 contro lo Spezia.\nNazionale.\nNel 2015 \u00e8 stato convocato dal Brasile per disputare il Campionato sudamericano Under-20.\nStatistiche.\nPresenze e reti nei club.\n\"Statistiche aggiornate al 30 giugno 2021\"."}
{"id": "5496230", "revid": "110157", "url": "https://it.wikipedia.org/wiki?curid=5496230", "title": "This Could Be the Night (Ray Anthony)", "text": "This Could Be the Night \u00e8 la colonna sonora dell'omonimo film (il titolo italiano \u00e8 \"Questa notte o mai\") a nome di \"Ray Anthony and His Orchestra\", pubblicato dalla MGM Records nel 1957."}
{"id": "5496241", "revid": "599013", "url": "https://it.wikipedia.org/wiki?curid=5496241", "title": "Kerem Demirbay", "text": "Carriera.\nClub.\nIl periodo giovanile.\nCresce nelle giovanili dello Schalke 04 (fino al 2007), del Borussia Dortmund (2008) e del Wattenscheid (dal 2009 al 2011). Nel 2012-2013 esordisce con il Borussia Dortumund II ottenendo 28 presenze e 2 gol.\nL'Amburgo e i vari prestiti.\nNel 2013-14 passa all'Amburgo con cui gioca 3 partite e viene mandato poi in prestito nel 2014-15 al 1. Fu\u00dfball-Club Kaiserslautern giocando 1 partita (con 1 gol) con la squadra riserve e ben 22 presenze e 1 gol in prima squadra. Nel 2015-2016 passa al Fortuna D\u00fcsseldorf con cui ottiene 22 presenze e 7 gol.\nHoffenheim.\nL'11 luglio 2016 passa a titolo definitivo all'Hoffenheim.\nBayer Leverkusen.\nNel 2019 passa, a titolo definitivo, al Bayer Leverkusen.\nNazionale.\nDal 2011 al 2013 gioca per le nazionali giovanili turche, ottenendo presenze per la Turchia Under-19 (7 presenze e 1 gol), Turchia Under-20 (3 presenze) e Turchia Under-21 (2 presenze).\nDal 2015 viene naturalizzato tedesco, esordendo con la nazionale Under-21 della Germania, con cui ha vinto il bronzo all'Europeo di Categoria.\nNel 2017 viene chiamato nella nazionale maggiore per le pre-convocazioni per la Confederation Cup ed esordisce contro la Danimarca entrando al 77'. Inserito nella lista dei convocati del torneo, gioca la sua prima partita da titolare contro il Camerun, segnando la sua prima rete.\nStatistiche.\nPresenze e reti nei club.\n\"Statistiche aggiornate al 10 agosto 2020. \""}
{"id": "5496243", "revid": "123016263", "url": "https://it.wikipedia.org/wiki?curid=5496243", "title": "Claudio Galderisi", "text": "Biografia.\nSi \u00e8 laureato alla Sapienza - Universit\u00e0 di Roma. Professore ordinario dal 2001, insegna all'Universit\u00e0 di Poitiers, dove \u00e8 stato direttore del Centre d'\u00e9tudes sup\u00e9rieures de civilisation m\u00e9di\u00e9vale e direttore scientifico per le Relazioni internazionali del Centre national de la recherche scientifique (2008-2010). \u00c8 \"recteur d\u00e9l\u00e9gu\u00e9 pour l'enseignement sup\u00e9rieur, la recherche et l'innovation\" della regione accademica Nuova Aquitania a partire da febbraio 2020 ed \u00e8 \"chevalier de la l\u00e9gion d'honneur\" dal luglio 2021.\nSi \u00e8 occupato di diversi aspetti della letteratura medievale francese, tra i quali l'opera poetica di Charles d'Orl\u00e9ans, la \"Vie des Peres\" e le traduzioni medievali in francese."}
{"id": "5496244", "revid": "726373", "url": "https://it.wikipedia.org/wiki?curid=5496244", "title": "Benjamin Lebel - Delitti D.O.C.", "text": "Benjamin Lebel - Delitti D.O.C. (\"Le Sang de la vigne\") \u00e8 una serie televisiva francese trasmessa dal 12 febbraio 2011 al 21 gennaio 2017 su France 3.\n\u00c8 un adattamento alla raccolta di romanzi \"Le Sang de la vigne\", scritta da Jean-Pierre Alaux e No\u00ebl Balen per la casa editrice Arth\u00e8me Fayard.\nIn Italia, sono state trasmesse soltanto cinque stagioni in prima visione assoluta su LA7 dal 20 giugno al 26 settembre 2015, mentre le restanti due risultano inedite.\nTrama.\nBenjamin Lebel \u00e8 un enologo di vasta notoriet\u00e0 che possiede un grande intuito nel risolvere i casi di cronaca nera; per questo motivo viene coinvolto dalla polizia e dal comandante Barbaroux in alcuni casi, fornendo un importante e decisivo contributo nella ricerca dei colpevoli di omicidi commessi nei milieu agricoli della zona."}
{"id": "5496246", "revid": "287204", "url": "https://it.wikipedia.org/wiki?curid=5496246", "title": "Supercoppa polacca 2012 (pallavolo femminile)", "text": "La Supercoppa polacca di pallavolo femminile 2012 si \u00e8 svolta il 30 settembre 2012: al torneo hanno partecipato due squadre di club polacche e la vittoria finale \u00e8 andata per la prima volta al Miejski Klub Siatkarski.\nRegolamento.\nLe squadre hanno disputato una gara unica, inserita all'interno di un torneo amichevole precampionato."}
{"id": "5496250", "revid": "424673", "url": "https://it.wikipedia.org/wiki?curid=5496250", "title": "Alexandre Gallo", "text": "Carriera.\nAllenatore.\nNel 2015 \u00e8 stato alla guida del Brasile Under-20 durante il Campionato sudamericano Under-20."}
{"id": "5496255", "revid": "1725826", "url": "https://it.wikipedia.org/wiki?curid=5496255", "title": "Rise of the Tomb Raider", "text": "Rise of the Tomb Raider \u00e8 un videogioco avventura dinamica del 2015 sviluppato dalla Crystal Dynamics, seguito di \"Tomb Raider\" del 2013. \u00c8 stato distribuito da Microsoft Studios per Xbox 360 e Xbox One dal 10 novembre 2015, mentre Square Enix ha distribuito la versione per Microsoft Windows il 28 gennaio 2016 e quella per PlayStation 4 l'11 ottobre dello stesso anno.\nIl 19 aprile 2018 la Feral Interactive pubblica la versione di \"Rise of the Tomb Raider\" per Linux e MacOS.\nTrama.\nUn anno dopo gli eventi narrati nel capitolo precedente, Lara Croft non riesce ancora a darsi una spiegazione circa la sua esperienza nell'isola di Yamatai; la comunit\u00e0 scientifica l'ha inoltre screditata, affermando che i suoi racconti siano frutto della stessa follia di suo padre. Cercando risposte, risale a delle ricerche lasciate incompiute del padre riguardanti il cosiddetto \"Profeta immortale di Costantinopoli\", fondatore della citt\u00e0 scomparsa di Kite\u017e. La compagna del padre, Ana, tenta di dissuaderla poich\u00e9 questa ossessione e i suoi fallimenti avevano guidato l'uomo alla rovina e al suicidio. Lara la ignora ed organizza una spedizione in Siria, dove si troverebbe la Tomba del Profeta. La riesce a trovare, ma non c'\u00e8 alcun corpo al suo interno; Lara si trova in compenso a dover affrontare la Trinit\u00e0, antico ordine di cavalieri ora mutatosi in un'organizzazione paramilitare che come Lara indaga sul Profeta, guidata dal leader Konstantin. Lara riesce a fuggire e scopre un simbolo inciso nella tomba che collega ad un libro di suo padre.\nInsieme all'amico Jonah, la ragazza parte per la Siberia dove la posizione indicata dal libro potrebbe portare a Kite\u017e e alla Sorgente Divina, un artefatto leggendario in grado di donare l'immortalit\u00e0. Durante la spedizione, Lara viene travolta da una valanga e si perde nelle lande siberiane. Vi trova la Trinit\u00e0, che si \u00e8 stabilita l\u00ec allo scopo di trovare la citt\u00e0 perduta. La ragazza viene catturata e ritrova Ana, che si rivela essere la sorella di Konstantin ed una spia della Trinit\u00e0. Lara riesce a scappare e nella fuga viene aiutata da Jacob, un estraneo misterioso che la conduce attraverso un sistema di miniere abbandonate fino al suo villaggio.\nJacob \u00e8 in realt\u00e0 il capo dei Discendenti, ossia i pronipoti dei seguaci del Profeta; poich\u00e9 \u00e8 stata lei a portare la Trinit\u00e0 sulle loro tracce, Lara decide di mettere momentaneamente da parte la sua ricerca e aiutarli a resistere contro la pericolosa organizzazione. Intanto ha modo di scoprire la storia del Profeta e di Kite\u017e: questi era stato perseguitato dalla Trinit\u00e0 in quanto eretico, cos\u00ec insieme ai suoi seguaci era emigrato in Russia, dove avevano costruito la citt\u00e0; dopo l'attacco delle truppe di Gengis Khan, tuttavia, il Profeta era stato costretto a sacrificare Kite\u017e per proteggere la Sorgente Divina: la citt\u00e0 era finita sepolta sotto un ghiacciaio, mentre il popolo del Profeta si era stabilito nella valle vicina, per poterne difendere i segreti. Jacob rivela a Lara che la Sorgente esiste davvero, ma \u00e8 diversa da qualsiasi cosa lei o la Trinit\u00e0 pensano essa sia. Konstantin nel frattempo attacca ripetutamente i Discendenti, mentre Lara scopre che Ana \u00e8 malata terminale di cancro e in realt\u00e0 sta usando la Trinit\u00e0 per raggiungere la Sorgente Divina e guarire grazie ai suoi poteri.\nDi fronte alla potenza della Trinit\u00e0, Lara e Jacob decidono di recuperare la Sorgente Divina per primi, in modo da poterla salvare. Lara si introduce cos\u00ec negli archivi segreti della citt\u00e0 e recupera l'Atlante, un artefatto in grado di mostrare la via per Kite\u017e. Successivamente la ragazza ritrova il suo amico Jonah, che invece di fuggire come lei aveva detto \u00e8 rimasto a spiare per lei la Trinit\u00e0. Insieme a Jacob i due usano l'Atlante per localizzare la citt\u00e0, ma vengono attaccati dalla Trinit\u00e0, che ha usato Jonah allo scopo di ricattare Lara: il ragazzo viene rapito e lei dovr\u00e0 scegliere se salvarlo o continuare la sua ricerca. Lara decide di andare a liberarlo, ma poco prima di riuscirci Konstantin lo pugnala a morte. Lara conduce il suo amico agonizzante da Jacob, che miracolosamente lo guarisce: la ragazza capisce cos\u00ec che Jacob altri non \u00e8 che il Profeta Immortale.\nLara decide di andare in avanscoperta a Kite\u017e, allo scopo di precedere la Trinit\u00e0 che l'ha a sua volta localizzata; per farlo percorre il Sentiero degli Immortali, dove incontra i guardiani della citt\u00e0. Affrontandoli, Lara capisce il senso delle parole di Jacob: la Sorgente Divina dona effettivamente l'immortalit\u00e0, ma chi la riceve perde coscienza di se stesso; gli Immortali sono gli antichi abitanti di Kite\u017e, resi immortali dalla Sorgente ma ormai ridotti a esseri privi di volont\u00e0 che non possono far altro che difenderla. Lara viene aiutata dai Discendenti, che combattono gli Immortali dandole tempo di raggiungere il Santuario al centro della citt\u00e0. Qui la ragazza ritrova Konstantin e ingaggia con lui un lungo combattimento, alla fine del quale il nemico muore, non prima di rivelarle che in realt\u00e0 suo padre non si \u00e8 suicidato ma \u00e8 stato ucciso dalla Trinit\u00e0. Ana, nel frattempo, ha raggiunto la Sorgente Divina, che ha la forma di un grosso cristallo scintillante; prima che la donna possa usarla, Lara gliela sottrae e la distrugge, ponendo fine alla vita perpetua degli Immortali e incidentalmente anche a quella di Jacob. Questi muore serenamente, poich\u00e9 la sua immortalit\u00e0 era stata per lui una condanna, e ringrazia Lara per tutto ci\u00f2 che ha fatto, prima di dissolversi nell'aria.\nSofia, la figlia di Jacob, diventa la nuova leader dei Discendenti; Jonah si riunisce a Lara e insieme pianificano nuove spedizioni, poich\u00e9 Lara giura di sciogliere altri misteri legati all'immortalit\u00e0 come quelli che ha incontrato a Yamatai e in Siberia, allo scopo di contrastare la Trinit\u00e0.\nIn una scena dopo i titoli di coda, ambientata due settimane prima del ritorno di Lara a casa sua, viene mostrata mentre insieme ad Ana si accinge a lasciare la Russia. Lara, tenendo presente le ultime parole di Konstantin, accusa la sua matrigna di aver ucciso suo padre e di non averlo mai amato; la donna ammette che la Trinit\u00e0 glielo avesse ordinato, ma di non essere riuscita a portare a termine questo compito poich\u00e9 aveva finito per innamorarsi realmente del suo obiettivo. Ma prima che ella possa rivelarle altro, un cecchino la uccide sul colpo. Il sicario chiede a un misterioso superiore se debba uccidere anche Lara, ma riceve l'ordine di attendere il momento giusto.\nModalit\u00e0 di gioco.\nIl gameplay \u00e8 simile a quello del predecessore, con pi\u00f9 enfasi verso lo stealth: sar\u00e0 possibile nuotare sott'acqua, arrampicarsi sugli alberi o nascondersi tra i cespugli per non farsi scoprire dai nemici. Lara avr\u00e0 a disposizione nuove armi, come un coltello, una piccozza dotata di una corda, bombe Molotov e delle frecce avvelenate. Si potranno anche raccogliere risorse e materiali usufruendo dell'ambiente e durante il corso della storia l'archeologa approfondir\u00e0 le sue conoscenze linguistiche. Le ambientazioni saranno pi\u00f9 vaste e ricche e, come promesso da Crystal Dynamics, il gioco sar\u00e0 tre volte tanto il reboot del 2013.\nIl gioco dispone di quattro livelli di difficolt\u00e0:\nDLC.\nSono usciti almeno 13 DLC, alcuni di questi sono:\n\"Baba Yaga: il tempio della strega\";\n\"Eredit\u00e0 del profeta\";\n\"Stoicismo\";\n\"Sopravvivenza estrema\";\n\"Il risveglio della fredda oscurit\u00e0\";\n\"Esploratrice siberiana\";\n\"Legami di sangue\";\n\"L'incubo di Lara\".\n\"Baba Yaga: il Tempio della Strega\".\nIl DLC \"Baba Yaga: il Tempio della Strega\" aggiunge una nuova trama a quella principale. Mentre esplora la base russa, Lara salva una ragazzina di nome Nadia da alcuni agenti della Trinit\u00e0. Nadia \u00e8 alla ricerca di suo, nonno Ivan, scomparso mentre esplorava la Valle Maledetta, che si narra sia dimora della strega Baba Yaga. L'uomo crede nell'esistenza di questo essere e ritiene che abbia ucciso sua moglie, pertanto \u00e8 partito con lo scopo di ucciderla ma \u00e8 scomparso senza lasciare traccia. Lara \u00e8 scettica, ma decide di aiutare Nadia, ferita negli scontri, e penetra nella Valle Maledetta per cercare Ivan.\nGiunta nella Valle Lara respira uno strano polline che le causa allucinazioni; mentre attraversa una foresta viene assalita da visioni del suo passato, in particolare il suicidio di suo padre, fino a giungere nell'avamposto di Baba Yaga che la attacca aiutata da un branco di lupi demoniaci. Lara riesce a fuggire per un pelo, ritrovandosi in un avamposto segreto dei Sovietici. Qui trova le prove di un loro progetto segreto che mirava a usare il polline come arma biologica, fallito poich\u00e9 i ricercatori che vi lavoravano avevano sofferto di terribili allucinazioni. Lara comprende che dietro l'accaduto c'era Serafima, una biologa imprigionata nel gulag, che era riuscita a usare il polline per vendicarsi dei suoi rapitori. Con l'aiuto di Nadia, Lara prepara un antidoto al polline la cui ricetta era stata sviluppata dalla stessa Serafima, e ritorna alla Valle, dove scopre che i poteri di Baba Yaga erano soltanto dei macchinari resi demoniaci dalle allucinazioni del polline.\nLara trova Ivan ferito ma vivo all'ingresso della dimora di Baba Yaga, ma i due non possono lasciare la Valle Maledetta perch\u00e9 la strega la controlla; l'unico modo per evadere \u00e8 sconfiggerla. Lara ingaggia cos\u00ec una lunga battaglia contro di lei, resa difficile dagli effetti allucinogeni del polline, ma alla fine riesce ad avere la meglio. Si scopre che Baba Yaga \u00e8 la stessa Serafima, moglie di Ivan e nonna di Nadia; la donna, credendo che suo marito e i suoi figli fossero stati uccisi dai Sovietici, aveva assunto l'identit\u00e0 di Baba Yaga per vendicarsi crudelmente. Dopo aver riunito Nadia con i suoi nonni, Lara lascia la Valle Maledetta.\n\"Il Risveglio della Fredda Oscurit\u00e0\".\nIl DLC \"Il Risveglio della Fredda Oscurit\u00e0\" si svolge alcune settimane dopo le vicende della campagna principale. Lara, con l'aiuto di Nadia e Sofia, si introduce in un bunker sovietico di recente conquistato dalla Trinit\u00e0. Gli agenti hanno inavvertitamente sprigionato un virus modificato che causa la trasformazione in zombi; solo gli uomini sono per\u00f2 soggetti a questo effetto, poich\u00e9 il virus \u00e8 attivato dal testosterone: i sovietici volevano infatti creare un esercito di super-uomini, ma gli esperimenti erano tutti falliti e il creatore del virus era morto, pur orgoglioso di aver creato un'arma indistruttibile a difesa del suo paese. Lara vuole distruggere il nucleo centrale da cui il virus si irradia, prima che un'enorme nube tossica possa sprigionarsi sulla valle abitata dai Discendenti.\nLe tre donne riescono a bloccare le tre torri di cui si compone il complesso, incanalando il virus nella torre centrale; nel frattempo Lara combatte l'esercito di zombi e libera le prigioniere della Trinit\u00e0. Alla fine la ragazza penetra nella torre centrale, dove, osteggiata dalle orde di soldati, innesca un'esplosione e riesce a fuggire appena in tempo saltando sull'elicottero di Nadia e Sofia. Il virus \u00e8 distrutto, ma alcuni documenti recuperati svelano che il rilascio del virus da parte della Trinit\u00e0 era stato intenzionale: gli agenti avevano riattivato il bunker per ottenere un campione del virus, e un agente \u00e8 riuscito a scappare con esso prima dell'esplosione, portando con s\u00e9 il virus.\n\"Legami di Sangue\" e \"L'Incubo di Lara\".\nIl DLC \"Legami di Sangue\" si svolge tempo dopo gli eventi della campagna principale. Lara, tornata a Croft Manor, riceve una lettera di suo zio Atlas De Mornay, che rivendica la propriet\u00e0 del maniero poich\u00e9 suo padre era morto senza testamento e la morte di sua madre non \u00e8 mai stata ufficialmente dimostrata. Lara esplora dunque la casa dove aveva vissuto da bambina, che ora versa in stato d'abbandono, alla ricerca di indizi per aprire la cassaforte di suo padre, dove spera di trovare il testamento. Durante la sua ricerca, Lara scopre reliquie del suo passato e altri oggetti antichi recuperati da suo padre, nonch\u00e9 documenti, diari e lettere dei suoi genitori che ricostruiscono la loro storia d'amore e la tragica scomparsa della donna, nonch\u00e9 frammenti dell'infanzia della stessa Lara. La ragazza riesce a trovare la combinazione della cassaforte, dentro la quale non trova il desiderato testamento ma i piani di costruzione di uno studio segreto per le ricerche di suo padre. Lara vi si reca e vi trova una mappa che conduce a una cripta nascosta dietro lo scalone monumentale del salone. Qui trova la tomba di sua madre, e con la dimostrazione che entrambi i genitori sono morti tutte le sostanze della sua famiglia passano ufficialmente a lei.\nNe \"L'Incubo di Lara\" la ragazza fa un terribile sogno nel quale lo zio Atlas le invia una lettera nella quale dichiara di non volerle lasciare Croft Manor. Lara viene attaccata da malvagi zombi e altri demoni che infestano la sua casa, fino a uccidere il capo dei mostri e svegliarsi dall'incubo.\nSviluppo.\nIl 1\u00ba agosto 2013, Phil Rogers, di Square Enix, annunci\u00f2 che ci sarebbe stato un sequel di \"Tomb Raider\". Il 9 giugno 2014, \"Rise of the Tomb Raider\" \u00e8 stato annunciato formalmente con un'intervista dopo il trailer, pubblicato lo stesso giorno all'E3 2014. Nel febbraio 2015 \u00e8 stata annunciata la versione per Xbox 360, pubblicata da Nixxes Software.\nIl 15 giugno 2015 \u00e8 stato pubblicato un nuovo trailer, all'E3 2015 ed \u00e8 stata confermata l'uscita del gioco per il 10 novembre 2015, in esclusiva temporanea per Xbox One e Xbox 360. Un giorno dopo, il 16 giugno \u00e8 stato distribuito, ad una conferenza stampa di Square Enix, un trailer dietro-le-quinte del gioco. Il 23 luglio 2015 Square Enix ha annunciato che la versione per Microsoft Windows verr\u00e0 pubblicata il 28 gennaio 2016, mentre quella per PlayStation 4 l'11 ottobre, ma in un'edizione nuova intitolata \"Rise of the Tomb Raider: 20 Year Celebration\", che include tutti i DLC usciti per il gioco originale e contenuti inediti.\nUn sequel dal titolo \"Shadow of the Tomb Raider\" \u00e8 stato annunciato.\nDoppiaggio.\nDi seguito sono riportati i doppiatori che hanno prestato la voce ai principali personaggi del videogioco:\nLa localizzazione italiana \u00e8 stato realizzata dalla \"Binari sonori\" di Cinisello Balsamo."}
{"id": "5496256", "revid": "729019", "url": "https://it.wikipedia.org/wiki?curid=5496256", "title": "Nadija Sav\u010denko", "text": "Sav\u010denko fu una delle prime donne a divenire pilota aeronautico e paracadutista del suo paese, entrando nell'Accademia militare a 16 anni e specializzandosi anche come tiratore scelto. Ha servito l'esercito partecipando anche alla guerra d'Iraq nel 2005.\nDivenne nota a livello internazionale nel 2014 quando, aderente alla rivoluzione ucraina del 2014 e ai successivi combattimenti, fu catturata dai ribelli filorussi in Ucraina orientale e portata a Mosca, dove fu accusata di aver partecipato all'uccisione di due giornalisti russi, Igor' Korneljuk e Anton Volo\u0161in, durante la crisi del Donbass, dove collaborava con le forze anti-separatiste nel battaglione Ajdar, un gruppo accusato di avere compiuto anche crimini di guerra. Da allora \u00e8 considerata una patriota ed una sorta di eroina nazionale in Ucraina e una criminale di guerra in Russia.\nSecondo i russi, avrebbe fornito le coordinate per un attacco a colpi di mortaio effettuato dall'Ajdar, avvenuto per\u00f2 dopo la sua cattura (secondo i sostenitori, cattura in territorio ucraino e trasporto illegale in Russia, secondo i russi arresto legale oltre frontiera). Al processo \u00e8 stata condannata a 22 anni per omicidio volontario.\nNell'ottobre 2014 \u00e8 stata eletta deputata nelle file del partito \"Patria\". La posizione dell'Ucraina, dell'Unione europea e del Consiglio d'Europa (di cui fa parte) \u00e8 che non potesse essere processata o detenuta in Russia in quanto prigioniero di guerra e con immunit\u00e0 diplomatica. Il 25 maggio 2016 \u00e8 stata liberata dopo un accordo diplomatico sullo scambio di prigionieri tra Russia e Ucraina, anche se tecnicamente e formalmente la liberazione \u00e8 avvenuta in seguito ad una grazia presidenziale firmata da Vladimir Putin.\nA marzo 2018 viene accusata dal procuratore generale Lutsenko di aver preparato un attacco terroristico al parlamento ucraino, di aver personalmente pianificato l'attacco con mortai e bombe a mano.\nBiografia.\nFiglia di un ingegnere e di una sarta, ha una sorella di nome Vira. Nel 1997 \u00e8 entrata nell'Accademia militare di Kiev specializzandosi nella guida di Mil Mi-24, l'elicottero denominato carro armato volante, e del caccia-bombardiere Sukhoi Su-24, e nel 2005 ha partecipato alla guerra d'Iraq, come pilota e paracadutista (unica donna del contingente ucraino di peacekeeping), venendo elogiata dai superiori. In seguito frequenta l'Accademia Aeronautica di Charkiv.\nPartecipazione alla crisi Ucraina-Russia.\nDopo la rivoluzione ucraina del 2014, decise di aiutare, pur non facendone parte, il battaglione Ajdar, un gruppo anti-separatista del Donbass accusato anche di crimini e ritenuto un gruppo banderista di estrema destra (secondo alcuni vicino ai partiti di Settore Destro e Svoboda), ma venne catturata dai filorussi nel mese di giugno. Tuttavia non risulta che Sav\u010denko abbia manifestato idee politiche ultra-nazionaliste o di estrema destra.\nI separatisti pubblicarono un video del suo interrogatorio, e la tennero in ostaggio. Savchenko fu oggetto di una serie di articoli su \"Komsomol'skaja Pravda\" da parte di Nikolaj Varsegov, che l'accus\u00f2 di essere un cecchino e un assassino di massa. Nel mese di luglio, i funzionari del governo russo dissero che Sav\u010denko aveva \"illegalmente varcato il confine russo come rifugiata\", \u00e8 stata fermata dalla polizia russa, ed \u00e8 di fronte a un processo per presunta assistenza nell'omicidio di due giornalisti russi, i corrispondenti della televisione di stato russa e della Radio Broadcasting Company, Igor Kornelyuk e Anton Voloshin. Avendo finalmente il permesso di vedere il console ucraino, Sav\u010denko disse che venne trasportata in Russia contro la sua volont\u00e0.\nElezione a deputato.\nNel 2014, mentre era gi\u00e0 prigioniera in Russia, Sav\u010denko si conged\u00f2 dall'esercito ucraino dopo essere stata eletta deputata, pur rimanendo in prigione, del Parlamento nell'ottobre 2014, nelle file dell'Unione Pan-Ucraina \"Patria\", partito liberal-conservatore ed europeista di centrodestra, guidato dall'ex leader della Rivoluzione arancione Julija Tymo\u0161enko.\nProcesso in Russia.\nIl suo avvocato, Mark Feygin (avvocato noto per aver difeso oppositori di Putin, tra cui le tre Pussy Riot), la defin\u00ec subito prigioniero di guerra e ha chiesto alla Croce Rossa e all'ONU di domandare il suo immediato rilascio, assieme ad altri militari, paramilitari e attivisti ucraini catturati (detenuti in Russia e considerati dal governo di Putin e Medvedev, nonch\u00e9 dai filorussi come \"terroristi fascisti\") tra cui il regista Oleh Sencov e l'attivista antifascista e anti-separatista Oleksandr Kol'\u010denko, in quanto il processo e la prigionia per questi fatti e nelle condizioni accertate, sotto giurisdizione russa, viola la terza Convenzione di Ginevra e la dichiarazione universale dei diritti umani.\nInoltre, dal novembre 2014, la Sav\u010denko gode dell'immunit\u00e0 diplomatica internazionale riconosciuta ai membri dell'Assemblea Permanente del Consiglio d'Europa, dopo essere stata designata dal Parlamento ucraino come uno dei delegati. L'avvocato afferma che la Sav\u010denko ha un alibi che la scagiona dall'aver fornito le coordinate per l'attacco e dall'aver collaborato direttamente con le azioni dell'Aidar, e che, comunque, l'attacco stesso \u00e8 avvenuto quando lei era gi\u00e0 stata catturata dai filorussi. Dal canto suo, lei si dichiara innocente e afferma di aver sempre compiuto il suo dovere di soldato.\nHa tenuto uno sciopero della fame di tre mesi a partire da dicembre, interrompendolo brevemente a marzo 2015, lamentando l'ingiusta detenzione, le condizioni di imprigionamento che le hanno causato la perdita dell'udito a un orecchio (a causa di un'infezione), un tentativo di perizia psichiatrica e la diffamazione, secondo molti dai toni misogini, a cui stata sottoposta dai mass media russi. Per un mese \u00e8 stata trattenuta in un ospedale psichiatrico: per le autorit\u00e0 russe una fase necessaria per i dovuti accertamenti medici, per altri la permanenza aveva l\u2019obiettivo di isolare la Sav\u010denko, poich\u00e9 nella struttura non viene ammesso alcun osservatore internazionale e anche i contatti con i legali sono rari e senza interprete. Le condizioni di detenzione nel carcere di Vorone\u017e sarebbero insufficienti, con scarse cure mediche e la luce accesa 24 ore al giorno. Ha poi ripreso la protesta, affermando che l'avrebbe fatto a costo della vita, e si sarebbe rifiutata, sempre e in maniera categorica, di avviare qualsiasi collaborazione con gli inquirenti.\nNel maggio 2015 \u00e8 stata ricoverata in un ospedale russo, a causa delle gravi condizioni di salute. Il presidente dell'Ucraina Petro Poro\u0161enko ha insignito Nadija Sav\u010denko dell'onorificenza di Eroe dell'Ucraina; precedentemente fu decorata con l'Ordine per il Coraggio e altre onorificenze e riconoscimenti.\nDopo numerose udienze preliminari, l'inizio del processo vero e proprio \u00e8 stato fissato per il 30 luglio 2015 a Doneck; per i legali esso \u00e8 irregolare a causa dello status diplomatico di membro del Consiglio d'Europa, che per\u00f2, in questo caso specifico, la Russia non vuole riconoscere. Nel marzo 2016 \u00e8 stata condannata dal tribunale russo di Doneck (Oblast' di Rostov), colpevole di omicidio, a 22 anni di reclusione. Tuttavia \u00e8 possibile che sia oggetto di uno scambio di prigionieri con due russi condannati in Ucraina, in base agli accordi di Minsk. Nel maggio 2016 \u00e8 stata infine rilasciata ed \u00e8 tornata a Kiev.\nAttivit\u00e0 politica.\nNon ha escluso di volersi candidare alla presidenza dell'Ucraina alle elezioni del 2019, dichiarando anche che russi e ucraini dovrebbero essere \u00abbuoni vicini piuttosto che cattivi fratelli\u00bb.\nA marzo 2018 viene accusata dal procuratore generale Lutsenko di aver pianificato un attacco terroristico al parlamento ucraino. Allo stesso tempo la Savchenko dichiara \"n\u00e9 la rivoluzione arancione n\u00e9 l'euro-maidan furono promossi dalla Russia ma fu l'aiuto dell'occidente...vidi un micro bus blu arrivare e persone con armi uscire, quelle persone sono ora in parlamento; vidi come Pashinskiy condusse i cecchini nell'Ukraina Hotel\". Il giudice ne ha ordinato l'arresto con l'accusa di golpismo, dopo che il Parlamento le ha tolto l'immunit\u00e0 parlamentare il 22 marzo. Savchenko ha accusato agenti provocatori di averla incastrata. Il 25 ottobre 2018 il tribunale ha esteso la custodia cautelare in carcere di Savchenko fino al 23 dicembre. L'ex pilota ha intrapreso un nuovo sciopero della fame. \u00c8 stata rilasciata nell'aprile 2019 per scadenza dei termini di custodia.\nSostegno internazionale durante la detenzione in Russia.\nI Radicali Italiani e il Partito Radicale Transnazionale, in occasione della visita in Italia del Presidente russo Vladimir Putin all'Expo Milano 2015, hanno promosso uno sciopero della fame in solidariet\u00e0 con la pilota ucraina, definendo la sua detenzione come sequestro di persona. Anche Amnesty International, la cancelliera tedesca Angela Merkel, il Presidente francese Fran\u00e7ois Hollande, il Commissario agli Esteri dell'Unione Europea Federica Mogherini, il Parlamento europeo e il Consiglio per i diritti umani delle Nazioni Unite ne hanno chiesto il rilascio. Il deputato del Partito Democratico Eleonora Cimbro ha portato il suo caso nel dibattito del Parlamento italiano, durante un'interrogazione parlamentare sulla situazione ucraina. In favore della Sav\u010denko sono intervenuti anche il filosofo francese Bernard-Henri L\u00e9vy e il noto dissidente russo e scacchista Garri Kasparov."}
{"id": "5496263", "revid": "1272592", "url": "https://it.wikipedia.org/wiki?curid=5496263", "title": "Antonio Gambello", "text": "Fu architetto della chiesa di San Zaccaria dal 1444 al 1465; nel 1460 gli venne affidata la costruzione del portale esterno dell'Arsenale.\nDal 1473 al 1474 fu attivo nella chiesa di Santa Chiara a Murano."}
{"id": "5496266", "revid": "339392", "url": "https://it.wikipedia.org/wiki?curid=5496266", "title": "Vasa (nave)", "text": ""}
{"id": "5496267", "revid": "339392", "url": "https://it.wikipedia.org/wiki?curid=5496267", "title": "Cattedrale della Resurrezione di Cristo (Tirana)", "text": ""}
{"id": "5496268", "revid": "6923", "url": "https://it.wikipedia.org/wiki?curid=5496268", "title": "Federico Gamboa", "text": "Aderente al Naturalismo francese, scrisse romanzi moraleggianti come \"Legge suprema\" (1896), \"Santa\" (1903) e \"La piaga\" (1912). Nel 1928 mise in scena il dramma \"Tra fratelli\".\nNel 1913 fu candidato presidente del Messico alle elezioni.\nCarriera.\nCarriera diplomatica.\nGamboa studi\u00f2 per diventare notaio per\u00f2, lasci\u00f2 la scuola nel 1884 e and\u00f2 a lavorare come impiegato presso il tribunale civile, durante il quale intraprese anche la carriera giornalistica. Nel giornale \"El Diario del Hogar\" aveva una colonna intitolata \"Desde mi mesa\", che firmava con lo pseudonimo \"La Corcadiere\". Non contento di questo, Gamboa ha deciso di tentare la fortuna nel servizio pubblico.\nDopo aver disputato degli esami, si \u00e8 unito al servizio diplomatico messicano SEM come secondo segretario, il 9 ottobre 1888. A 24 anni quando fu inviato a Guatemala; dopo serv\u00ec presso l'ambasciata di Argentina. Torn\u00f2 al SEM come Capo Sezione della Missione presso il Ministero degli Affari Esteri nel 1896. Egli \u00e8 stato incaricato d'affari in Guatemala (1899-1902), e poi primo segretario della legazione messicana a Washington D.C. (1903).\nVerso la fine del governo di Porfirio D\u00edaz, \u00e8 stato ministro plenipotenziario in Guatemala (1910), segretario e responsabile dell'ufficio del Ministero degli Affari Esteri nello stesso anno. \u00c8 stato uno degli organizzatori delle celebrazioni del centenario dell'Indipendenza del Messico, a seguito del quale \u00e8 stato nominato Ministro Plenipotenziario del Messico in Belgio, Paesi Bassi, e nello stesso tempo fu inviato come commissario straordinario al governo di Spagna.\nDal 12 agosto al 24 settembre 1913 ha prestato servizio come Ministro degli Esteri. La sua carriera nella diplomazia fin\u00ec quando si \u00e8 dimesso, dopo quarantaquattro giorni in carica, per candidarsi alla presidenza, insieme con il generale Eugenio Rasc\u00f3n come vice presidente per il Partito Cattolico Nazionale (\"Partido Cat\u00f3lico Nacional\") il 26 ottobre 1913. I vincitori di quelle elezioni sono stati Victoriano Huerta e Aureliano Blanquet.\nCarriera letteraria.\nI suoi primi libri, come l'antologia di racconti \"Del natural\" scritta nel 1889 o lunghe \"Apariencias\" nel 1892, mostrando un autore ancora inesperto. Nel 1896 raggiunse la maturit\u00e0 con l'opera \"Suprema Ley\" e un certo successo con il pubblico messicano. Ha pubblicato la sua autobiografia (impressioni e ricordi) nel 1893, all'et\u00e0 di 28 anni. Il lavoro che gli ha dato fama nazionale e internazionale, stranamente, ha una protagonista femminile: \"Santa, scritta durante la missione diplomatica in Guatemala\" e pubblicato originariamente nel 1903. Questo lavoro \u00e8 stato, secondo le parole di Jos\u00e9 Emilio Pacheco, \"il primo best seller messicano [...] (e) allo stesso tempo il suo opposto: il long seller, il libro che continueremo a leggere nel corso di molti anni\".\nIl 14 novembre 1889 divenne membro della Real Academia Espa\u00f1ola. Il 22 marzo 1909, \u00e8 stato nominato membro dell'Accademia della lingua messicana, assumendone la presidenza (1923-1939). Il 20 marzo 1935 \u00e8 stato nominato membro onorario dell'Accademia della lingua colombiana."}
{"id": "5496270", "revid": "767487", "url": "https://it.wikipedia.org/wiki?curid=5496270", "title": "Meravigliosamente (Mauro Nardi)", "text": "Meravigliosamente \u00e8 un album del cantante italiano Mauro Nardi del 1996 contenente 10 brani in lingua napoletana."}
{"id": "5496272", "revid": "31886", "url": "https://it.wikipedia.org/wiki?curid=5496272", "title": "Personaggi di The Paradise", "text": "Questa voce contiene un elenco dei personaggi presenti nella serie televisiva The Paradise."}
{"id": "5496273", "revid": "124123", "url": "https://it.wikipedia.org/wiki?curid=5496273", "title": "Silvestro Ganassi", "text": "Trattatista e didatta, fu tra i primi a dare alle stampe metodi per l'apprendimento di strumenti musicali. Nel 1535 pubblic\u00f2 \"La Fontegara\", manuale didattico sul modo di suonare il flauto, seguito nel 1542 da \"Regola Rubertina\" in cui parla della viola d'arco tastata (viola da gamba) e nel 1543 da \"Lettione Seconda\" dedicata al violone.\nNe \"La Fontegara\", oltre alla pratica del flauto dritto descrive le modalit\u00e0 di diminuzione e ornamentazione secondo schemi melodici e ritmici dettagliatissimi, e per vari aspetti unici nel loro genere."}
{"id": "5496285", "revid": "785863", "url": "https://it.wikipedia.org/wiki?curid=5496285", "title": "Il cantante", "text": ""}
{"id": "5496288", "revid": "1543377", "url": "https://it.wikipedia.org/wiki?curid=5496288", "title": "Salamandres du Havre", "text": "I Salamandres du Havre sono una squadra di football americano, flag football, baseball e cheerleading di Le Havre, in Francia.\nStoria.\nLa squadra \u00e8 stata fondata nel 1990 e ha vinto un Campionato regionale Nord, e un Ouest Bowl. Dal 1998 organizzano il torneo internazionale di flag football \"Flag Oc\u00e9ane\"."}
{"id": "5496290", "revid": "830939", "url": "https://it.wikipedia.org/wiki?curid=5496290", "title": "Yves Gandon", "text": "Nel 1938 pubblic\u00f2 il saggio \"Il demone dello stile\", seguito nel 1942 da \"Il prato delle donne\", romanzo in 12 volumi, la cui pubblicazione prosegu\u00ec fino al 1967."}
{"id": "5496291", "revid": "599013", "url": "https://it.wikipedia.org/wiki?curid=5496291", "title": "Brit Selby", "text": "Carriera.\nSelby gioc\u00f2 a livello giovanile per cinque anni con i Toronto Marlboros nella Ontario Hockey Association, conquistando nel 1964 la prestigiosa Memorial Cup. Nel corso della stagione 1964-65 fece il suo esordio in National Hockey League sostituendo per tre gare Ron Ellis dei Toronto Maple Leafs, la squadra che deteneva i suoi diritti.\nNel corso della stagione 1965-1966 Selby convinse l'allenatore Punch Imlach a lasciargli un posto da titolare in prima squadra e grazie ai suoi 27 punti in 61 partite disputate riusc\u00ec a conquistare il Calder Memorial Trophy come miglior rookie della lega. La stagione successiva fu per\u00f2 sfortunata e si concluse presto a causa di un infortunio patito con il farm team dei Vancouver Canucks in Western Hockey League.\nNell'estate del 1967, rimasto senza contratto, Selby fu scelto durante l'NHL Expansion Draft dai Philadelphia Flyers, una delle sei nuove franchigie iscritte alla National Hockey League. Dopo due stagioni positive fece subito ritorno a Toronto rimanendovi fino all'autunno del 1970, quando si trasfer\u00ec ai St. Louis Blues.\nSelby fatic\u00f2 ancora una volta a imporsi da titolare e nel corso della stagione 1971-1972 fu trasferito nella lega minore della Central Hockey League ai Kansas City Blues Nel 1972 nacque la World Hockey Association, lega professionistica che voleva rivaleggiare con la NHL, e Selby vi si trasfer\u00ec subito per uscire dalle serie minori. Inizialmente scelto dai Dayton Aeros esord\u00ec nella stagione 1972-1973 con i Quebec Nordiques ma dopo sole 7 gare and\u00f2 ai New England Whalers, formazione con cui vinse l'Avco World Trophy.\nDopo il titolo vinto Selby cambi\u00f2 ancora una volta squadra e torn\u00f2 a Toronto ma con la maglia dei Toronto Toros, franchigia per cui milit\u00f2 due stagioni fino al ritiro giunto nel 1975."}
{"id": "5496294", "revid": "122246", "url": "https://it.wikipedia.org/wiki?curid=5496294", "title": "Supercoppa polacca 1995 (pallavolo maschile)", "text": "La Supercoppa polacca 1995 si \u00e8 svolta l'8 aprile 1995: al torneo hanno partecipato due squadre di club polacche e la vittoria finale \u00e8 andata per la prima volta all'.\nRegolamento.\nLe squadre hanno disputato una gara unica."}
{"id": "5496298", "revid": "6923", "url": "https://it.wikipedia.org/wiki?curid=5496298", "title": "Partito Socialista Popolare (Russia)", "text": "Il Partito Socialista Popolare (in russo \u041f\u0430\u0440\u0442\u0438\u044f \u043d\u0430\u0440\u043e\u0434\u043d\u044b\u0445 \u0441\u043e\u0446\u0438\u0430\u043b\u0438\u0441\u0442\u043e\u0432, Partija Narodnych Socialistov) \u00e8 stato un partito politico socialdemocratico e centrista russo.\nIl NSP affonda le sue radici nel \"populismo giuridico\", sorto in Russia nel 1890 e il partito nacque da una separazione nel Partito Socialista Rivoluzionario (PSR), operata da alcuni socialisti che rifiutavano il rivoluzionarismo e il terrorismo del partito, ma anche all'idea economica della socializzazione delle terre, preferendo invece la nazionalizzazione delle terre.\nIl piccolo movimento criticava la sinistra del PSR definendola \"marxista\" e i suoi principali leader furono Nikolaj Annenskij, Venedikt Mjakotin e Aleksej Pe\u0161echonov.\nI socialisti popolari criticarono la Rivoluzione d'Ottobre e il partito venne sciolto durante la guerra civile russa."}
{"id": "5496305", "revid": "119432256", "url": "https://it.wikipedia.org/wiki?curid=5496305", "title": "Sala del mappamondo (Palazzo Montecitorio)", "text": "La Sala del mappamondo \u00e8 una delle sale di Palazzo Montecitorio a Roma, costruito nel XVII secolo su progetto di Gian Lorenzo Bernini. Il nome della sala \u00e8 dovuto al grande globo ligneo collocato sul ballatoio che corre lungo le pareti.\nStoria.\nLa sala si trova al quarto piano del palazzo ed \u00e8 oggi utilizzata per conferenze multimediali e per ospitare le sedute congiunte di due o pi\u00f9 commissioni parlamentari.\nDal 1871, la Sala del mappamondo ospit\u00f2 per oltre un secolo la Biblioteca della Camera dei deputati. Alla fine degli anni 1970, la necessit\u00e0 di avere nuovi spazi e la volont\u00e0 di aprire la biblioteca al pubblico portarono a pensare al trasferimento della biblioteca al poco distante Palazzo San Macuto, in via del Seminario, come fortemente voluto dal Presidente della Camera \"pro tempore\" Nilde Iotti. Il trasferimento fu portato a termine il 14 dicembre 1988, giorno in cui la biblioteca fu resa accessibile ai cittadini.\n\u00c8 nota come sede di molti eventi di comunicazione pubblica.\nTradizione.\nLa sala si inserisce in una serie di analoghe sale denominate \u201csala del mappamondo\u201d di altri palazzi italiani, "}
{"id": "5496306", "revid": "256896", "url": "https://it.wikipedia.org/wiki?curid=5496306", "title": "Pierre-Jean Garat", "text": "Nipote di Dominique-Joseph Garat, fu attivo a Parigi dal 1782, autore di ottime romanze da camera. Dal 1796 fu docente al Conservatorio parigino."}
{"id": "5496307", "revid": "436907", "url": "https://it.wikipedia.org/wiki?curid=5496307", "title": "Escursione nella canzone neoclassica napoletana", "text": "Escursione nella canzone neoclassica napoletana \u00e8 il ventunesimo album in studio del cantante italiano Mauro Nardi, pubblicato nel 1999 dalla Zeus."}
{"id": "5496311", "revid": "262457", "url": "https://it.wikipedia.org/wiki?curid=5496311", "title": "Atri (divinit\u00e0)", "text": ""}
{"id": "5496313", "revid": "110157", "url": "https://it.wikipedia.org/wiki?curid=5496313", "title": "Victor Garcia (regista)", "text": "Attivo a Parigi dal 1962, nel 1966 vi mise in scena \"Il cimitero delle macchine\"; negli anni successivi lavor\u00f2 in Spagna e Brasile. Nel 1973, per \"Yerma\", vinse il Drama Desk Award come miglior regista e per la miglior scenografia."}
{"id": "5496315", "revid": "986213", "url": "https://it.wikipedia.org/wiki?curid=5496315", "title": "Bernard Fergusson", "text": "Biografia.\nFergusson era il terzo figlio, e quartogenito, di Sir Charles Fergusson, VII baronetto, e di sua moglie, Lady Alice Mary Boyle, figlia di David Boyle, VII conte di Glasgow. Entrambi i suoi nonni erano stati in precedenza governatori della Nuova Zelanda e suo padre aveva servito come governatore generale.\nSpos\u00f2, il 22 novembre 1950, Laura Margaret Grenfell (14 aprile 1920-1979), figlia del tenente colonnello Arthur Morton Grenfell. Ebbero un figlio:\nCarriera.\nFergusson studi\u00f2 all'Eton e a Sandhurst. A Sandhurst, entr\u00f2 nel Black Watch come sottotenente il 27 agosto 1931. \u00c8 stato promosso a tenente il 27 agosto 1934. Serv\u00ec in Palestina e divenne aiutante di campo del generale Wavell, quindi un maggior generale comandante della II divisione di fanteria, l'11 marzo 1937. Nel mese di ottobre 1937, era in distacco alle Green Howards. \u00c8 stato promosso al grado di capitano il 27 agosto 1939, pochi giorni prima lo scoppio della seconda guerra mondiale.\nNel 1940, Fergusson era in servizio come Brigata maggiore per la 46\u00aa Brigata di fanteria, prima di diventare un ufficiale generale in Medio Oriente. Nell'ottobre del 1943 \u00e8 stato promosso a generale di brigata e gli venne dato il comando della 16\u00aa brigata di fanteria che \u00e8 stato convertito in un corpo di formazione per le operazioni nelle giungle profonde della Birmania, incarico che mantenne fino al 1944, prima di diventare direttore delle operazioni combinate (1945-1946). Dopo la guerra, ha ricoperto diversi incarichi, tra cui il comando del famoso 1\u00ba Battaglione, Black Watch. Fu promosso a tenente colonnello il 1\u00ba luglio 1951, tenente colonnello il 5 marzo 1952 e a colonnello il 6 maggio 1952. Si ritir\u00f2 il 13 dicembre 1958, con il grado onorario di brigadiere.\nMandato in Palestina.\nNel 1946, dopo non essere riuscito ad entrare in parlamento, torn\u00f2 in Palestina e ricopr\u00ec diverse posizioni all'interno della polizia e delle forze paramilitari. In un primo momento ha prestato servizio come comandante del \"Mobile Police Force\", un'unit\u00e0 di polizia di 2.000 soldati britannici, che \u00e8 stata utilizzata come una forza d'attacco contro l'insurrezione ebraica. Entro la fine del 1946 il corpo \u00e8 stato sciolto, per ordine del comandante della polizia palestinese, il colonnello William Nicol Gray. Fergusson \u00e8 stato nominato comandante di una scuola di polizia che avrebbe dovuto essere creato in Jenin, ma ben presto \u00e8 stato nominato da Gray come \"assistente speciale del comandante della polizia\".\nFergusson, su suggerimento di Gray, cre\u00f2 un'unit\u00e0 speciale per combattere gli insorti ebrei. Questa unit\u00e0 doveva includere ex soldati che avevano servito nelle forze speciali britanniche durante la guerra. Gray accett\u00f2 l'idea e ordin\u00f2 la creazione di due squadre, i cui membri erano stati scelti tra i poliziotti palestinesi ed ex soldati della SAS. Una squadra avrebbe operato a Haifa e nel nord del paese, mentre la seconda squadra avrebbe operato nella zona di Gerusalemme. L'eroe di guerra Roy Farran \u00e8 stato nominato comandante della seconda squadra. Il 6 maggio 1947, unit\u00e0 di Farran arrest\u00f2 il sedicenne Alexander Rubowitz, che stava appiccicando manifesti per l'organizzazione ebraica sotterraneo Lehi. Rubowitz venne torturato per costringerlo a dire i nomi dei membri dell'organizzazione, ma non sopravvisse alle torture. Il suo corpo venne gettato e mai trovato. I sospetti di un coinvolgimento di Farran sorsero dopo che un cappello di feltro grigio, che portava un distintivo compatibile con il suo, \u00e8 stato trovato vicino all'angolo di strada dove Rubowitz \u00e8 stato visto essere spinto gi\u00f9 da una macchina.\nNel 2004 venne rivelati dei documenti segreti britannici che comprendeva una dichiarazione di Fergusson, scritta al momento della manifestazione, in cui Farran confess\u00f2 l'omicidio. Fergusson poi rifer\u00ec l'accaduto a Gray.\nGray era riluttante ad agire contro Farran, credendo di poter utilizzare alcune informazioni confessate da Rubowitz per eliminare il Lehi da Gerusalemme. Gray credeva che l'arresto di Farran avrebbe rovinato questi sforzi. Mentre Gray era in congedo in Inghilterra, deliberando la CID comandante Arthur Giles, ordin\u00f2 un'inchiesta sulle azioni di Farran. Farran fugg\u00ec in Siria per evitare l'arresto, ma \u00e8 stato convinto da Fergusson a ritornare volontariamente. Fugg\u00ec dalla custodia ed \u00e8 andato in Giordania prima ancora di tornare di sua spontanea volont\u00e0. Fu portato in giudizio in un tribunale militare britannico a Gerusalemme.\nAl processo di Farran, Fergusson si rifiut\u00f2 di testimoniare. Dopo il processo, che si \u00e8 concluso con l'assoluzione di Farran, Fergusson \u00e8 stato sollevato dal suo incarico in Palestina e torn\u00f2 in Gran Bretagna.\nSuez.\nGerald Templer rimase colpito dalla performance di Fergusson in Birmania e durante la crisi di Suez \u00e8 stato messo a capo della guerra psicologica componente del programma della Gran Bretagna per riprendersi il canale di Suez e rovesciare Nasser. La vasta campagna di propaganda di Fergusson \u00e8 stato quello di progettato un uso spietato della forza aerea contro Alessandria tuttavia questo piano era molto diverso da quello che \u00e8 stato poi montato e di conseguenza la guerra psicologica \u00e8 stata quella di aver avuto poco effetto sull'opinione pubblica o morale egiziana.\nGovernatore generale della Nuova Zelanda.\nNel 1962 \u00e8 stato nominato Governatore generale della Nuova Zelanda, carica che mantenne fino al 1967. Nel 1972 venne nominato Barone Ballantrae, di Auchairne nella Contea di Ayrshire.\nLord Ballantrae serv\u00ec come Rettore dell'Universit\u00e0 di St Andrews (1973-1980)."}
{"id": "5496316", "revid": "640469", "url": "https://it.wikipedia.org/wiki?curid=5496316", "title": "Duarte Nuno, duca di Braganza", "text": ""}
{"id": "5496318", "revid": "1516566", "url": "https://it.wikipedia.org/wiki?curid=5496318", "title": "Moments Together", "text": "Moments Together \u00e8 un album di Ray Anthony, pubblicato dalla Capitol Records nel 1957.\nMusicisti.\nLove Is Here to Stay / Many Faces / No Other Love / In Time\nCareless / Everything I Have Is Yours / Goodnight Waltz / Please, Mr. Sun / The Things I Love / With You in Mind / Oh! What It Seemed to Be\nIf I Ever Love Again"}
{"id": "5496320", "revid": "123515388", "url": "https://it.wikipedia.org/wiki?curid=5496320", "title": "Alfredo Chiappori", "text": "Biografia.\nSecondo Gianbattista Zorzoli \u00e8 stato il primo interprete in Italia della contestazione generazionale del 1968, nel clima di quegli anni collabora a \"Linus\" e anche a \"Ca Bal\u00e0\" di cui disegna una copertina. Nel 1944 aveva perso il padre, morto nella Resistenza, i primi disegni erano apparsi su \"Epoca\" a met\u00e0 degli anni Sessanta. Nel 1969 d\u00e0 vita al personaggio di \"Up il sovversivo\", sempre raffigurato sottosopra nelle vignette che appariranno anche su Linus. Con \"Alfreud\" intanto l'approccio politico si sposta anche sul personale. Artista eclettico si \u00e8 orientato nel campo artistico come illustratore, nel campo letterario come scrittore.\nNel 1997 gli \u00e8 stato attribuito il Premio Dess\u00ec Speciale della Giuria."}
{"id": "5496325", "revid": "1543377", "url": "https://it.wikipedia.org/wiki?curid=5496325", "title": "Institut fran\u00e7ais de Florence", "text": "L'Institut fran\u00e7ais Firenze (IFF), o Institut fran\u00e7ais de Florence, o Istituto Francese di Firenze, ha sede presso palazzo Lenzi, nel centro storico di Firenze. Fondato nel 1907 allo scopo di diffondere la cultura francese in Italia e promuovere scambi culturali tra Francia e Italia, \u00e8 il pi\u00f9 antico Institut fran\u00e7ais del mondo. Parte integrante della rete culturale della diplomazia francese in Italia negli ambiti culturale, educativo, scolastico e universitario, ha assunto la denominazione ufficiale di Institut fran\u00e7ais Firenze nel 2012.\nStoria.\nProgettato nei primissimi anni del Novecento e fondato il 9 novembre 1907 con una delibera del Consiglio dell\u2019Universit\u00e0 di Grenoble, l\u2019Istituto Francese di Firenze apr\u00ec le porte al pubblico il 27 aprile 1908 quando \u2013 proprio in occasione dell\u2019anniversario dell\u2019insurrezione toscana del 1859 \u2013 inaugur\u00f2 la sua prima sede al primo piano di Palazzo Fenzi, in Via San Gallo 10, dove attualmente si trova il Dipartimento SAGAS dell\u2019Universit\u00e0 degli Studi di Firenze; nel 1912 l\u2019istituto si trasfer\u00ec definitivamente presso Palazzo Lenzi in Piazza Daniele Manin, attuale Piazza Ognissanti 2. Grande animatore dell\u2019iniziativa fu Julien Luchaire \u2013 nativo di Bordeaux (15 agosto 1876) e dal 1906 professore di lingua e letteratura italiana alla Facolt\u00e0 di Lettere dell\u2019Universit\u00e0 di Grenoble \u2013, che diresse l\u2019istituto fino alla conclusione della Prima guerra mondiale, quando fu costretto ad abbandonarlo nel pieno della crisi del primo dopoguerra.\nDalla fondazione alla Prima guerra mondiale (1907-1914).\nIl primo istituto culturale francese del mondo venne dunque fondato a Firenze da Julien Luchaire che, docente a Grenoble, ebbe la capacit\u00e0 di costruire e poi valorizzare sia le collaborazioni strette con l\u2019Universit\u00e0 degli Studi di Firenze, il Gabinetto Scientifico Letterario G.P. Vieusseux, le associazioni culturali e le reti di intellettuali, sia i contatti con personalit\u00e0 politiche attive nella citt\u00e0 toscana. Non a caso, le risorse finanziarie per l\u2019esercizio delle attivit\u00e0 nei primi anni (1908-1909) giunsero solo in piccola parte dall\u2019Universit\u00e0 di Grenoble ( franchi l\u2019anno) e arrivarono invece soprattutto da sovvenzioni di enti e associazioni culturali presenti a Firenze (Accademia delle scienze morali e politiche: franchi; Societ\u00e0 degli amici dell\u2019Istituto francese: franchi; Biblioteca di arte e archeologia: franchi; Gruppo lionese: franchi; Patronato degli studenti stranieri: franchi), dal Governo italiano (Ministero della Pubblica Istruzione: franchi) o da privati (Barone Edmond de Rothschild: franchi; Hugo Finaly e signora: franchi; Marchesa Arconati Visconti: franchi); queste sovvenzioni si sommavano a quelle provenienti dal pagamento delle iscrizioni degli studenti ai corsi di lingua (che oscillavano tra i e i franchi negli anni 1908 e 1910). Fu solo negli anni dieci che il governo francese (Ministeri della Pubblica Istruzione e degli Affari Esteri) inizi\u00f2 a finanziare in modo cospicuo l\u2019istituto, che fu poi gestito direttamente dalla direzione dell\u2019Universit\u00e0 di Grenoble, fino agli anni successivi alla Grande Guerra, prima di passare sotto l\u2019egida del Ministero degli Affari Esteri, tramite l\u2019Ambasciata di Francia.\nSignificativa fu la scelta di Firenze come sede del primo istituto culturale francese al mondo. I motivi furono vari: Firenze era stata la citt\u00e0 di Dante, Boccaccio e Petrarca, capitale della lingua nazionale e poi anche del Regno (1865-1870). Ma, soprattutto, quella che era la \u00abcitt\u00e0 pi\u00f9 artigiana d\u2019Italia\u00bb appariva come l\u2019epicentro degli \u00abateniesi d\u2019Italia\u00bb. Gi\u00e0 storica tappa indispensabile per il \"Grand Tour\" dei rampolli delle nobilt\u00e0 europee e gli intellettuali delle societ\u00e0 d\u2019\"ancien r\u00e9gime\", sede del Gabinetto Scientifico-Letterario Vieusseux dal 1819 (vero modello di riferimento per Luchaire), nonch\u00e9 del Kunsthistorisches Institut dal 1897 (l\u2019istituto tedesco con cui l\u2019IFF era in competizione), effervescente centro di formazione e diffusione dei nuovi movimenti intellettuali del primo Novecento e delle riviste d\u2019avanguardia, collocata tra Roma e Milano, Firenze era un luogo chiave per sviluppare una politica di \u201cdiplomazia culturale\u201d che potesse competere con la presenza tedesca e incrinare i rapporti tra Italia e Germania, in un periodo di crescita delle tensioni internazionali e di crisi dei rapporti diplomatici tra Francia e Italia, nel tentativo di far distaccare il Regno d\u2019Italia dall\u2019alleanza con gli Imperi centrali (il Patto della Triplice alleanza tra Germania, Austria-Ungheria e Italia era stato firmato nel 1882 a Vienna e venne confermato varie volte, fino al 1912).\nSi trattava quindi di un pionieristico tentativo di politica diplomatica fatta attraverso la cultura, la lingua, lo scambio e il confronto intellettuale, guidato da un uomo come Luchaire che, non a caso, negli anni tra le due guerre mondiali avrebbe svolto un ruolo rilevante nella Commissione Internazionale per la Cooperazione Intellettuale della Societ\u00e0 delle Nazioni e poi in organismi che avrebbero rappresentato un modello per la futura UNESCO, come l\u2019Istituto Internazionale di Cooperazione Intellettuale. Se all\u2019inaugurazione dell\u2019istituto parteciparono esponenti della cultura e della politica attivi a Firenze, come Paul Sabatier, Pio Rajna, Guido Mazzoni, Pasquale Villari o Robert Davidsohn, nei primi anni di attivit\u00e0 furono presenti all\u2019istituto persone alle quali il direttore dell\u2019IFF era personalmente legato, come Giovanni Papini, Giuseppe Prezzolini e soprattutto Gaetano Salvemini, che nel 1916 avrebbe sposato l'ex moglie di Julien Luchaire, Fernande Dauriac (1877-1954), madre di Jean Luchaire e Marguerite Luchaire.\nSorto come una appendice dell\u2019Universit\u00e0 di Grenoble, l\u2019istituto inizialmente oper\u00f2 sviluppando l\u2019attivit\u00e0 sull\u2019insegnamento linguistico dell\u2019italiano per studenti francesi e del francese per studenti italiani, anche nell\u2019ambito della preparazione dei futuri insegnanti, in vista dei concorsi universitari volti all\u2019insegnamento (Agr\u00e9gation d\u2019italien). Successivamente si svilupparono altre sezioni dedicate alla storia dell\u2019arte e della musica (il Dipartimento di musica, in un periodo precedente all\u2019intervento italiano in guerra, fu diretto da Romain Rolland dal 1909 al 1914). Ma se l\u2019attivit\u00e0 che riscosse il maggior successo immediato fu quella dell\u2019insegnamento del francese per italiani e italiane intenzionati a ottenere un diploma riconosciuto dallo Stato, il progetto che avrebbe avuto gli sviluppi pi\u00f9 importanti nei decenni successivi fu quello della costituzione progressiva di una biblioteca, unica nel suo genere a Firenze e qualitativamente rilevante a livello internazionale, tanto da essere definita, nel 1958, come \u00abla pi\u00f9 importante biblioteca per gli studi francesi in Italia\u00bb. In questo contesto \u00e8 stato individuato l\u2019emergere di \u00abuna vera strategia culturale\u00bb inserita nell\u2019ambito della politica culturale e della diplomazia francese.\nIn pochi anni, l\u2019Istituto moltiplic\u00f2 le sue iniziative, che tesero a rivolgersi alla citt\u00e0 e non solo agli ambienti universitari. Conferenze, apertura di un ufficio per le informazioni e gli scambi (diretto da Benjamin Cr\u00e9mieux tra 1911 e 1913), costituzione di una sezione per gli studi economici e giuridici, dibattiti con autori italiani e francesi, pubblicazioni e persino giornali periodici furono solo le attivit\u00e0 pi\u00f9 rilevanti che concorrevano a fare dell\u2019Istituto un punto di riferimento per la cultura e la politica della Francia in Italia, anche grazie alle corpose sovvenzioni che oramai arrivavano dal Ministero degli Affari Esteri. Il successo dell\u2019IFF fu tale che l\u2019istituto divenne una sorta di modello per l\u2019apertura di altri organismi culturali, come ad esempio il British Institute of Florence (1917), il primo istituto culturale inglese fondato al di fuori delle isole britanniche.\nGli anni della Grande Guerra (1914-1918).\nCon lo scoppio della prima guerra mondiale, e la scelta neutralista operata dal Regno d\u2019Italia, nel 1914 l\u2019Istituto francese di Firenze divenne un attivissimo centro di propaganda a favore dell\u2019intervento italiano in guerra al fianco delle potenze dell\u2019Intesa contro gli Imperi centrali. Luchaire organizz\u00f2 e anim\u00f2 direttamente cicli di conferenze in molte citt\u00e0 d\u2019Italia, usando moderne tecniche di comunicazione \u2013 gi\u00e0 sperimentate in ambito didattico \u2013 come le diapositive su vetro che ancora oggi sono conservate presso l\u2019Archivio dell\u2019istituto, con centinaia di immagini volte a mostrare l\u2019\u00aborrore della guerra tedesca\u00bb e la vicinanza storica e culturale delle \u00absorelle latine\u00bb, Italia e Francia, che avrebbero dovuto combattere fianco a fianco contro la \u00abbarbarie\u00bb della \"kultur\" tedesca, usando una retorica anche di tipo razziale. In questa fase Luchaire valorizz\u00f2 i suoi contatti con gli ambienti della cultura italiana che si erano piegati all\u2019interventismo; alle sue riunioni parteciparono anche uomini come Benito Mussolini (al quale Luchaire, stando a ci\u00f2 che racconta nelle sue memorie, avrebbe fornito un finanziamento). Al piano terra di Palazzo Lenzi fu aperta una Casa del soldato (il Ricreatorio franco-italiano per i soldati, dotato di docce, guardaroba, biblioteca, sala proiezioni, scrittoio, bar, ecc.) e a Milano, una delle capitali dell\u2019interventismo italiano, venne aperta una succursale dell\u2019Istituto Francese.\nNel 1916 i figli di questi adulti interventisti fondarono la Lega latina della giovent\u00f9, animata da Jean Luchaire, figlio primogenito di Julien, e da Leo Ferrero, figlio di Guglielmo, che coinvolse giovani studenti dei licei fiorentini come Alessandro Pavolini, Nello Rosselli, Pier Filippo Gomez o Franco Passigli, e anche un numero significativo di studentesse.\nNell\u2019ultima fase della guerra, Luchaire oper\u00f2 per costruire un Istituto Francese a Napoli, che sarebbe stato inaugurato nel 1919 con la direzione di Paul-Marie Masson.\nLa crisi del dopoguerra e il fascismo (1919-1939).\nFinita la guerra, nel 1919 emersero nuove tensioni internazionali anche tra i paesi vincitori del conflitto; la diplomazia italiana si scontr\u00f2 con quella francese rispetto alla definizione dei nuovi confini sul Mare Adriatico e alla spartizione delle conquiste coloniali. Il fronte interventista italiano si spacc\u00f2 e Luchaire inizi\u00f2 a cadere in disgrazia, attaccato sia dall\u2019interventismo nazionalista, fortemente radicato a Firenze, sia dal Ministero degli Affari Esteri di Parigi e dall\u2019ambasciatore di Francia Camille Barr\u00e8re, che intendevano riprendere il pieno monopolio delle relazioni diplomatiche con l\u2019Italia in un momento in cui la politica \"interventista democratica\", parte del cosiddetto interventismo di sinistra, era divenuta obsoleta con l'affermarsi della retorica della \"vittoria mutilata\", e mentre la penisola era attraversata da tumulti e movimenti sociali animati dalle classi popolari e dagli ex combattenti.\nNegli ultimi mesi del 1919 Luchaire fu sempre meno presente a Firenze e la direzione dell\u2019istituto pass\u00f2 di fatto nelle mani di Gustave Soulier, in qualit\u00e0 di \"directeur adjoint\", che venne formalmente nominato direttore dell\u2019IFF nel 1920. Quell\u2019anno Luchaire fu definitivamente allontanato dall\u2019istituto di Firenze e prosegu\u00ec la sua carriera in Francia, nell\u2019ambito degli organismi culturali della neonata Societ\u00e0 delle Nazioni; tra le due guerre mondiali svolse un ruolo rilevante per la costruzione e la direzione di istituti che avrebbero posto le premesse per la creazione dell\u2019UNESCO.\nGli anni del fascismo furono un periodo difficile per l\u2019istituto, diretto dal 1921 al 1938 dallo storico dell\u2019arte Henri Graillot (1868-1949) e successivamente dall\u2019italianista dell\u2019Universit\u00e0 di Grenoble Pierre Ronzy (1883-1976), membro dell\u2019Accademia della Crusca e di quella dei Lincei, che avrebbe guidato l\u2019istituto dalla vigilia della Seconda guerra mondiale fino al 1954. Anche se le attivit\u00e0 e le iniziative pubbliche persero quella connotazione politica che avevano avuto fin dalla fondazione, e il lavoro dei direttori e dei docenti si concentr\u00f2 su corsi ed eventi prettamente culturali, negli anni venti e trenta singoli esponenti dell\u2019istituto e la sua direzione subirono attacchi di vario tipo dal fascismo fiorentino.\nDalla chiusura alla rinascita (1940-1944).\nLo scoppio della Seconda guerra mondiale e l'attacco italiano alla Francia portarono alla messa sotto sequestro dell\u2019istituto da parte delle autorit\u00e0 fasciste. L\u2019IFF fu costretto a chiudere le porte e mise in una sorta di \u201cveglia\u201d le sue attivit\u00e0, che ripresero solo dopo l\u2019agosto 1944, grazie alla Liberazione di Firenze. Il senso di rinascita che caratterizz\u00f2 gli anni successivi, in una citt\u00e0 governata da una nuova classe politica che aveva forti legami con la societ\u00e0 locale che stava vivendo un profondo rinnovamento, \u00e8 testimoniato dagli interventi che furono presentati in occasione del cinquantenario dell\u2019istituto, ad esempio dall\u2019ex direttore Pierre Ronzy: \u00ab Je songe \u00e0 un vers de Pierre de Nolhac vieilli: \u00ab Ma jeunesse est l\u00e0-bas vers le Tibre romain! \u00bb. La mienne et aussi mon \u00e2ge m\u00fbr sont rest\u00e9s l\u00e0-bas vers l\u2019Arno toscan, dans cet Institut qui va maintenant commencer son deuxi\u00e8me demi-si\u00e8cle d\u2019existence en cette Florence accueillante et belle \u00bb.\nL'istituto nell'Italia repubblicana.\nLe tante iniziative, conferenze, presentazioni, dibattiti, spettacoli, proiezioni che hanno accompagnato la storia dell'istituto nella citt\u00e0 hanno creato le condizioni per proporre sulla scena fiorentina il passaggio di numerose personalit\u00e0 della cultura francese, italiana e francofona, come mostra l'elenco \"100 artisti per 100 anni\" comprendente una parte degli artisti e degli intellettuali passati dall\u2019istituto nel suo primo secolo di vita, messo a disposizione dalla responsabile alla comunicazione dell'IFF, Francesca Ristori, in occasione del centenario:\nMarcel Achard, Adonis, Jean-Paul Al\u00e8gre, Fanny Ardant, Sabine Az\u00e9ma, J\u00e9r\u00f4me Bel, Tahar Ben Jelloun, Juliette Binoche, Jane Birkin, Davide Bombana, Yves Bonnefoy, Henri Bosco, Pierre Boulez, Michel Butor, Emmanuel Carr\u00e8re, Jean-Claude Carri\u00e8re, Roberto Castello, Claude Chabrol, Elisabeth Chaplin, Fran\u00e7ois Ch\u00e2telet, Ren\u00e9 Clair, Florence Clerc, Francesca Comencini, Giuseppe Conte, Michel Dalberto, Michel Deguy, Catherine Deneuve, J\u00e9r\u00f4me Deschamps, Paul Eluard, Piero Farulli, Lucien Febvre, Ivan Fedele, Maurice Genevoix, Jonathan Gilad, Francis Girod, Julien Gracq, Mina Gregori, Jean-Claude Grumberg, Isabelle Huppert, Jacques Ibert, Eug\u00e8ne Ionesco, Gilles Jacob, Ir\u00e8ne Jacob, Claude Jade, Vladimir Jank\u00e9l\u00e9vitch, Agn\u00e8s Jaoui, Louis Jouvet, Anna Karina, Yasmina Khadra, Nacer Khemir, Jacques Lassalle, Francesca Lattuada, Philippe Le Guay, Mario Luzi, Macha Make\u00efeff, Bruno Mantovani, Jean-Pierre Marielle, Claude Miller, Fr\u00e9d\u00e9ric Mistral, Mario Monicelli, Eugenio Montale, Jeanne Moreau, Edgar Morin, Bernard No\u00ebl, Philippe Noiret, Rachid Ouramdane, Daniel Pennac, Francis Ponge, Georges Pr\u00eatre, Jean-Guihen Queyras, Giovanni Raboni, Jean-Paul Rappeneau, Madeleine Renaud, Pierre Renoir, Alain Resnais, Claude Rich, Christian Rizzo, Alain Robbe-Grillet, Jean-Christophe Rufin, Karine Saporta, Nathalie Sarraute, Henri Sauguet, Maurice Schumann, Serguei, Michel Serres, Maria Luisa Spaziani, Sergio Staino, Jean Starobinski, Antonio Tabucchi, Jean Tardieu, Bertrand Tavernier, Paolo e Vittorio Taviani, Jean-Yves Thibaudet, Daniel Toscan du Plantier, Serge Toubiana, Tristan Tzara, Vercors, Antoine Vitez, Lambert Wilson, Michel Zink.\nAl piano terra di Palazzo Lenzi, in Piazza Ognissanti 1, dal 1982 \u00e8 presente la Librairie fran\u00e7aise de Florence che, in collaborazione con l\u2019istituto, \u00abpersegue l\u2019obiettivo ambizioso di coniugare l\u2019atmosfera di una libreria parigina con le esigenze di una clientela variegata e in continua evoluzione\u00bb.\nA met\u00e0 anni '80 il direttore Daniel Arasse ide\u00f2 il Festival France Cin\u00e9ma di Firenze che, dal 1986 al 2008, avrebbe rappresentato la pi\u00f9 importante manifestazione dell'industria cinematografica d'Oltralpe in Italia, diretta da Aldo Tassone e Fran\u00e7oise Pieri. Nel 2009, l'eredit\u00e0 di questa esperienza venne raccolta dal nuovo festival France Odeon.\nNel 2000 si \u00e8 costituita l\u2019Associazione Amici dell\u2019Istituto Francese di Firenze, che si pone in continuit\u00e0 con l\u2019omonima associazione fondata a Parigi il 19 giugno 1908. Presidente \u00e8 Maria Luisa Premuda, gi\u00e0 docente di Lingua francese all\u2019universit\u00e0 di Firenze, e vicepresidente \u00e8 Marco Lombardi, docente di Storia della letteratura francese e di Storia del teatro francese nello stesso ateneo.\nLa biblioteca-mediateca.\nLa biblioteca dell\u2019IFF nacque con l\u2019istituto, nel 1907. Inizialmente rivolta a un pubblico di universitari e specialisti, il primo fondo della biblioteca venne fornito da una donazione dell\u2019Universit\u00e0 di Grenoble. Col tempo il patrimonio si \u00e8 accresciuto con acquisti di fondi antichi (circa 500 opere pubblicate tra il XVI e il XVIII secolo), la creazione di sezioni di storia dell\u2019arte, di letteratura italiana (pensata per studenti, dottorandi e insegnanti francesi) e di letteratura francese (per studiosi italiani), la costituzione di una emeroteca (con circa 450 abbonamenti a periodici archiviati nel corso del tempo). Beneficiando di numerose donazioni, la biblioteca durante il Novecento accrebbe il suo patrimonio librario e, progressivamente, don\u00f2 parte delle sue collezioni ad altre biblioteche presenti a Firenze per meglio adattare i suoi fondi in funzione delle tipologie degli utenti.\nCol nuovo secolo, nel 2004 la biblioteca aveva raggiunto un patrimonio di circa 60.000 opere. Quell\u2019anno il governo francese, intenzionato a ridurre la spesa pubblica, decise di vendere una parte dei locali occupati dall\u2019IFF. L\u2019edificio era costituito da due palazzi che erano stati riuniti nel XVII secolo: il Palazzo Lenzi, situato su Piazza Ognissanti, e il Palazzo Frescobaldi, collocato sulla parte posteriore. Furono cos\u00ec venduti i locali del Palazzo Frescobaldi e l\u2019edificio riprese la sua fisionomia originale quattrocentesca. Divenne necessario trovare una nuova collocazione per una parte delle riserve della biblioteca, da tempo conservate nei locali messi in vendita, e riorganizzare la fisionomia delle varie collezioni. Grazie al sostegno dell\u2019Associazione Amici dell\u2019Istituto Francese di Firenze e col partenariato delle istituzioni locali, le pi\u00f9 antiche riserve della biblioteca furono spostate presso altre biblioteche presenti sul territorio fiorentino e toscano. Il deposito pi\u00f9 importante si trova attualmente presso la Biblioteca Lazzerini di Prato; altri depositi sono stati ripartiti, nel 2009, presso le biblioteche Forteguerriana e San Giorgio di Pistoia, presso quella del Gabinetto Vieusseux di Firenze, quella comunale di Montale e quella del Liceo Gramsci Keynes di Prato.\nUn istituto di cultura per il XXI secolo.\n\u00ab Una stazione della metropolitana parigina nel centro di Firenze\u00bb, questa l\u2019immagine dell\u2019istituto veicolata dalla sua \u00e9quipe all\u2019inizio del XXI secolo, evocando il rapporto di lunga durata tra la citt\u00e0 toscana e la capitale di Francia che ha caratterizzato molti momenti del passato e che viene proposto di rinnovare negli anni di Internet, delle fonti digitali, degli studenti Erasmus, dei social media, facendo leva su un\u2019esperienza che oramai \u00e8 pi\u00f9 che secolare. In effetti, a 110 anni dalla fondazione l\u2019istituto ha fortemente articolato le sue attivit\u00e0. La realt\u00e0 consolidata dei corsi di insegnamento di francese garantisce la solidit\u00e0 e la continuit\u00e0 del suo funzionamento, che ha nella mediateca, rinnovata nel 2016, e posta al piano terra di Palazzo Lenzi, un moderno strumento di informazione e formazione che si avvale delle collezioni storiche di libri, di una emeroteca in continuo aggiornamento, di una videoteca, di strumenti elettronici e multimediali di vario tipo con una tipologia di utenti che abbraccia et\u00e0, competenze e professioni assai diverse, e che ha nel rapporto con le scuole e le universit\u00e0 toscane un suo punto di forza. La Biblioteca-Mediateca \u00e8 diretta da Justine Grou-Radenez.\nAvvalendosi dell\u2019eredit\u00e0 del festival France Cin\u00e9ma di Firenze (1986-2008), dal 2009 ogni anno viene organizzata la rassegna cinematografica France Odeon. Diretto da Francesco Ranieri Martinotti, il festival opera in stretta collaborazione con l'IFF, l'Ambasciata di Francia e la Regione Toscana, e propone una selezione dei migliori film francesi e francofoni con proiezioni in sale cinematografiche fiorentine (come il Cinema La Compagnia, il Cinema Odeon) e presso la sala teatro dell\u2019istituto.\nNell'ultimo periodo sono state particolarmente valorizzate le iniziative con la cultura del mondo francofono, ad esempio con le collaborazioni nell'ambito del Festival au D\u00e9sert o le iniziative con le comunit\u00e0 straniere francofone presenti in Toscana.\nUna iniziativa particolarmente significativa, ideata dalla direttrice Isabelle Mallez, \u00e8 stata quella di portare a Firenze le forme e le atmosfere pi\u00f9 popolari della ricorrenza del 14 luglio, festa nazionale francese, organizzando serate di ballo e musica in piazza, di fronte all'istituto. Da ricordare quella del 14 luglio 2016, interrotta improvvisamente per le tragiche notizie provenienti da Nizza.\nPalazzo Lenzi ospita la sede del Consulat honoraire de France \u00e0 Florence (Consolato onorario francese di Firenze). Nel 2017, Console onorario \u00e8 la direttrice dell'IFF Isabelle Mallez; responsabile dell'ufficio \u00e8 Sophie Roche.\nAttivit\u00e0 e missione.\nL\u2019Istituto francese, oggi, \u00e8 parte integrante dell\u2019Institut fran\u00e7ais Italia, nato il primo gennaio 2012 dal raggruppamento del Servizio di cooperazione e azione culturale dell\u2019Ambasciata di Francia in Italia (Service de coop\u00e9ration et d\u2019action culturelle de l\u2019Ambassade de France en Italie, SCAC) con l\u2019Ufficio di cooperazione linguistica e artistica (Bureau de coop\u00e9ration linguistique et artistique, BCLA), che ha come missione il rafforzamento degli scambi tra Francia e Italia e la promozione della cultura francese in Italia. Le attivit\u00e0 e gli obiettivi prioritari dell\u2019IFF, nell\u2019ambito del progetto generale dell\u2019Institut fran\u00e7ais Italia, mirano a farne un centro di diffusione intellettuale capace di coprire aspetti della cooperazione in diversi ambiti:"}
{"id": "5496344", "revid": "1782831", "url": "https://it.wikipedia.org/wiki?curid=5496344", "title": "Associazione Sportiva Massese 1975-1976", "text": "Questa pagina raccoglie le informazioni riguardanti l'Associazione Sportiva Massese nelle competizioni ufficiali della stagione 1975-1976."}
{"id": "5496354", "revid": "767487", "url": "https://it.wikipedia.org/wiki?curid=5496354", "title": "Converging Paths", "text": "Converging Paths \u00e8 un cortometraggio muto del 1916 diretto da Burton L. King. Sceneggiato da Hettie Grey Baker e prodotto dalla Selig, il film aveva come interpreti Robyn Adair, Virginia Kirtley, Leo Pierson, Eugenie Forde.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 9 ottobre 1916."}
{"id": "5496361", "revid": "767487", "url": "https://it.wikipedia.org/wiki?curid=5496361", "title": "Pallavolo ai XVI Giochi dei piccoli stati d'Europa", "text": "Il torneo di pallavolo ai XVI Giochi dei piccoli stati d'Europa si \u00e8 svolto dal 2 al 5 giugno 2015."}
{"id": "5496364", "revid": "287204", "url": "https://it.wikipedia.org/wiki?curid=5496364", "title": "Jason Rafiel", "text": "Jason Rafiel \u00e8 un personaggio nato dall'immaginazione di Agatha Christie.\n\u00c8 comparso per la prima volta nel 1964 con il romanzo \"Miss Marple nei Caraibi\" ed \u00e8 una figura di notevole importanza anche in \"\".\nDescrizione.\nIl signor Rafiel \u00e8 un vecchio miliardario scorbutico, sveglio nonostante l'et\u00e0, \u00e8 impaziente e sempre maleducato con la sua segretaria Esther Walters e il massaggiatore e tuttofare Jackson. \u00c8 magro e debole, quindi si muove su una sedia a rotelle spinta dai due aiutanti. In \"Miss Marple\" \"nei Caraibi\" affianca la vecchia zitella nell'indagine. Ha un figlio pi\u00f9 volte punito dalla legge, e dopo la morte del signor Rafiel, in \"Miss Marple: Nemesi\" affida a Miss Marple il compito di provare l'innocenza del ragazzo per un delitto di cui \u00e8 stato accusato. \nInterpreti.\n\u00c8 stato interpretato da:"}
{"id": "5496368", "revid": "767487", "url": "https://it.wikipedia.org/wiki?curid=5496368", "title": "The Canby Hill Outlaws", "text": "The Canby Hill Outlaws \u00e8 un cortometraggio muto del 1916 scritto, diretto e interpretato da Tom Mix. Prodotto dalla Selig Polyscope Company, il film aveva come altri interpreti Victoria Forde, Sid Jordan, Pat Chrisman.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 7 ottobre 1916. In Danimarca, fu distribuito il 16 dicembre 1917 con il titolo \"Canby Hill Banditterne\"."}
{"id": "5496371", "revid": "44876", "url": "https://it.wikipedia.org/wiki?curid=5496371", "title": "Polisportiva Aquila Montevarchi 1975-1976", "text": "Questa voce raccoglie le informazioni riguardanti la Polisportiva Aquila Montevarchi nelle competizioni ufficiali della stagione 1975-1976."}
{"id": "5496372", "revid": "767487", "url": "https://it.wikipedia.org/wiki?curid=5496372", "title": "In the House of the Chief", "text": "In the House of the Chief \u00e8 un cortometraggio muto del 1916 diretto da Thomas N. Heffron. Sceneggiato da I.K. Freedman e prodotto dalla Selig, il film aveva come interpreti Eugenie Besserer, Vivian Reed, Charles West, Sidney Smith, Al W. Filson.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 2 ottobre 1916."}
{"id": "5496376", "revid": "285333", "url": "https://it.wikipedia.org/wiki?curid=5496376", "title": "Robert Clampett", "text": " \u00c8 celebre per il suo lavoro sui cortometraggi d'animazione Warner Bros. e sulle serie TV \"Time for Beany\" e \"Tre allegri naviganti\".\nClampett nacque e crebbe non lontano da Hollywood, e presto espresse interesse per l'animazione e il teatro di figura. Dopo aver lasciato il liceo qualche mese prima di diplomarsi nel 1931, Clampett entr\u00f2 nel team della Harman-Ising Productions ed inizi\u00f2 a lavorare sui nuovi cortometraggi dello studio, intitolati \"Looney Tunes\" e \"Merrie Melodies\".\nClampett fu promosso a una posizione di regista nel 1937, e durante i suoi quindici anni allo studio diresse 84 cortometraggi e progett\u00f2 alcuni dei personaggi pi\u00f9 famosi dello studio, tra cui Porky Pig e Titti. Tra i film pi\u00f9 acclamati di Clampett ci sono \"Porky in Strambilandia\" (1938), \"Coal Black and de Sebben Dwarfs\" (1943) e \"La grande rapina al salvadanaio\" (1946). Clampett lasci\u00f2 la Warner Bros. Cartoons nel 1946 e rivolse la sua attenzione alla televisione, creando la famosa serie TV di marionette \"Time for Beany\" nel 1949. Una successiva versione animata della serie, dal titolo \"Tre allegri naviganti\", fu trasmessa con successo sulla ABC tra il 1962 e la fine del 1967.\nNei suoi ultimi anni, Clampett gir\u00f2 campus universitari e festival di animazione come docente di storia dell'animazione. I suoi cartoni animati della Warner sono conosciuti per le loro qualit\u00e0 surreali, l'animazione energica e stravagante e l'umorismo irriverente. Lo storico dell'animazione Jerry Beck lod\u00f2 Clampett per \"aver messo la parola 'looney' in \"Looney Tunes\"\".\n\u00c8 soprattutto noto per aver creato Titti."}
{"id": "5496384", "revid": "767487", "url": "https://it.wikipedia.org/wiki?curid=5496384", "title": "Stronger than Heaven", "text": "Stronger than Heaven \u00e8 il terzo album in studio del gruppo musicale heavy metal tedesco Stormwitch, edito nel 1986.\nIl disco.\nIl disco \u00e8 stato pubblicato in vinile dall'etichetta tedesca Scratch Records ed in seguito inserito nell'edizione in CD del 1986 contenente anche il primo album, intitolata \"Stronger Than Heaven / Walpurgis Night\". Nel 2004 \u00e8 uscita un'edizione in CD tramite Battle Cry Records con l'aggiunta di quattro tracce bonus registrate in bassa qualit\u00e0 durante un concerto del 1984.\nL'album include la canzone \"Ravenlord\" di cui gli Hammerfall hanno realizzato una cover per il loro singolo del 1997 intitolato \"Glory to the Brave\"."}
{"id": "5496391", "revid": "1442080", "url": "https://it.wikipedia.org/wiki?curid=5496391", "title": "Il ballo delle ingrate (Claudio Monteverdi)", "text": "Il ballo delle ingrate (SV 167) \u00e8 un balletto semi-drammatico scritto dal compositore italiano Claudio Monteverdi su libretto di Ottavio Rinuccini. Venne rappresentato per la prima volta a Mantova Mercoled\u00ec 4 giugno 1608 all'interno delle feste per le nozze di Francesco Gonzaga (figlio del protettore di Monteverdi Vincenzo duca di Mantova) e Margherita di Savoia. Sia Vincenzo che Francesco Gonzaga presero parte alle danze. Per l'occasione Monteverdi compose anche l'opera \"L'Arianna\" (sempre su libretto di Rinuccini) e la musica per il prologo della commedia \"L'Idropica\" di Battista Guarini.\n\"Il ballo delle ingrate\" o \"Mascherata delle Ingrate\" fu rappresentata per la prima volta a Mantova mercoled\u00ec 4 giugno 1608 nell'ambito delle celebrazioni nuziali di Francesco Gonzaga e Margherita di Savoia.\nMascherata a Mantova e Ballo a Vienna.\nPer quanto riguarda il \"Ballo delle Ingrate\", la data di pubblicazione del libretto e quella della partitura non coincidono, infatti il libretto di Ottavio Rinuccini venne pubblicato con il titolo \"Mascherata delle Ingrate' e la musica di Claudio Monteverdi nei Madrigali guerrieri et amorosi nel 1638. La partitura presente nel libro \u00e8 la versione del Ballo delle Ingrate che il compositore aveva adattato e ridotto (eliminando le parti inerenti al matrimonio mantovano) per i festeggiamenti dell\u2019Incoronazione di Ferdinando III d\u2019Asburgo a Vienna nel 1636 avvenuta a seguito della morte dell'imperatore Mattia d'Asburgo incoronato col nome di Mattia II re di Boemia e Ungheria.\"\nI rapporti con la corte di Vienna si intensificarono; Monteverdi in questo periodo scrisse un ballo-opera, Volgendo il ciel per l'immortal sentiero, probabilmente per l'elezione dell'imperatore Ferdinando III. Risale alla fine del 1636 a Vienna la revisione del Ballo delle Ingrate e probabilmente di una parte delle composizioni dell'VIII libro dei madrigali guerrieri et amorosi che si pensa siano associate all'imperatore, a cui \u00e8 stata indirizzata la dedica datata 1\u00ba settembre 1638.\nIl confronto tra il testo poetico della partitura e quello del libretto ha evidenziato alcuni adattamenti testuali e drammaturgici realizzati da Monteverdi per soddisfare il volere della corte asburgica; l\u2019analisi stilistica della musica monteverdiana ha rilevato che nella struttura musicale del Ballo, Monteverdi non ha apportato dei cambiamenti influenti sull\u2019assetto originale. \u201cMadrigali guerrieri, et amorosi con alcuni opuscoli in genere rappresentativo, che saranno per brevi Episodi fra i canti senza gesto\u201d \u00e8 il titolo completo di quest\u2019opera che permette di comprenderne la valenza scenica e il motivo della collocazione, non casuale, del Ballo delle Ingrate all\u2019interno dell\u2019Ottavo Libro di Madrigali. \nGenere e genesi dell'opera.\nMonteverdi, nella prefazione all\u2019Ottavo Libro, specifica tre generi musicali \u00abda teatro, da camera, et da ballo\u00bb, i quali corrispondono alla musica \u00abguerriera, amorosa et rappresentativa\u00bb e vengono utilizzati nel corso dell\u2019intera pubblicazione, allo stesso modo le tre principali passioni dell\u2019anima descritte come \u00abira, temperanza, e humilt\u00e0 o supplicatione\u00bb vengono espresse attraverso tre stili musicali corrispondenti \u00abconcitato, temprato e molle\u00bb. \n\"Il Ballo delle Ingrate\" viene definito un madrigale \u00abrappresentativo\u00bb e legato alla tematica dell\u2019affetto e dell\u2019umilt\u00e0, quindi allo stile molle, risulta l\u2019ultimo dei madrigali amorosi.\nTra il Cinquecento e il Seicento gli aspetti drammaturgici fondamentali del balletto teatrale italiano comprendevano un\u2019azione scenica piuttosto contenuta nella sua durata e prevalentemente di ambientazione pastorale, senza cambiamenti di scena n\u00e9 interventi di macchinari, come era solito ammirare negli intermedi (forma di intrattenimento teatrale eseguita tra un atto e l'altro) e dall\u2019intreccio semplice che si evolveva con un climax (che partendo da un elemento ne coinvolgeva sempre di pi\u00f9) sia nella danza corale che nei movimenti coreografici del coro e dei personaggi. \"Il Ballo delle Ingrate\" mostra l'esempio di una gestualit\u00e0 insolita e mostra l\u2019influsso della presenza di Virginia Andreini e della sua esperienza attoriale nella compagnia di Giovan Battista Andreini. \nL\u2019opera costituisce una pietra miliare dell\u2019evoluzione coreografica, anche se della sua coreografia non \u00e8 rimasta una documentazione precisa e nemmeno si conosce il nome del suo coreografo vero ideatore. \nDescrizione dello spettacolo di Mantova.\nL\u2019evento \u00e8 ampiamente descritto nei resoconti scritti da Federico Follino. Restano invece sconosciute le annotazioni in della rappresentazione avvenuta nell\u2019impero germanico, alla quale questa edizione dell\u2019ottavo libro si riferisce.\nLe descrizioni mantovane, estremamente ricche di particolare, ci offrono notevoli indicazioni riguardo la regia, le musiche e le scenografie che acquistano una fondamentale importanza in quest\u2019ultimo lavoro.\nNell\u2019ultima parte del libretto, nella sezione dedicata ai testi musicali, troviamo ampi stralci delle cronistorie, unitamente alle note monteverdiane: credo che sia importante conoscere la realizzazione scenica di questo ampio madrigale che deve essere da noi apprezzato per la sua importante azione narrativa e resa spettacolare.\nMonteverdi ricorre all'utilizzo di elementi come la cenere e le braci negli abiti delle ingrate che simboleggiano l\u2019affetto dell\u2019umilt\u00e0 o supplicazione (come espresso nell\u2019Ottavo Libro di madrigali). I gioielli vengono disposti negli abiti e nei mantelli per simulare le braci che ardono, i capelli bruciati dalla cenere sono adornati con qualche filo d\u2019oro per ricordare la loro bellezza, nonch\u00e9 le maschere dei volti delle anime dannate all\u2019inferno sono alcuni degli elementi essenziali per indurre il pubblico verso la compassione e la commozione. Monteverdi nelle scelte dei costumi e in quelle dell\u2019ambientazione durante una serata di quella primavera del 1608, che secondo le cronache, era cos\u00ec stellata (gi\u00e0, \u00able stelle lavate di nuovo\u00bb, come dice la Bellonci) che il richiamo d\u2019amore non poteva non farsi sentire.\nUn altro elemento importante da mettere in risalto nel Ballo delle Ingrate del 1608 \u00e8 che sia uomini che donne vestirono abiti femminili al fine di impersonare le anime ingrate, questa non era certo una caratteristica nuova in ambito teatrale, eppure l\u2019abito femminile indossato dagli uomini potrebbe essere stato motivo di scherno e ridicolo in altri contesti teatrali, tuttavia il suo impatto drammatico sul pubblico, insieme ai gesti di dolore e all\u2019aria \u00abmalenconiosa e flebile\u00bb del Ballo, resero pi\u00f9 incisiva la gravit\u00e0 del messaggio simbolico. Le fonti che descrivono il Ballo delle Ingrate si riferiscono ai personaggi femminili delle anime ingrate senza distinzione tra uomini e donne, dando l\u2019impressione che nessuno riconoscesse tra i ballerini dello spettacolo Vincenzo e Francesco Gonzaga.\nGli abiti da donna e di \u00abanima dannata all\u2019inferno\u00bb, il colore cinereo predominante e le maschere favorirono i movimenti e la gestualit\u00e0 di insieme da compiere nel Ballo a dimostrazione della loro dannazione e penitenza, e incisero sulla loro capacit\u00e0 di tramettere emozioni per stupire il pubblico. Anche nella descrizione degli abiti ricorrono i simboli delle anime ingrate, come il \u00abcolor cinerizio, adornato di lacrime finte\u00bb, senza palesare per\u00f2 la partecipazione maschile nella rappresentazione.\nInoltre, la coreografia delle ingrate propone un aspetto insolito rispetto agli altri balletti teatrali non solo di Monteverdi: il contatto fisico. Nei balletti geometrici vi erano gli intrecciamenti e i passeggi che permettevano la realizzazione delle figure emblematiche ed encomiastiche, molto apprezzate dal pubblico di corte. L\u2019unico contatto permesso durante le figurazioni coreografiche era quello della mano che sottolineava l\u2019intrecciarsi dei corpi, ma nel Ballo delle Ingrate la fisicit\u00e0 coinvolge tutto il corpo. L\u2019abbraccio, (\u00abtal\u2019or abbracciandosi\u00bb) e il percotimento (\u00abtal\u2019or percotendosi gonfie di rabbia e di furore\u00bb) presuppongono una fisicit\u00e0 eccezionale e un allontanamento della norma. molto probabilmente non veniva rispettata la verticalit\u00e0 della danza nobile del Cinquecento e del Seicento, il corpo delle anime poteva assumere posizioni non erette ma contorte per la rappresentazione del dolore \u00abcon moti e con atti ora di dolore et ora di disperatione, e quando con gesti di misericordia e quando di sdegno\u00bb. \nNonostante non si abbiano notizie precise su chi fosse il coreografo scenografo ballo delle ingrate, Monteverdi nella descrizione dell'opera all'interno dell'ottavo libro scrive come realizzare la scenografia \u201c prima si fa una scena da cui prospettiva forno una bocca d'inferno[...]Da quali usciscono a due a due le anime ingrate\u201d ; spiega come si devono muovere gli attori in scena \u201cPlutone sta nel mezzo conducendole a passi gravi[...] Parla verso la principessa e da me nel modem che sta scritto\u201d. Specifica come \u00e8 stata scritta e come deve essere eseguita la musica che accompagna il ballo \u201c... il quale cotante va ripetuto da suonatori... \u201d. \n\"Il ballo delle Ingrate\" \u00e8 stato pubblicato come parte dell'ottavo libro dei madrigali di Monteverdi (\"Madrigali guerrieri, et amorosi\") nel 1638. Questa versione stampata contiene probabilmente delle revisioni fatte dall'autore per una rappresentazione eseguita a Vienna. I virtuosismi del basso scritti per Plutone sono pi\u00f9 vicini, nello stile, alle opere pi\u00f9 tarde di Monteverdi piuttosto che a quelle giovanili come \"L'Orfeo\" (1607). Il musicologo Paolo Fabbri ritiene che queste modifiche vennero apportate per l'incoronazione di Ferdinando III, imperatore del Sacro Romano Impero, nel 1636. L'improvvisa morte del precedente imperatore costrinse Monteverdi a dover scrivere un'opera in un tempo molto breve. Rielabor\u00f2 dunque \"Il ballo delle ingrate\", togliendo i riferimenti al matrimonio mantovano.\nTrama.\nIl palco mostra la bocca degli Inferi dove le ingrate sono confinate e la scena si svolge proprio davanti al suo ingresso. La didascalia descrive l'ingresso agli inferi come una gran voragine \u201cdentro la quale ruotano globi d\u2019ardentissime fiamme e per entro ad essa innumerabili mostri d\u2019Inferno\u201d.\nDavanti a quella bocca infernale appaiono Venere e Amore, madre e figlio, e mentre Amore entra nelle grotte di Plutone (il re degli Inferi) per indurlo ad ascoltare la divina madre, ella si rivolge alle dame del pubblico invitandole a vincere la riluttanza all\u2019amore prima che la giovinezza sparisca.\nRientra Amore con Plutone, con il quale Venere si lamenta che i dardi del figlio restino senza effetto per la sdegnosa austerit\u00e0 delle donne abitanti nel \u201cGermano Impero\u201d che vanno altere di belt\u00e0 e amore. \nSuccessivamente Amore implora Plutone affinch\u00e9 lasci uscire temporaneamente alcune anime di donne ingrate perch\u00e9 mostrino ai viventi e in particolar modo alle donne, quali pene le attendano nell\u2019oltretomba.\nSubito dopo la richiesta di Amore giungono sulla scena \"a due a due ... con passi gravi\" le Ingrate che eseguono una danza durante la quale Plutone a sua volta rivolge alle dame in sala la predica-morale precedentemente esposta da Venere, minacciandole di pene eterne negli Inferi qualora dovessero mantenere questo loro atteggiamento.\nPlutone, al termine del suo discorso, rinvia le anime \u201ca lacrimare nel regno Inferno\u201d; Durante questa uscita di scena la danza viene ripetuta nuovamente dal gruppo di donne il canto finale delle ingrate esprime il rifiuto di ritornare all\u2019inferno e, di conseguenza, costituendo una risposta alla punizione inflitta.\nSolo una di esse induger\u00e0 al proscenio esprimendo il suo dolore per la sorte a cui deve definitivamente tornare in un lamento nel quale rivolge un estremo addio a \"l'aria pura e serena\" del mondo esterno al regno infernale.\nCollegamenti esterni.\nLibretto dell'opera."}
{"id": "5496392", "revid": "767487", "url": "https://it.wikipedia.org/wiki?curid=5496392", "title": "Power of the Cross", "text": "Power of the Cross \u00e8 un cortometraggio muto del 1916 scritto e diretto da Burton L. King. Prodotto dalla Selig Polyscope Company, il film aveva come interpreti Robyn Adair, Virginia Kirtley, Eugenie Forde, Ed Brady.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 25 settembre 1916."}
{"id": "5496398", "revid": "2093182", "url": "https://it.wikipedia.org/wiki?curid=5496398", "title": "MS 0735.6+7421", "text": "MS 0735.6+7421 \u00e8 un ammasso di galassie situato in direzione della costellazione della Giraffa a circa 2,6 miliardi di anni luce. \u00c8 particolarmente degno di nota in quanto ospita al centro uno dei buchi neri supermassici pi\u00f9 grandi conosciuti dell'universo osservabile, che ha prodotto la pi\u00f9 potente eruzione da un nucleo galattico attivo, a partire dal Big Bang, mai scoperta fino al 2020, quando un team di ricercatori, guidato dall'italiana Simona Giacintucci, ha constatato un'eruzione fino a 5 volte pi\u00f9 potente nel superammasso di galassie di Ofiuco. Dal buco nero prendono origine due lunghi getti che emettono onde radio, viaggiando a velocit\u00e0 prossime a quelle della luce. Tutto l'ammasso \u00e8 pervaso da gas estremamente caldo che emette raggi X.\nEruzione del buco nero.\nUtilizzando i dati del telescopio spaziale Chandra, gli scienziati hanno dedotto che l'eruzione si \u00e8 verificata per 100 milioni di anni a partire dal centro dell'ammasso, rilasciando, nel corso di questo periodo, una quantit\u00e0 di energia superiore a centinaia di milioni di lampi gamma (GRB). I resti di questa eruzione sono visibili come due cavit\u00e0 in entrambi i lati della grande galassia centrale. Se questa emissione, per un totale di energia di oltre 1055 J, \u00e8 stata prodotta dall'accrescimento di un buco nero, ci\u00f2 vuol dire che sono state consumate qualcosa come 600 milioni di masse solari (M\u2609). In un recente studio condotto da Brian McNamara et al. (2011) si avanza l'ipotesi sorprendente che l'emissione non sia collegata ad un accrescimento del buco nero ma altres\u00ec sia indotta dalla sua rotazione. Per gli studiosi \u00e8 inoltre possibile che il buco nero centrale di MS 0735.6+7421 sia uno dei pi\u00f9 grandi buchi neri presenti nell'universo osservabile. Tale ipotesi \u00e8 supportata dal fatto che la galassia centrale dominante (cD) dell'ammasso possiede il maggior \"break radius\" attualmente conosciuto e che il buco nero probabilmente si \u00e8 formato dalla fusione, in passato, di diversi buchi neri. L'ammasso ha un redshift di 64,800 \u00b1 900\u00a0km/s ed una dimensione apparente di 25'.\nLa sorgente di raggi X.\nI raggi X sono emessi dal gas ad elevata temperatura che pervade MS 0735.6+7421. Due vaste cavit\u00e0, ciascuna di 600.000 anni luce di diametro, sono situate ai lati opposti. Da ciascuna cavit\u00e0 si forma una bolla allungata e magnetizzata di elettroni altamente energetici da cui diparte l'emissione di onde radio"}
{"id": "5496399", "revid": "1543377", "url": "https://it.wikipedia.org/wiki?curid=5496399", "title": "Anastasiya Petryshak", "text": "Biografia.\nStudi.\nSi avvicina alla musica all'et\u00e0 di 5 anni con lo studio del pianoforte, negli anni successivi inizia lo studio del violino. Gi\u00e0 dai primi anni incomincia ad esibirsi in pubblico da solista, partecipando e vincendo numerosi concorsi nazionali e internazionali. Il grande talento e determinazione dimostrati in Ucraina la portano a trasferirsi all'et\u00e0 di dieci anni in Italia per proseguire gli studi di violino. Compiuti 15 anni viene ammessa all'Accademia Internazionale di alto perfezionamento per violino \u201cWalter Stauffer\u201d di Cremona e subito dopo all'Accademia Chigiana di Siena, seguita dal maestro Salvatore Accardo. All'et\u00e0 di 17 anni si diploma al Conservatorio Arrigo Boito di Parma con il massimo dei voti, lode e menzione d'onore. \nAgli inizi del 2015 conclude con il massimo dei voti, lode e menzione d'onore, il biennio di alto perfezionamento Musicale all'Istituto Claudio Monteverdi di Cremona, completando cos\u00ec il massimo degli studi ottenibili in Italia per il violino. Si \u00e8 perfezionata anche con Zachar Bron, Boris Davidovi\u010d Belkin, Pierre Amoyal, Shlomo Mintz.\nCarriera.\nInizia la carriera solistica in Ucraina eseguendo numerosi concerti solistici con orchestra di compositori come Bach, Vivaldi, Accolay. Gi\u00e0 dai primi anni risulta vincitrice assoluta in numerosi concorsi. Debutta da solista in Italia a 15 anni suonando il Concerto per violino e orchestra n. 1 (Paganini) con la Filarmonica \"Arturo Toscanini\" di Parma, con la quale nei mesi successivi esegue anche il Concerto per violino e orchestra di Tchaikovsky all'Auditorium Paganini, avviando cos\u00ec una carriera solistica che l'ha portata a suonare in numerosi e importanti teatri. Nel 2012 vince il concorso dei \"Migliori Diplomati dei Conservatori e degli Istituti Musicali d'Italia 2011\" e nel 2014 risulta tra i migliori studenti degli Istituti di Alta Formazione Musicale d'Italia.\nHa suonato e collaborato con musicisti internazionali come Gubaidulina, Gianluigi Gelmetti, Rocco Filippini, Salvatore Accardo, Federico Longo, Bruno Giuranna e molti altri. Dall'et\u00e0 di 15 anni collabora con Andrea Bocelli, che la invita come solista ospite in occasione di numerosi concerti in Italia e all'estero.\nParticolarmente sensibile a tematiche sociali, presta la sua musica ad eventi di beneficenza come in occasione del Terremoto di Haiti o per aiutare la costruzione della nuova Terapia Intensiva Cardiochirurgica dell'Ospedale pediatrico Bambino Ges\u00f9. Nel 2015 \u00e8 stata scelta per far parte del progetto ideato e voluto da papa Francesco e dal Pontificio consiglio per la famiglia \"Il Grande Mistero\".. Ogni anno si dedica con delle iniziative per ricordare il Giorno della Memoria, come lo spettacolo \"La domanda su Mozart\" o eseguendo dei concerti con il violino della Shoah. Il 15 settembre 2017 \u00e8 ospite in una serata di beneficenza organizzata al Colosseo in diretta in prima serata su Rai 1, dove sono presenti numerose celebrit\u00e0 provenienti da tutto il mondo per sostenere progetti educativi in Italia e ad Haiti della Fondazione Andrea Bocelli (fra cui la ricostruzione della scuola media \u00abLeopardi\u00bb di Sarnano, nelle Marche, distrutta dal terremoto) e il Muhammad Ali Parkinson Center di Phoenix, in Arizona.\nIl 27 ottobre 2016, \u00e8 stata la violinista pi\u00f9 giovane ad esibirsi con il celebre violino \u201cIl Cannone\u201d appartenuto a Niccol\u00f2 Paganini, violino costruito nel 1743 dal liutaio Guarneri del Ges\u00f9, eseguendo l'intero Concerto n. 1 per violino e Orchestra di N. Paganini nel Teatro Carlo Felice di Genova in occasione del 234\u00ba anniversario della nascita di Niccol\u00f2 Paganini.\nStrumenti.\nCollabora con la \"Fondazione Antonio Stradivari\" di Cremona, suonando regolarmente tutti gli strumenti della collezione, realizzati da Stradivari, Amati, Guarneri del Ges\u00f9 e altri. Inoltre collabora con il laboratorio di acustica musicale del Politecnico di Milano e il laboratorio di diagnostica non invasiva dell'Universit\u00e0 degli studi di Pavia, che si occupano dell'aspetto acustico dello strumento e della natura fisica dei violini antichi di liuteria cremonese e degli strumenti moderni vincitori del Concorso Triennale Internazionale di Liuteria. Queste collaborazioni, le hanno permesso, ad un'et\u00e0 cos\u00ec giovane, di specializzarsi nell'utilizzo di strumenti antichi cremonesi di Stradivari, Amati, Guarneri del Ges\u00f9 e quelli moderni, suonandone all'incirca 60, studiando a fondo la resa acustica ed identificando le peculiarit\u00e0 e le sfumature timbriche di ogni violino. Tutti i progetti di ricerca completati sono stati pubblicati nelle riviste scientifiche internazionali del settore."}
{"id": "5496400", "revid": "73453739", "url": "https://it.wikipedia.org/wiki?curid=5496400", "title": "The Lord Weird Slough Feg", "text": ""}
{"id": "5496401", "revid": "767487", "url": "https://it.wikipedia.org/wiki?curid=5496401", "title": "Unione Sportiva Olbia 1975-1976", "text": "Questa voce raccoglie le informazioni riguardanti l'Unione Sportiva Olbia nelle competizioni ufficiali della stagione 1975-1976."}
{"id": "5496402", "revid": "1543377", "url": "https://it.wikipedia.org/wiki?curid=5496402", "title": "Fonologia storica dei dittonghi inglesi", "text": "I dittonghi della lingua inglese han subito vari mutamenti a partire dal periodo del Medio inglese. Ognuno dei seguenti cambiamenti colp\u00ec almeno un fonema considerato storicamente dittongo, ma anche fonemi ora diventati monottonghi.\nMedio inglese.\nVein\u2013vain merger.\nIl vein\u2013vain merger provoc\u00f2 la fusione dei dittonghi medio-inglesi ed , in tutti i dialetti; si complet\u00f2 verso il XIV secolo.\nPrecedentemente, \"vein\" e \"vain\" eran pronunciati e , e \"day\" e \"way\", dall'antico inglese \"d\u00e6\u0121\" e \"we\u0121\", non rimavano. Dopo ci\u00f2, \"vein\" e \"vain\" erano omofoni, mentre \"day\" e \"way\" avevano la stessa vocale.\nNe risult\u00f2 sempre un dittongo, od . Pi\u00f9 tardi, quasi ovunque pass\u00f2 ad in parole come \"pane\" per il pane\u2013pain merger. Invece, nell'inglese australiano, ne risult\u00f2 .\nMedio inglese tardo.\nL'inglese dell'Inghilterra sud-orientale, nel XIII secolo, aveva sette dittonghi:\nIn tre, il secondo elemento era anteriore:\nIn quattro, era posteriore:\nSi possono notare le ortografie tipiche rispettive. \"ew\", preceduto da consonante, alterna le pronunce ed , mentre \"oi\" ed \"oy\" alternano e . Le parole pi\u00f9 comuni con \"ew\", pronunciate erano \"dew\", \"few\", \"hew\", \"lewd\", \"mew\", \"newt\", \"pewter\", \"sew\", \"shew\" (\"show\"), \"shrew\", \"shrewd\" e \"strew\". Le parole con pi\u00f9 comuni includono \"boil\", \"coin\", \"destroy\", \"join\", \"moist\", \"point\", \"poison\", \"soil\", \"spoil\", \"Troy\", \"turmoil\" e \"voice\", anche se vi erano alcune variazioni, anche significative.\nDittongamento davanti a fricative velari.\nNel corso del Medio inglesi, le vocali , , e tesero a dittongarsi quando seguite da , divenendo rispettivamente , , e . Si ricordi che il fonema aveva anche due allofoni, dopo vocali anteriori e dopo vocali posteriore. Quindi le parole \"taught\" e \"weight\" possedevano dittonghi seguiti da fricative in quanto realizzati come . La caduta di queste risult\u00f2 nei fenomeni del taut\u2013taught merger e del wait\u2013weight merger.\nTaut\u2013taught merger.\nIl taut\u2013taught merger \u00e8 un processo avvenuto nell'inglese moderno per cui cadde in parole come \"thought\", \"night\", \"daughter\" ecc.\n &gt; , poi &gt; \"night\" per il grande spostamento vocalico.\n pass\u00f2 talvolta ad , lasciando un accorciamento della vocale precedente.\nLo sviluppo irregolare di , combinato all'ambiguit\u00e0 del dittongo \"ou\" (sia che nel primo Medio inglese) \u00e8 causa delle numerose pronunce della sequenza \"ough\"; infatti, in inglese moderno, si ha \"through\"\n, \"though\" , \"bough\" , \"cough\" , or , \"rough\" .\nAlcuni accenti dell'Inghilterra settentrionale hanno subito cambiamenti leggermente diversi, per esempio, \"night\" pronunciato (neat) e nei dialettalismi \"owt\" e \"nowt\" (da \"aught\" ed \"naught\", omofoni di \"out\" e \"nout\", corrispondenti agli standard \"anything\" e \"nothing\"). Spesso \u00e8 addirittura assente il wait-weight merger, dunque \"wait\" e \"weight\" hanno due pronunce diverse.\nLe parole \"ugh\" e \"chutzpah\" non esistevano ancora nella lingua, quindi non vi \u00e8 correlazione tra quanto sopra esposto e la presenza nelle due del suono .\nWait\u2013weight merger.\nIl \"wait\"\u2013\"weight\" provoc\u00f2 la sovrapposizione delle sequenze , in \"wait\", ed , in \"weight\", in moltissime variet\u00e0 della lingua. Fu scatenato dalla caduta della fricativa in \"weight\" , che dunque si sovrappose a \"wait\" .\nCi\u00f2 avvenne in seguito al \"vein\"\u2013\"vain\" merger, dove il dittongo di \"vein\" si fuse con quello di \"vain\" e \"wait\". Il \"pane\"\u2013\"pain\" merger avvenne in un periodo successivo, per cui la vocale di \"pane\" si fuse con quella di \"pain\", \"wait\", e \"weight\".\nMolti dialetti dello Yorkshire subirono il \"pane\"\u2013\"pain\" merger, ma non il wait-weight, quindi \"wait\" e \"late\" rimano e sono distinti da \"weight\" .\nInglese moderno.\nGrande spostamento vocalico.\nA met\u00e0 del XVI secolo, il grande spostamento vocalico lasci\u00f2 due nuove dittonghi da vecchio voali lunghe, come in \"tide\", ed in \"house\". Dunque in questo periodo l'inglese dell'Inghilterra sudorientale potrebbe aver avuto nove dittonghi.\nTardo sedicesimo secolo.\nAlla fine del XVI secolo, l'inventario dei dittonghi a causa di vari sviluppi durante la seconda met\u00e0 del secolo era stato ridotto:\nQuesto lasci\u00f2 nell'area londinese solo i dittonghi , , , e .\nTardo diciassettesimo secolo.\nAlla fine del diciassettesimo secolo, nella stessa area si ebbero i seguenti sviluppi:\nNe risult\u00f2 la permanenza di soli tre dittonghi , e .\nNella letteratura di questo periodo erano frequenti rime come \"Mind\"\u2013\"join'd\" nel Congreve, \"join\"\u2013\"line\" nel Pope, \"child\"\u2013\"spoil'd\" nello Swift, \"toils\"\u2013\"smiles\" nel Dryden. La pronuncia corrente con in quelle parole risult\u00f2 da varianti regionali che avevano sempre avuto invece di , forse con un'influenza dell'ortografia.\nIl passaggio a non avvenne in tutte le variet\u00e0. Dialetti conservativi come quello gallese ed alcuni nordamericani hanno /\u026a\u028a/, infatti.\nI long mid merger.\nNella prima fase dell'inglese moderno c'era un contrasto fonemico tra i monottonghi medi (\"pane\" e \"toe\" rispettivamente) ed i dittonghi (\"pain\" e \"tow\"). In quasi tutto il mondo anglofono questi si sono fusi, quindi coppie come \"pane\"\u2013\"pain\" e \"toe\"\u2013\"tow\" sono omofoni. Wells raggruppa tutti questi merger sotto il nome di long mid merger, fusioni (delle vocali) lunghe medie.\nPane\u2013pain merger.\nIl pane\u2013pain merger provoc\u00f2 la fusione del monottongo lungo e del dittongo , il che avvenne in moltissime variet\u00e0. A seconda dell'accento ne risulta un monottongo od un dittongo; in alcune regioni come l'Anglia orientale, Galles meridionale, e persino Terranova, il fenomeno non \u00e8 avvenuto (od almeno non totalmente), cos\u00ec che coppie come \"pane\"-\"pain\" restano distinte.\nUna distinzione in cui \"pane\" aveva e \"pain\" sopravvisse nel Norfolk fino al XX secolo. Trudgill ne spiega la scomparsa affermando che questa \"sia stata attuata attraverso un graduale e \"sfarfallante\" passaggio della vocale ad in un processo di omologazione, il cui risultato sar\u00e0 (anche se attualmente alcuni parlanti mantengono una distinzione, ma vestigiale e variabile) la completa fusione dei due fonemi in \u2014 il completamento di un lento processo di diffusione (forse da intendere come \"uniformazione\") lessicale.\"\nWalters (2001) riporta una permanenza della distinzione nell'inglese gallese della Valle di Rhondda, dove si usa in \"pane\" (e nella serie associata) ed nella serie di \"pain\".\nIn tali accenti mantenenti la distinzione, il dittongo \u00e8 normalmente scritto \"ai\", \"ay\", \"ei\" e \"ey\" come in \"day\", \"play\", \"rain\", \"pain\", \"maid\", \"rein\", \"they\" ecc. ed con \"a...e\" come in \"pane\", \"plane\", \"lane\", \"late\" ecc. e talvolta con \"e...e\" od \"e\" come in \"re\", \"cafe\", \"Santa Fe\" ecc.\nToe\u2013tow merger.\nIl toe\u2013tow merger \u00e8 una fusione avvenuta agli inizi dell'inglese moderno riguardante le vocali (come in \"toe\") ed (come in \"tow\") avvenuta in quasi tutte le varie\u00e0 inglesi. (Tali vocali erano pronunciate ed rispettivamente, ma si chiusero per il grande spostamento vocalico)\nA seconda dell'accento pu\u00f2 esser stato ottenuto un monottongo od un dittongo. La trascrizione tradizionale per il General American e la vecchia Received Pronunciation \u00e8 . In pochi accenti, come in Inghilterra settentrionale, Anglia orientale e Galles meridionale, la fusione non \u00e8 avvenuta, od almeno non completamente, cos\u00ec che esistono ancora coppie minime come \"toe\"-\"tow\", \"moan\"-\"mown\", \"groan\"-\"grown\", \"sole\"-\"soul\", \"throne\"-\"thrown\".\nAncora nel XIX secolo, il contrasto era diffuso; le aree in cui questo era scomparso erano soprattutto le Home Countries settentrionali e parte delle Midlands.\nIl contrasto, come gi\u00e0 detto, sopravvive nell'Anglia orientale, soprattutto nel Norfolk. Peter Trudgill ha parlato di questo contrasto, ed affermato che \"...fino a pochissimo tempo fa, tutti gli inglesi del Norfolk mantenevano in modo automatico e regolare la distinzione tra \"knows\" e \"nose\"... negli anni Quaranta e Cinquanta, era di conseguenza una caratteristica ordinaria della parlata della zona, condivisa da tutti i parlanti, e dunque di nessun rilievo.\"\nIn una recente indagine dei Fens, i giovani parlanti del Norfolk occidentale hanno mostrato di mantenere il contrasto, usando rispettivamente od in \"toe\" ed un pi\u00f9 anteriore in \"tow\", quest'ultima influenzata dall'Estuary English.\nWalters (2001) riporta questo contrasto anche nell'inglese gallese della Valle di Rhondda, dove si usa in \"toe\" ed in \"tow\".\nIn questi accenti, il dittongo proveniente da un precedente viene normalmente scritto \"ou\" od \"ow\", come in \"soul\", \"dough\", \"tow\", \"know\", \"though\" ecc. mentre un discendente di viene scritto \"oa\", \"oe\" od \"o...e\" come in \"boat\", \"road\", \"toe\", \"doe\", \"home\", \"hose\", \"go\", \"tone\" ecc.\nInizialmente il fenomeno non avvenne davanti ad R, ma soltanto pi\u00f9 tardi, provocando l\"'horse\"\u2013\"hoarse\" merger. Quest'ultimo non \u00e8 anch'esso universale, cos\u00ec che \"our\" e \"oar\" potrebbero non suonare come \"or\" in alcune variet\u00e0.\nCot\u2013coat merger.\nIl cot\u2013coat merger avviene tra alcuni parlanti Zulu, per i quali non esiste un contrasto tra ed , e dunque \"cot\" e \"coat\" sono omofoni. L'inglese degli Zulu ha generalmente anche una neutralizzazione di ed , dunque parole come \"cot\", \"caught\" e \"coat\" possono avere pronuncia coincidente.\nPoet smoothing.\nIl poet smoothing \u00e8 un processo avvenuto in molte variet\u00e0 dell'inglese britannico per cui la sequenza bisillabica viene pronunciata come un dittongo , in moltissime parole. Dunque \"poet\" \u00e8 monosillabico, e \"poem\" diviene .\nRod\u2013ride merger.\nIl rod\u2013ride merger \u00e8 la fusione di ed , che avviene per alcuni parlanti dell'inglese vernacolare afro-americano (AAVE), per cui \"rod\" e \"ride\" si fondono in . Alcuni parlanti potrebbero mantenere il contrasto, avendo le pronunce di \"rod\" come di \"ride\" come . Questo fenomeno necessita della presenza del father-bother merger.\n\"Scientific\" smoothing.\nLo \"Scientific\" smoothing \u00e8 un processo comune tra le variet\u00e0 dell'inglese britannico per cui il nesso bisillabico passa ad un trittongo . Ne risulta che \"scientific\" si pronuncia , con tre sillabe e \"science\" , con una.\nPride\u2013proud merger.\nThe pride\u2013proud merger \u00e8 una fusione dei dittonghi e davanti a consonanti sonore in un monottongo per alcuni parlanti dell'inglese vernacolare afro-americani, per cui \"pride\" e \"proud\", \"dine\" e \"down\", \"find\" e\n\"found\" ecc. sono omofoni. Questi stessi parlanti potrebbero avere il rod-ride merger, quindi tutte e tre le vocali , ed davanti a consonanti sonore possono neutralizzarsi, dunque \"pride\", \"prod\", \"proud\" e \"find\", \"found\", \"fond\" sono omofoni tra loro.\nLine\u2013loin merger.\nIl line\u2013loin merger \u00e8 una fusione i dittonghi ed in molte parole che avviene in alcuni accenti dell'Inghilterra meridionale, inglese irlandese, zone di Terranova e Caraibi. Coppie come \"line-loin\", \"bile-boil\", \"imply-employ\" sono dunque omofone.\nCoil\u2013curl merger.\nIl coil-curl merger \u00e8 una fusione avvenuta nel tempo in alcune variet\u00e0 inglesi. Viene associata soprattutto ai dialetti di New York, New Orleans e Charleston agli inizi del XX secolo (ora poco parlati).\nLa fusione colp\u00ec le vocali del General American , in \"choice\", ed , in \"nurse\", dunque \"coil\" e \"curl\" sono omofoni. Ne risultava normalmente un dittongo , con un primo elemento centrale medio, piuttosto che il pi\u00f9 diffuso altrove elemento posteriore arrotondato di . Questo avvenne solo davanti a consonante; \"stir\" e \"boy\" non hanno mai rimato.\n\u00c8 a causa di questo che nacquero gli stereotipi \"brooklinesi\" dove \"bird\" suona come \"boid\" e \"thirty-third\" come \"toity-toid\". Il cantautore Sam M. Lewis, nativo newyorkese, ha fatto rimare \"returning\" con \"joining\" nella versione inglese del testo di Gloomy Sunday.\nSecondo un sondaggio condotto da William Labov a New York nel 1966, tutta la popolazione ultrasessantenne utilizzava in \"bird\". La percentuale scendeva di pari passo con l'et\u00e0: 59% per la fascia 50-60, 33% per i 40-50, 24% per i 20-40, e soltanto il 4% per gli under 20. Praticamente tutti i newyorkesi nativi nati dal 1950, anche coloro dalla parlata non-rotica, pronunciano \"bird\" come .\nMare\u2013mayor merger.\nIl mare\u2013mayor merger \u00e8 un processo che avviene in molte variet\u00e0 dell'inglese britannico, ed anche a Filadelfia e Baltimora, per cui un bisillabico viene pronunciato come un dittongo in molte parole. Dunque \"mayor\" si pronuncia , omofono di \"mare\".\nNell'inglese nordamericano, almeno nelle variet\u00e0 colpite, questo colpisce accade anche altri nessi senza che vi sia una R, dove alcune parole con fondono la sequenza con un generatosi per \u00e6-tensing. Dato che questo deriva da un , queste parole subiscono spesso un ipercorrettismo che tramuta la vocale in . Gli esempi pi\u00f9 conosciuti sono \"mayonnaise\" () e \"graham\" (, omofono di \"gram\")."}
{"id": "5496426", "revid": "767487", "url": "https://it.wikipedia.org/wiki?curid=5496426", "title": "The Raiders (film 1916 Mix)", "text": "The Raiders \u00e8 un cortometraggio muto del 1916 scritto, diretto e interpretato da Tom Mix. Prodotto dalla Selig, con la direzione della fotografia di Clyde De Vinna, il film aveva come altri interpreti Victoria Forde, Sid Jordan, Pat Chrisman.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 30 settembre 1916."}
{"id": "5496446", "revid": "767487", "url": "https://it.wikipedia.org/wiki?curid=5496446", "title": "A Corner in Water", "text": "A Corner in Water \u00e8 un cortometraggio muto del 1916 scritto, diretto e interpretato da Tom Mix.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 23 settembre 1916. In Danimarca, prese il titolo \"Drikkevandsmonopolet\"."}
{"id": "5496448", "revid": "767487", "url": "https://it.wikipedia.org/wiki?curid=5496448", "title": "Into the Northland", "text": "Into the Northland \u00e8 un cortometraggio muto del 1916 diretto da William Robert Daly. Sceneggiato da D.W. Higgins e prodotto dalla Selig, il film aveva come interpreti Fritzi Brunette, Leo Pierson, Lillian Hayward, Harry Lonsdale, James Bradbury Sr.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 18 settembre 1916."}
{"id": "5496449", "revid": "767487", "url": "https://it.wikipedia.org/wiki?curid=5496449", "title": "Arne (Beozia)", "text": "Arne () era una polis dell'antica Grecia ubicata in Beozia, menzionata da Omero nel catalogo delle navi dell'Iliade.\nStoria.\nStrabone proposte diverse alternative per l'ubicazione di Arne: in primo luogo, alcuni credevano che fosse l'antico nome di Acrefia, altri sottolineavano la possibilit\u00e0 che, come Midea, era stata inghiottita dal lago Copaide. Inoltre, l'autore non condivideva l'assunto di Zenodoto di Efeso, il quale credeva che Arne era la stessa citt\u00e0 di Ascra, la citt\u00e0 natale di Esiodo.\nSecondo Pausania, Arne era l'antico nome di Cheronea.\nIn epoca moderna si \u00e8 tentato di identificare Arne con Gla, o con la citt\u00e0 di Flegias, ma tali tentativi non offrono maggiori garanzie rispetto alle vecchie ipotesi."}
{"id": "5496452", "revid": "767487", "url": "https://it.wikipedia.org/wiki?curid=5496452", "title": "The Taming of Grouchy Bill", "text": "The Taming of Grouchy Bill \u00e8 un cortometraggio muto del 1916 scritto, diretto e interpretato da Tom Mix. Commedia di genere western, il film, prodotto dalla Selig aveva come altri interpreti Victoria Forde, Pat Chrisman, Sid Jordan.\nTrama.\nTom Merrill e i suoi amici cowboy disapprovano come Grouchy Bill tratti la moglie e decidono di dargli una lezione. Tom si mette d'accordo con Mary, la moglie di Bill, per farsi passare come sua madre. La falsa suocera si presenta in casa di Bill che la riceve brontolando. La muscolosa suocera per\u00f2 lo mette subito a posto e lo obbliga a obbedire ai suoi ordini. Bill, allora, si rivolge agli altri cowboy, chiedendo di sellare per la vecchia il peggior cavallo del ranch. In giro con il \"genero\", la suocera si rivela un'ottima cavallerizza e non ha nessun problema a cavalcare. Bill finalmente capisce che \"quella\" \u00e8 Tom e, sconfitto, si adegua, ormai domato, a diventare un buon marito.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 9 settembre 1916."}
{"id": "5496457", "revid": "767487", "url": "https://it.wikipedia.org/wiki?curid=5496457", "title": "The Pony Express Rider (film 1916)", "text": "The Pony Express Rider \u00e8 un cortometraggio muto del 1916 scritto, diretto e interpretato da Tom Mix. Di genere western, il film, prodotto dalla Selig, aveva come altri interpreti Victoria Forde, Sid Jordan, Joe Ryan, Pat Chrisman.\nProduzione.\nIl film, prodotto dalla Selig Polyscope Company, venne girato a Prescott, in Arizona.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 23 settembre 1916 dopo una prima che si era tenuta l'11 settembre."}
{"id": "5496465", "revid": "767487", "url": "https://it.wikipedia.org/wiki?curid=5496465", "title": "Arsinoe (Etolia)", "text": "Ars\u00ednoe (), un tempo chiamata Conope (), era una polis dell'antica Grecia ubicata in Etolia.\nStoria.\nStrabone dice che la citt\u00e0 venne fondata da Arsinoe I, sposa del re d'Egitto Tolomeo II Filadelfo, ed era stata precedentemente un villaggio chiamato Conope. Il geografo evidenzia la favorevole posizione della citt\u00e0 visto che si trovava su un sito dove si poteva attraversare il fiume Aspropotamo."}
{"id": "5496477", "revid": "707291", "url": "https://it.wikipedia.org/wiki?curid=5496477", "title": "Autoalveare", "text": "L'autoalveare \u00e8 stato un autobus interurbano ad allestimento speciale, sperimentato a Roma negli anni trenta nell'idea, rimasta poi tale, di emulare con un solo veicolo stradale la capacit\u00e0 di un convoglio su rotaia.\nProdotto in due soli esemplari, utilizzato sull'autolinea Roma-Tivoli, deve il suo nome alla particolare sistemazione interna dei posti, che secondo la stampa dell'epoca ricorda quella delle celle di un alveare. Il suo progetto risale alla fine degli anni venti, quando l'arretratezza tecnologica delle tranvie a vapore ottocentesche rende in molti casi conveniente la sostituzione con autolinee ma il veicolo stradale di allora, con non pi\u00f9 di quaranta posti, mal si presta a sostituirle.\nContesto storico.\nL'idea risale precisamente al 1929, anno in cui il Regio Decreto n. 2150 del 2 agosto vieta la concessione di nuove tranvie extraurbane, modifica in senso restrittivo le condizioni di quelle accordate fino a tutto il 1929 e ridimensiona di un terzo i contributi erogati a quelle in esercizio. Mussolini ha infatti deciso la linea dura contro gli azionisti stranieri dei numerosi \"tramway\" a vapore attivi in Italia, e per costringerli a scendere a patti, incalzato dalla necessit\u00e0 di porre mano al disservizio di impianti e rotabili mai ammodernati, li colpisce sul delicato fronte economico. La nuova legge stabilisce all'art. 30 che \u00e8 in facolt\u00e0 del governo imporre lavori di ammodernamento ed aumenti patrimoniali per quelle linee \"\"che, a suo giudizio, non siano pi\u00f9 rispondenti ai bisogni della regione servita a causa delle loro caratteristiche di costruzione e di esercizio\". Qualora un concessionario rifiuti tale intimazione \"il Governo potr\u00e0 procedere al riscatto della linea, senza bisogno di previa diffida, anche se non siano maturati i termini stabiliti per il riscatto medesimo, o questo non sia previsto nell'atto di concessione\"\".\nSe da una parte l'obiettivo \u00e8 ampiamente centrato, e molte societ\u00e0 di origine belga e francese cedono le proprie linee agli enti locali italiani, dall'altra si pone il problema delle autolinee sostitutive. L'autobus interurbano di allora trasporta al massimo 40 persone solo sedute contro la media delle 60 che possono trovare posto sedute e in piedi in una singola carrozza tranviaria, e le composizioni delle linee a vapore, per quanto lente e scomode, variano dalle quattro alle dieci carrozze.\nLa Roma-Tivoli.\nLa riduzione dei contributi pubblici, l'imposizione di costosi lavori di ammodernamento e la facolt\u00e0 di procedere al riscatto in modo coattivo \u00e8 una condanna senza appello per quelle linee che vivono unicamente di contribuzioni, ma anche per quelle di cui si auspica lo smantellamento per le miserevoli condizioni in cui sono tenute prima che per la scarsa domanda di trasporto. A Roma sono dichiarate suscettibili di risanamento la ferrotranvia Roma-Civitacastellana-Viterbo (la cui ricostruzione ferroviaria \u00e8 peraltro in corso) e la rete tranviaria dei Castelli Romani, che si pensa ancora di poter unire con le linee ferroviarie FS per Frascati, Albano e Velletri. ma non la tranvia Roma-Tivoli, rimasta in esercizio a vapore col tracciato, gli impianti e il materiale rotabile risalenti all'inaugurazione del 1879.\nRiscattata al prezzo di 850.000 lire dagli azionisti originari gi\u00e0 nel 1928, passata alla STFER dal 28 dicembre dello stesso anno, questa linea \u00e8 stata a suo tempo costruita per disporre di un'infrastruttura su rotaia compatibile con gli standard delle FS ricorrendo alla pi\u00f9 economica posa delle rotaie in promiscuit\u00e0 con la circolazione stradale. Il binario posato senza alcuna separazione, oltremodo pericoloso in situazioni di particolare ingombro (come ad esempio a Ponte Mammolo, dove sede tranviaria e stradale sono tutt'uno) \u00e8 da sempre fonte di incidenti anche gravissimi, e il dente avvelenato dei cittadini contro questa situazione e la gestione piratesca dei belgi non comporta alcuna difficolt\u00e0 per quanto riguarda la chiusura. Il problema si pone per l'esercizio dell'autolinea sostitutiva, dal momento che - specie nel periodo estivo - esiste una forte domanda di trasporto verso lo stabilimento termale di Bagni di Tivoli. Le non poche chiusure gi\u00e0 operate fino ad allora hanno puntualmente provocato gravi problemi a causa della scarsa capacit\u00e0 degli autobus chiamati a sostituire i tramway, e in non pochi casi si \u00e8 arrivati a chiederne la riattivazione, non essendo pensabile che un treno che pu\u00f2 trasportare 4-500 persone, e che effettua fino a sei coppie di corse giornaliere ad una media di 25\u201330\u00a0km /h, si possa sostituire con autobus da 35-40 posti che ne effettuano solo due e che non arrivano nemmeno ai 20\u00a0km/h.\nIl 1\u00ba luglio 1931, quando prende il via l'esercizio dell'autolinea sostitutiva, l'Azienda Tramvie e Autobus del Governatorato \u00e8 da un anno e mezzo alle prese con la riforma autotranviaria entrata in vigore il 1\u00ba gennaio 1930. Lungo le strade del centro storico i tram ( e ), sono sostituiti da autobus Lancia e SPA da 35 posti, e addirittura da antiquate vetture ad accumulatori che non superano i 12\u00a0km/h.\nL'idea dell'autoalveare viene messa in cantiere nell'ambito di un pi\u00f9 generale piano di ammodernamento del parco autobus su specifiche fornite direttamente dall'azienda romana, ed \u00e8 mutuata da una tipologia di autobus adibiti alle autolinee \"gran turismo\", istituite nel 1927, definiti \"tipo belvedere\". In queste vetture, destinate a viaggi oltremodo lunghi, i posti sono in parte distribuiti su un coup\u00e9 rialzato, funzionale ad una visuale panoramica del paesaggio ma sotto il quale \u00e8 sistemato un grande vano bagagli e un posto bar. \u00c8 una tipologia di autobus che avr\u00e0 una discreta diffusione anche nel dopoguerra, nel quale la disposizione interna dei posti \u00e8 comunque quella classica cosiddetta 2+2, ovvero due file di poltroncine con un corridoio centrale, per un totale medio di 40 posti totali, ovvero meno di quanto pu\u00f2 trasportare una singola carrozza tranviaria tra persone sedute e in piedi.\nL'autoalveare.\nL'idea base del progetto.\nPer risolvere il problema della scarsa capienza degli autobus si guarda ad alcune realizzazioni oltreoceano, in particolare ad un autobus per viaggi, anche notturni, che dalla California si sta in quel periodo diffondendo un po' in tutti gli Stati Uniti. Si tratta di grandi veicoli, costruiti a partire dal 1928, dotati di normali posti a sedere, posti letto per viaggi notturni, ristorante e servizi igienici, utilizzati per collegamenti al momento non serviti dalla ferrovia. I \"Pickwick coach\", come sono chiamati, sono stati messi a punto dall'ing. Dwight E. Austin (1897-1960) ed effettuano viaggi del tipo Los Angeles-Denver, Los Angeles-Salt Lake City, etc. L'allestimento di questi veicoli non \u00e8 quello classico dell'autobus bipiano, l'ambiente interno \u00e8 unico e suddiviso in pi\u00f9 compartimenti, tra i quali due ordini di sedili sovrapposti, con quelli della fila superiore raggiungibili mediante appositi gradini, separati da una pavimentazione rimovibile utile giusto a poggiare i piedi.\nDal momento che in Italia non si prevede di far dormire, mangiare o soddisfare i propri bisogni ai viaggiatori la sistemazione interna dei sedili dell'autoalveare Lancia, pur impostato sul Pickwick System, viene mutuata da una diversa disposizione, sempre americana, adottata dalla Long Island Rail Road sui propri convogli T-62, entrati in servizio a partire dal 1932 ma in progetto fin dal 1930. In questi rotabili il corridoio centrale si trova a met\u00e0 altezza tra i sedili superiori e quelli inferiori, entrambi collegati da gradini ribaltabili, aperti o chiusi a seconda delle necessit\u00e0, che bisogna salire o scendere a seconda della fila che si sceglie. In entrambi i casi i mezzi sono denominati \"duplex\" in luogo di \"double decker\", a sottolineare l'ambiente unico interno.\nIl tipo Duplex.\nTipo \"Duplex\" \u00e8 denominato anche il veicolo sperimentale italiano, pi\u00f9 comunemente chiamato \"autobus a due ordini di sedili sovrapposti\". Dovendo emulare non solo la capacit\u00e0 di trasporto delle tranvie i due prototipi messi in circolazione dall'ATAG il 10 marzo 1932 sono solo la prima versione di quelle che l'azienda definisce \"vetture di tipo speciale a grandissima capacit\u00e0\". e si presentano con un ambiente interno unico, come in America, suddiviso per\u00f2 in tre distinti compartimenti. Quello pi\u00f9 grande, che occupa gran parte della vettura, \u00e8 una seconda classe non fumatori, alla quale si accede dalla porta anteriore. Gli altri due compartimenti, divisi dal bagagliaio, sono una seconda classe fumatori al di sotto del coup\u00e9 rialzato e la prima classe (non \u00e8 specificato se per fumatori o meno), nel coup\u00e9 panoramico, con accesso dalla porta posteriore. Dal punto di vista meccanico \u00e8 un Lancia su telaio Omicron lungo, in produzione dal 1927, rinforzato e dotato di doppio asse posteriore, con quello pi\u00f9 esterno dotato di ruote gemellari, per sopportare il maggior peso complessivo del veicolo.\nIl triplex e il quadruplex.\nLa sistemazione interna con due ordini sovrapposti di sedili appesi alle pareti, detta duplex, \u00e8 una prova anche per futuri autobus di maggiore capienza e capacit\u00e0. Nella versione triplex a tre assi si sarebbero infatti avuti tre ordini di sedili sovrapposti per una vettura alta 4,30\u00a0m da terra, con tre file da 42, 42, 49 posti per i tre piani pi\u00f9 11 strapuntini, per un totale di 144 posti, raggiungibili arrampicandosi opportunamente su gradini ribaltabili. Ma la massima capienza dell'autobus si raggiunge (almeno al momento, non essendo da escludere ulteriori sviluppi) con il quadruplex, un autoarticolato a quattro assi alto 4,80\u00a0m con quattro ordini di sedili sovrapposti per fiancata e 33, 40, 48, 53 posti rispettivamente per i quattro piani pi\u00f9 16 strapuntini, per un totale di 190 posti.\nMentre il triplex \u00e8 previsto anche in versione col terzo piano scoperto il quadruplex non \u00e8 un autobus nel vero senso della parola. Come mostrato dal disegno qui a destra si compone di una motrice cui viene agganciato un enorme rimorchio a due assi. Data la prova non del tutto positiva dei veicoli costruiti entrambi i progetti sono ben presto abbandonati.\nIl servizio.\nI due autoalveari sono messi in servizio sull'autolinea Roma-Tivoli ma il loro utilizzo su tale percorso appare essere stato sporadico. Dopo un utilizzo intensivo nei primi tempi, anche a scopo pubblicitario, seguono il destino di altre vetture ad allestimento speciale dell'epoca, che si sono rivelate poco o nulla adatte all'andamento tormentato e irto di pendenze della via Tiburtina. Varie immagini li mostrano in servizio nel 1932, 1933, 1936 e 1940 (almeno stando alla datazione apposta sulle immagini ufficiali), ma nell'estate del 1938 alcuni anziani appassionati, tra i quali l'ing. Vittorio Formigari ne ricordano uno in servizio a Ostia, a fare da collegamento speciale tra la stazione ferroviaria e gli stabilimenti balneari. L'autolinea Roma-Tivoli \u00e8 stata perlopi\u00f9 servita da autobus urbani adattati allo scopo a classe unica, con turistici e speciali impiegati solo per il maggior traffico del periodo estivo.\nI due autoalveari sono pi\u00f9 proficuamente utilizzati per i servizi turistici a noleggio. Fino a quando abbiano effettivamente circolato, tuttavia, non appare certo. Nel 1940, ultimo anno in cui il loro uso \u00e8 documentato da immagini, molti autobus ad allestimento speciale sono requisiti dall'autorit\u00e0 militare per le esigenze della guerra in cui l'Italia \u00e8 appena entrata, e non sono compresi nell'elenco. Non compaiono nemmeno tra i veicoli asportati dai tedeschi nel 1943-44 e tra le vetture che effettuano servizi speciali di emergenza il 19 e 20 luglio 1943, subito dopo il primo bombardamento di Roma. L'unico autobus bipiano utilizzato regolarmente nel dopoguerra \u00e8 la vettura urbana 2301, che appare sulla linea 209 ed \u00e8 radiata nel 1954 col nuovo numero 3311, e da alcune foto sappiamo che almeno un bipiano extraurbano del 1930 \u00e8 ancora in circolazione nel 1949. Gli autoalveari sono formalmente radiati dal parco autobus nel 1954 ma il relativo ordine di servizio aziendale precisa che si tratta di \"vetture autobus da tempo accantonate e non pi\u00f9 utilizzabili\".\nIl tram alveare.\nSull'onda dell'entusiasmo per questi autobus nel 1936 viene messo in circolazione anche un , numerato 2P.1 (il punto dopo la P indica Piani), che per\u00f2 non ha miglior fortuna."}
{"id": "5496482", "revid": "767487", "url": "https://it.wikipedia.org/wiki?curid=5496482", "title": "In Jungle Wilds", "text": "In Jungle Wilds \u00e8 un cortometraggio muto del 1916 diretto da L.W. Chaudet (Louis Chaudet). Prodotto dalla Selig Polyscope Company, il film aveva come interpreti Dick La Reno, Miss McDonald, George Larkin, Will Machin.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 16 settembre 1916."}
{"id": "5496483", "revid": "827882", "url": "https://it.wikipedia.org/wiki?curid=5496483", "title": "Le grandi storie della fantascienza 11", "text": "Le grandi storie della fantascienza 11 (titolo originale \"Isaac Asimov Presents the Great SF Stories 11 (1949)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1949.\n\u00c8 stata pubblicata nel 1984 e tradotta in italiano l'anno successivo."}
{"id": "5496485", "revid": "767487", "url": "https://it.wikipedia.org/wiki?curid=5496485", "title": "Legal Advice", "text": "Legal Advice \u00e8 un cortometraggio muto del 1916 scritto, diretto e interpretato da Tom Mix. Commedia western prodotta dalla Selig Polyscope Company, il film aveva come altri interpreti Pat Chrisman, Victoria Forde, Sid Jordan, George Pankey, Joe Ryan.\nTrama.\nUna bella donna avvocato fa strage di cuori tra i cowboy della piccola citt\u00e0 del West di Coyote Flats. A Tom viene l'idea di farsi arrestare, cos\u00ec da poterle essere affidato, facendo un po' di chiasso in citt\u00e0 dopo aver rubato il cavallo allo sceriffo. Ma il suo tentato flirt finisce nel nulla quando, al processo, arriva il marito dell'avvocato. Lei si getta nella braccia del nuovo arrivato e tutti i cowboy, delusi, abbandonano il tribunale e il processo viene interrotto.\nProduzione.\nIl film, prodotto dalla Selig Polyscope Company, fu girato a Newhall, in California.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 15 luglio 1916. In Brasile, prese il titolo \"Aviso Legal\"."}
{"id": "5496487", "revid": "62748", "url": "https://it.wikipedia.org/wiki?curid=5496487", "title": "Le grandi storie della fantascienza 12", "text": "Le grandi storie della fantascienza 12 (titolo originale \"Isaac Asimov Presents the Great SF Stories 12 (1950)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1950.\n\u00c8 stata pubblicata nel 1984 e tradotta in italiano l'anno successivo."}
{"id": "5496488", "revid": "599013", "url": "https://it.wikipedia.org/wiki?curid=5496488", "title": "Tom Tierney", "text": "Biografia.\nTesserato con il , club della sua citt\u00e0 natale, Tierney ebbe un breve periodo di permanenza a livello provinciale nella squadra del , anche se la sua prima esperienza professionistica di rilievo fu solo nel 2002 in Inghilterra con il per tornare in Irlanda due anni dopo nelle file della \"franchise\" provinciale di .\nTierney fu in Nazionale tra il 1999 e il 2000 in otto occasioni (esordio a Brisbane contro l' a giugno, con successiva partecipazione alla , e ultima partita nell'incontro d'esordio del Sei Nazioni 2000 contro l'), e termin\u00f2 la sua carriera agonistica alla fine della stagione 2006-07.\nDedicatosi all'allenamento, fu tecnico dei Galwegians prima ancora di smettere di giocare; dopo la fine dell'attivit\u00e0 fu anche tecnico del e, dal 2014, ricopre l'incarico di commissario tecnico della nazionale femminile irlandese, con cui ha vinto il Sei Nazioni 2015 di categoria."}
{"id": "5496489", "revid": "1516566", "url": "https://it.wikipedia.org/wiki?curid=5496489", "title": "The Dream Girl (album)", "text": "The Dream Girl \u00e8 un album a nome di \"Ray Anthony and His Orchestra\", pubblicato dalla Capitol Records nel 1958.\nMusicisti.\nThe Dream Girl / Bewitched / When I Fall in Love / My Foolish Heart / I Fell in Love / Darn That Dream\nYou'll Never Know / Pretend / I Didn't Know What Time It Was / My Private Melody / It's the Talk of the Town"}
{"id": "5496491", "revid": "71433", "url": "https://it.wikipedia.org/wiki?curid=5496491", "title": "The Pyramid", "text": ""}
{"id": "5496493", "revid": "767487", "url": "https://it.wikipedia.org/wiki?curid=5496493", "title": "An Angelic Attitude", "text": "An Angelic Attitude \u00e8 un cortometraggio muto del 1916 scritto, diretto e interpretato da Tom Mix. Sceneggiato da Edwin R. Coffin e prodotto dalla Selig, il film, una commedia di genere western, aveva come altri interpreti Victoria Forde e Joe Ryan.\nTrama.\nPa diventa sempre pi\u00f9 irritabile e litiga in continuazione con Tom e gli altri cowboy del ranch. Quando, per\u00f2, arriva una giovane artista che vuole dipingere dei paesaggi, il suo carattere si addolcisce. Le cose riprendono per\u00f2 a peggiorare quando Pa e Tom diventano rivali, mettendosi a corteggiare entrambi la ragazza. Lei si innamora del figlio, ma le interferenze del padre diventano impossibili. Grace, che vuole dipingere un quadre, convince Pa a farsi legare al ramo di un albero come un angelo che sbatte le ali per aria. Con il padre fuori gioco, i due giovani possono scappare a gambe levate per andare a sposarsi in pace.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 5 agosto 1916.\nIl film, rimasterizzato, \u00e8 stato commercializzato in DVD."}
{"id": "5496494", "revid": "1363894", "url": "https://it.wikipedia.org/wiki?curid=5496494", "title": "Le grandi storie della fantascienza 13", "text": "Le grandi storie della fantascienza 13 (titolo originale \"Isaac Asimov Presents the Great SF Stories 13 (1951)\") \u00e8 un'antologia di racconti di fantascienza raccolti e commentati da Isaac Asimov e Martin H. Greenberg. Fa parte della serie \"Le grandi storie della fantascienza\" e comprende racconti pubblicati nel 1951.\n\u00c8 stata pubblicata nel 1985 e tradotta in italiano l'anno successivo."}
{"id": "5496496", "revid": "212348", "url": "https://it.wikipedia.org/wiki?curid=5496496", "title": "Ceppo, uomo", "text": ""}
{"id": "5496498", "revid": "729019", "url": "https://it.wikipedia.org/wiki?curid=5496498", "title": "Stazione di Garessio", "text": "La stazione di Garessio \u00e8 una stazione ferroviaria posta sulla ferrovia Ceva-Ormea, al servizio dell'omonimo comune quale fermata di treni turistici.\nStoria.\nGaressio venne raggiunta dalla ferrovia nel 1890 e la relativa stazione fu inaugurata in concomitanza all'attivazione del tronco Priola-Garessio il 15 luglio dello stesso anno.\nNel corso del primo decennio del XXI secolo tutte le stazioni della linea furono tramutate in fermate con la rimozione dei binari di incrocio: l'impianto di Garessio costitu\u00ec l'unica eccezione, divenendo l'unico luogo dove fosse possibile eseguire incroci. Nonostante ci\u00f2, l'esercizio della linea venne eseguito a spola e per questo il binario 2, sebbene dotato di uno scambio attivo, rimase inutilizzato.\nDal 2000 la gestione dell'intera linea, e con essa quella della stazione di Garessio, pass\u00f2 in carico a Rete Ferroviaria Italiana.\nAl 2002 la stazione risultava impresenziata insieme a tutti gli altri impianti sulla linea, ad esclusione della stazione di Ceva.\nLa stazione rimase senza traffico dal 17 giugno 2012 per effetto della sospensione del servizio sulla linea.\nLa stazione torn\u00f2 attiva nel 2016 con la riapertura della linea a scopi turistici: i saltuari servizi vi effettuano fermata a partire dall'11 settembre di tale anno.\nIl 25 novembre dello stesso anno la linea \u00e8 stata interrotta a causa dell'esondazione del Tanaro, che ha provocato una frana a ridosso del fiume nel tratto tra Priola e Pievetta, che ha travolto circa 500 metri di binari. Nonostante il danno \u00e8 stata svolta ugualmente l'ultima corsa turistica dell'anno con un treno a vapore, con capolinea la fermata di Bagnasco. L'anno successivo le corse sono proseguite fino a Pievetta, mentre le stazioni successive, compresa quella di Garessio, hanno continuato ad essere senza traffico, nell'attesa del completo ripristino della linea, previsto per il 2018.\nStrutture e impianti.\nLa stazione dispone di un fabbricato viaggiatori sviluppato su due piani. Il piano terra era in parte occupato da un bar e da un ristorante-pizzeria, mentre il primo piano \u00e8 in stato di abbandono. All'interno dell'atrio, chiuso al pubblico da anni, sono conservati degli affreschi risalenti a fine XIX secolo; il 3 febbraio 2016 la sala \u00e8 stata riaperta in occasione della fermata del treno sperimentale, in vista della trasformazione della ferrovia in linea turistica.\nVi sono due binari: il primo, propinquo al FV, \u00e8 servito da una propria banchina ed \u00e8 diviso dal secondo da un'altra banchina, a isola. Il binario 1 \u00e8 a tracciato corretto ed era quello di norma utilizzato, mentre il 2 \u00e8 a tracciato deviato, mantenuto per eventuali precedenze (caso unico su tutta la linea a seguito dei provvedimenti di semplificazione), ma di fatto inutilizzato in quanto l'esercizio era a spola.\nSul lato Ormea si trova un edificio verde muschio di grandi dimensioni che ospitava la sottostazione elettrica fino al 1973, anno in cui la linea venne delettrificata.\nVi era inoltre uno scalo merci composto da un piano caricatore, da un magazzino, da un piazzale interno a s\u00e9 stante e da un binario tronco di accesso. In origine tale binario era affiancato da un altro binario al servizio della banchina di carico e scarico che si addentrava nel piazzale interno. Nel 2010 il magazzino venne abbattuto..\nMovimento.\nLa stazione, durante gli ultimi anni di servizio, era servita da regionali effettuati da Trenitalia nell'ambito del contratto di servizio stipulato con la Regione Piemonte.\nDal 2016 l'impianto \u00e8 servito su calendario da treni storici della Fondazione FS e sono previsti collegamenti diretti con Torino.\nServizi.\nLa stazione, classificata da RFI nella categoria \"Bronze\", dispone di:"}
{"id": "5496518", "revid": "767487", "url": "https://it.wikipedia.org/wiki?curid=5496518", "title": "Leigh Zimmerman", "text": "Biografia.\nHa recitato in numerosi musical, tra cui \"The Will Rogers Follies\" (Broadway, 1991), \"Crazy for You\" (Broadway, 1992), \"A Funny Thing Happened on the Way to the Forum\" (Broadway, 1996), \"Contact\" (Londra, 2002), \"The Producers\" (Londra, 2004), \"Chicago\" (Londra, 2009; Broadway, 2010, 2017) e \"A Chorus Line\" (Londra, 2013), per cui vince il Laurence Olivier Award alla miglior attrice non protagonista in un musical.\n\u00c8 sposata con il musicista Domenick Allen da cui ha avuto una figlia, Cayleigh (2000)."}
{"id": "5496527", "revid": "82077291", "url": "https://it.wikipedia.org/wiki?curid=5496527", "title": "...E fu subito Nardi", "text": "...E fu subito Nardi \u00e8 un album del cantante italiano Mauro Nardi del 1999 contenente 10 brani in lingua napoletana."}
{"id": "5496531", "revid": "122246", "url": "https://it.wikipedia.org/wiki?curid=5496531", "title": "Volley Potentino 2014-2015", "text": "Questa voce raccoglie le informazioni riguardanti il Volley Potentino nelle competizioni ufficiali della stagione 2014-2015.\nStagione.\nLa stagione 2014-15 \u00e8 per il Volley Potentino, sponsorizzata dalla B-Chem, la terza consecutiva in Serie A2; viene confermato l'allenatore Gianluca Graziosi, mentre la rosa della squadra \u00e8 completamente stravolta, con le uniche conferme di Emanuele Miscio e Federico Moretti: tra gli acquisti figurano quelli di Bernardo Calistri, Pier Paolo Partenio, Cristian Casoli, Enrico Diamantini, Alberto Polo e Simmaco Tartaglione, mentre tra le cessioni quelle di Matteo Bolla, Matteo Zamagni, Roberto Romiti, Riccardo Pinelli e Marco Lipparini.\nIl campionato si apre con una sconfitta per 3-0 contro la Libertas Brianza, a cui seguono quattro vittorie consecutive: dopo due sconfitte intercalata da un successo, la squadra di Potenza Picena conclude il girone di andata con tre gare vinte, classificandosi al quarto posto, ottenendo la qualificazione alla Coppa Italia di Serie A2. Anche il girone di ritorno inizia con uno stop: dopo due vittorie ed una sconfitta, i marchigiani non sbagliano un colpo, vincendo sette gare consecutivamente, chiudendo la \"regular season\" al terzo posto. Nei quarti di finale dei play-off promozione supera in due gare la Callipo Sport, mentre nelle semifinali ha la meglio solamente in gara 5 sull'Argos Volley: nella serie finale perde gara 1 contro il Corigliano Volley ma poi riesce a vincere le tre successive ottenendo la promozione in Serie A1.\nPartecipa alla Coppa Italia di Serie A1 grazie al quarto posto al termine del girone di andata della Serie A2 2014-15; il Volley Potentino accede alla Final Four di Chieti grazie al successo, nei quarti di finale, sulla Libertas Brianza: in semifinale vince 3-1 contro il Corigliano Volley ma deve arrendersi in finale, solo al tie-break, alla Callipo Sport.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "5496534", "revid": "765341", "url": "https://it.wikipedia.org/wiki?curid=5496534", "title": "Sambo ai I Giochi europei", "text": "Le gare di sambo ai I Giochi europei sono state disputate a Baku il 22 giugno 2015."}
{"id": "5496543", "revid": "115500063", "url": "https://it.wikipedia.org/wiki?curid=5496543", "title": "Artace (Misia)", "text": "Artace () era una colonia greca dell'Ellesponto. Viene localizzata nella citt\u00e0 turca di Erdek.\nStoria.\nEra ubicata sull'isola di Cizico, di fronte alla citt\u00e0 di Priapo e secondo Strabone fu fondata dai coloni di Mileto.\nViene citata da Erodoto e partecip\u00f2 alla lega delio-attica visto che appare nei registri dei tributi ad Atene negli anni 454 e 418 a.C.\nNelle \"Argonautiche\" di Apollonio di Rodi si cita la fonte di Artace, che fu il luogo dove gli Argonauti depositarono l'ancora di pietra nella nava Argo per cambiarla con una pi\u00f9 grande. Sempre in quest'opera letteraria \u00e8 presente il personaggio di Artace, uno dei Dolioni uccisi dagli Argonauti, da mettere anch'egli in relazione con la citt\u00e0.\nPlinio il Vecchio menziona invece il porto di Artace anche se al suo tempo la citt\u00e0 non esisteva pi\u00f9."}
{"id": "5496573", "revid": "709406", "url": "https://it.wikipedia.org/wiki?curid=5496573", "title": "1-fluorobenzene", "text": ""}
{"id": "5496574", "revid": "709406", "url": "https://it.wikipedia.org/wiki?curid=5496574", "title": "1-clorobenzene", "text": ""}
{"id": "5496575", "revid": "709406", "url": "https://it.wikipedia.org/wiki?curid=5496575", "title": "1-bromobenzene", "text": ""}
{"id": "5496577", "revid": "709406", "url": "https://it.wikipedia.org/wiki?curid=5496577", "title": "1-iodobenzene", "text": ""}
{"id": "5496578", "revid": "767487", "url": "https://it.wikipedia.org/wiki?curid=5496578", "title": "N'appuntamento", "text": "N'appuntamento \u00e8 un album del cantante italiano Mauro Nardi del 2001 contenente 10 brani in lingua napoletana."}
{"id": "5496579", "revid": "709406", "url": "https://it.wikipedia.org/wiki?curid=5496579", "title": "1,2,3,4,5,6-esaclorobenzene", "text": ""}
{"id": "5496580", "revid": "1728", "url": "https://it.wikipedia.org/wiki?curid=5496580", "title": "Bernard Fergusson, barone Ballantrae", "text": ""}
{"id": "5496581", "revid": "709406", "url": "https://it.wikipedia.org/wiki?curid=5496581", "title": "1,2,3,4,5,6-esabromobenzene", "text": ""}
{"id": "5496582", "revid": "709406", "url": "https://it.wikipedia.org/wiki?curid=5496582", "title": "1,2,3,4,5-pentaclorobenzene", "text": ""}
{"id": "5496590", "revid": "529641", "url": "https://it.wikipedia.org/wiki?curid=5496590", "title": "Saturday (Simple Plan)", "text": "Saturday \u00e8 un singolo del gruppo musicale canadese Simple Plan, pubblicato il 22 giugno 2015."}
{"id": "5496593", "revid": "1543377", "url": "https://it.wikipedia.org/wiki?curid=5496593", "title": "Industrial hip hop", "text": "L'industrial hip hop (chiamato anche industrial rap, noise hop e noise rap) \u00e8 un genere derivato del rap e dell'industrial rock, sviluppatosi negli anni ottanta negli Stati Uniti d'America e in Inghilterra. Unisce alle parti vocali tipiche del rap le sonorit\u00e0 pi\u00f9 vicine all'elettronica della musica industriale, spesso con utilizzo di parti parlate e a volte influenze da generi quali funk, metal e punk. Tra i primi artisti a sperimentare tali combinazioni figura l'artista britannico Mark Stewart.\nStoria.\nNel 1985 Mark Stewart, ex cantante dei The Pop Group, d\u00e0 alle stampe \"As the Veneer of Democracy Starts to Fade\", applicando lo stile cut-up tipico della musica industriale con l'aiuto di Doug Wimbish, Keith Leblanc, e Skip McDonald, gruppo di punta della Sugar Hill Records. Il produttore Adrian Sherwood, figura importante della musica dub, riprende il lavoro lasciato da Stewart con i Tackhead, progetto di collaborazione con la Sugar Hill. I Disposable Heroes of Hiphoprisy di San Francisco e gli inglesi Meat Beat Manifesto continuarono a sperimentare il genere, dandogli una nuova forma. Gli ultimi lavori dei Godflesh di Broadrick, come le sue collaborazioni con Kevin Martin, Ice e i Techno Animal sono altri esempi di industrial hip hop."}
{"id": "5496594", "revid": "228587", "url": "https://it.wikipedia.org/wiki?curid=5496594", "title": "Brabham BT59", "text": "La Brabham BT59 era una monoposto di Formula Uno progettata da Sergio Rinland e Hans Fouche per il team Brabham, che ha corso nei Campionati Mondiali di Formula Uno 1990 e 1991. Ha fatto il suo debutto nel 1990 al GP di San Marino e continu\u00f2 fino alle prime due gare del 1991.\nStagione 1990.\nLe vetture sono state guidate dall'australiano David Brabham figlio minore di Jack Brabham, e l'italiano Stefano Modena . La vettura \u00e8 stata spinta dal motore Judd V8 ed equipaggiata con pneumatici Pirelli. Il miglior risultato ottenuto \u00e8 stato un settimo posto nel 1990 al Gran Premio del Canada guidata da Modena.\nStagione 1991.\nPer la stagione 1991 il progetto venne riutilizzato adattando il telaio al motore Yamaha e la vettura venne indicata dal costruttore con la designazione BT59Y. Guidata dai piloti britannici Martin Brundle e Mark Blundell, la BT59Y \u00e8 stata utilizzata solo nelle prime due gare e poi sostituita dalla Brabham BT60Y."}
{"id": "5496595", "revid": "300067", "url": "https://it.wikipedia.org/wiki?curid=5496595", "title": "Ksenija Voj\u0161al'", "text": ""}
{"id": "5496596", "revid": "300067", "url": "https://it.wikipedia.org/wiki?curid=5496596", "title": "Ksenija Vojsal", "text": ""}
{"id": "5496597", "revid": "300067", "url": "https://it.wikipedia.org/wiki?curid=5496597", "title": "Ksenija Voishal", "text": ""}
{"id": "5496599", "revid": "300067", "url": "https://it.wikipedia.org/wiki?curid=5496599", "title": "Maryia Papova", "text": ""}
{"id": "5496600", "revid": "300067", "url": "https://it.wikipedia.org/wiki?curid=5496600", "title": "Olga Vashkevich", "text": ""}
{"id": "5496624", "revid": "36426", "url": "https://it.wikipedia.org/wiki?curid=5496624", "title": "Barco delle Cascine", "text": ""}
{"id": "5496625", "revid": "767487", "url": "https://it.wikipedia.org/wiki?curid=5496625", "title": "The Prince Chap (film 1916)", "text": "The Prince Chap \u00e8 un film muto del 1916 diretto e interpretato da Marshall Neilan. Prodotto dalla Selig, il film aveva come interpreti oltre a Neilan Mary Charleson, Bessie Eyton, Camille D'Arcy, George Fawcett, Margaret Fawcett, Cecil Holland, Charles K. Gerrard.\nLa sceneggiatura di Gilson Willets si basa sull'omonimo lavoro teatrale di Edward Peple: ambientata in Inghilterra, la commedia debutt\u00f2 a Broadway il 4 settembre 1905 interpretata, nel ruolo del conte di Huntington, da Cecil B. De Mille.\nLa commedia, nel 1920, verr\u00e0 portata di nuovo sullo schermo in una versione firmata da William C. de Mille intitolata pure lei \"The Prince Chap\".\nTrama.\nWilliam Peyton, un pittore che sta lottando per emergere sul mercato e farsi un nome, promette alla fidanzata Alice di ritornare da lei. L'uomo, infatti, sta partendo per l'Inghilterra, dove vuole perfezionare la sua arte. A Londra, prende come modella Arline Arrington, ma la giovane si ammala gravemente: sul letto di morte, Arline chiede a William di prendersi cura della piccola Claudia, la sua bambina. Intanto Alice, in patria, diventa impaziente e, avendo sentito parlare di Claudia, parte alla volta dell'Inghilterra per ricordare a William il suo impegno con lei. Ma William, volendo mantenere la promessa fatta ad Arline, rifiuta di seguirla negli Stati Uniti. Cos\u00ec Alice lo lascia, accettando la proposta di matrimonio di Paul Helmer.\nAlcuni anni sono passati. Paul \u00e8 morto, lasciando vedova Alice. Lei ritorna nuovamente a Londra per rivedere William. Ma il pittore, ormai, si rende conto di non amarla pi\u00f9. Il suo nuovo amore \u00e8 la giovane Claudia, che in tutti quegli anni lui ha trattato come una figlia.\nProduzione.\nIl film fu prodotto dalla Selig Polyscope Company.\nDistribuzione.\nIl copyright del film, richiesto dalla Selig Polyscope Co., fu registrato il 22 luglio 1916 con il numero LP8761.\nDistribuito dalla V-L-S-E, il film usc\u00ec nelle sale cinematografiche statunitensi il 24 luglio 1916.\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "5496626", "revid": "767487", "url": "https://it.wikipedia.org/wiki?curid=5496626", "title": "Order of Chaos", "text": "Order of Chaos \u00e8 un film thriller del 2010 diretto da Vince Vieluf, con Rhys Coiro e Milo Ventimiglia, nei ruoli rispettivamente di John e Rick."}
{"id": "5496627", "revid": "729019", "url": "https://it.wikipedia.org/wiki?curid=5496627", "title": "Stazione di Trappa", "text": "La stazione di Trappa \u00e8 una fermata ferroviaria senza traffico posta sulla ferrovia Ceva-Ormea al servizio dell'omonima localit\u00e0, la quale \u00e8 frazione del comune di Garessio.\nStoria.\nTrappa venne raggiunta dalla ferrovia nel 1891 e la stazione venne inaugurata in concomitanza all'attivazione del tronco Garessio-Trappa il 15 aprile dello stesso anno.\nNel 1988 l'impianto venne declassato a fermata insieme alle altre stazioni di Nucetto e Priola.\nAl 2002 la fermata risultava impresenziata insieme a tutti gli altri impianti sulla linea ad esclusione della stazione di Ceva.\nNel corso del primo decennio del XXI secolo la stazione fu tramutata in fermata come gli altri impianti della linea e vennero rimossi i binari di incrocio e dello scalo merci.\nIl servizio passeggeri sulla linea venne sospeso il 17 giugno 2012; pertanto anche la fermata non risulta pi\u00f9 essere servita da alcun traffico.\nStrutture e impianti.\nLa fermata dispone di un fabbricato viaggiatori e di un binario, l'unico passante della linea, servito da una banchina.\nCon l'impresenziamento dell'impianto il fabbricato viaggiatori venne chiuso e convertito ad abitazione privata. Per ovviare alla mancanza di un riparo in caso di maltempo venne aggiunta una pensilina in metallo dotata di due obliteratrici e di pannelli informativi per i viaggiatori.\nVi \u00e8 anche uno scalo merci composto da un piano caricatore, da un magazzino, da un ampio piazzale interno e da un binario tronco di accesso. In origine tale binario era affiancato da un altro binario al servizio della banchina di carico e scarico che si addentrava nel piazzale interno.\nMovimento.\nLa fermata, durante gli ultimi anni di servizio, era servita solamente da regionali effettuati da Trenitalia nell'ambito del contratto di servizio stipulato con la Regione Piemonte."}
{"id": "5496630", "revid": "767487", "url": "https://it.wikipedia.org/wiki?curid=5496630", "title": "Napule... nunn'\u00e8 maje fernuta", "text": "Napule... nunn'\u00e8 maje fernuta \u00e8 un album del 2002 che contiene 13 brani interpretati dal cantante italiano Mauro Nardi. Tra i 13 brani alcuni appartengono alla canzone classica napoletana."}
{"id": "5496632", "revid": "2052878", "url": "https://it.wikipedia.org/wiki?curid=5496632", "title": "Tintarella di luna/Zitto prego", "text": "Tintarella di luna/Zitto prego \u00e8 il quarto singolo de I Due Corsari, pubblicato dalla Dischi Ricordi nel 1959.\nIl disco.\nI due brani rock and roll saranno inseriti nella raccolta del duo Giorgio Gaber e Enzo Jannacci pubblicata nel 1972. \nIn entrambe le canzoni i cantanti sono accompagnati dal complesso Rolling Crew.\n\"Tintarella di luna\".\nI Campioni incidono la canzone su 45 giri nel settembre del 1959 (Jolly 20066), nello stesso periodo viene incisa anche da I Due Corsari (Dischi Ricordi SRL 10093) e da Mina (Italdisc MH 31), che la trasforma in un grande successo. L'anno seguente Mina la inserir\u00e0 nell'album avente lo stesso titolo.\nJannacci e Gaber, sotto lo pseudonimo Ja-Ga Brothers, danno reinciso il brano con un nuovo arrangiamento nel omonimo Qdisc/Ep del 1983, unico disco pubblicato dal duo, in incognito e con tale denominazione.\n\"Zitto prego\".\nBrano inserito dai due artisti anche nell'EP pubblicato nel febbraio 1960."}
{"id": "5496663", "revid": "86599", "url": "https://it.wikipedia.org/wiki?curid=5496663", "title": "71P/Clark", "text": "La cometa Clark, formalmente 71P/Clark, \u00e8 una cometa periodica appartenente alla famiglia delle comete gioviane. La cometa \u00e8 stata scoperta il 9 giugno 1973 dall'astronomo neozelandese Michael Clark."}
{"id": "5496671", "revid": "298055", "url": "https://it.wikipedia.org/wiki?curid=5496671", "title": "Sofia Curtis", "text": ""}
{"id": "5496678", "revid": "729019", "url": "https://it.wikipedia.org/wiki?curid=5496678", "title": "Stazione di Eca-Nasag\u00f2", "text": "La stazione di Eca-Nasag\u00f2 era una fermata ferroviaria posta sulla ferrovia Ceva-Ormea. La fermata \u00e8 posta in localit\u00e0 Nasag\u00f2, tra Isola lunga e Isola Perosa, sebbene questa non consista in un centro abitato; la fermata fu costruita per servire l'abitato di Eca, frazione del comune di Ormea, posta 300m pi\u00f9 in alto.\nStoria.\nEca venne raggiunta dalla ferrovia nel 1893 e la fermata venne inaugurata in concomitanza all'attivazione del tronco Garessio-Trappa il 15 febbraio dello stesso anno.\nAl 2002 la fermata risultava impresenziata insieme a tutti gli altri impianti sulla linea ad esclusione della stazione di Ceva.\nIl servizio passeggeri sulla linea viene sospeso il 17 giugno 2012 e pertanto anche la fermata non risulta pi\u00f9 essere servita da alcun traffico. Nonostante la riattivazione della linea nel 2016 per lo svolgimento di saltuari servizi turistici, la fermata non risulta da essi servita.\nStrutture e impianti.\nLa fermata dispone di un fabbricato viaggiatori sviluppato su due piani. A seguito dell'impresenziamento dell'impianto, il fabbricato viaggiatori venne chiuso e per ovviare alla mancanza di un riparo in caso di maltempo venne aggiunta una pensilina in metallo dotata di un'obliteratrice e di pannelli informativi per i viaggiatori.\nVi \u00e8 un binario servito da banchina.\nMovimento.\nLa fermata, durante gli ultimi anni di servizio, era servita solamente da regionali effettuati da Trenitalia nell'ambito del contratto di servizio stipulato con la Regione Piemonte."}
{"id": "5496680", "revid": "300067", "url": "https://it.wikipedia.org/wiki?curid=5496680", "title": "Vol'ha Zjuz'kova", "text": ""}
{"id": "5496681", "revid": "300067", "url": "https://it.wikipedia.org/wiki?curid=5496681", "title": "Volha Ziuzkova", "text": ""}
{"id": "5496683", "revid": "300067", "url": "https://it.wikipedia.org/wiki?curid=5496683", "title": "Volha Zjuzkova", "text": ""}
{"id": "5496709", "revid": "729019", "url": "https://it.wikipedia.org/wiki?curid=5496709", "title": "Luigi Giannella", "text": "Pilota pluridecorato di grande esperienza della Regia Aeronautica, fu un Asso dell'aviazione italiana durante la seconda guerra mondiale, riportando al suo attivo 12 vittorie individuali e 14 in collaborazione.\nBiografia.\nNacque a Barletta il 10 maggio 1914, figlio di Vito. Animato da una grande ed irrefrenabile passione per il volo si arruol\u00f2 nella Regia Aeronautica divenendo pilota militare. Assegnato inizialmente alla 92\u00aa Squadriglia, 8\u00ba Gruppo del 2\u00ba Stormo Caccia Terrestre, pass\u00f2 poi in forza alla 84\u00aa Squadriglia, di cui fu anche comandante, del 10\u00ba Gruppo del 4\u00ba Stormo Caccia Terrestre. Durante la seconda guerra mondiale combatte nei cieli di Jugoslavia, Malta, Africa settentrionale e Sicilia. Al termine del conflitto risultava decorato con tre Medaglie d'argento, una Croce di guerra al valor militare e con la Croce di ferro di seconda classe tedesca, insignito del titolo di Cavaliere dell'Ordine della Corona d'Italia, e citato all'ordine del giorno sul Bollettino di Guerra n.1137 del Comando supremo del 6 luglio 1943. Le sue imprese furono celebrate sui quotidiani dell'epoca, e gli furono ufficialmente accreditare 12 vittorie indivisuali e 14 in collaborazione, conseguite volando a bordo dei caccia Aermacchi C.200 Saetta, C.202 Folgore e C.205 Veltro. Decimo pilota nella classifica degli assi italiani della seconda guerra mondiale, dopo l'armistizio dell'8 settembre 1943, il 19 novembre dello stesso anno fu collocato in congedo con il grado di capitano. \nIn seguito termin\u00f2 la carriera militare con il grado di colonnello, spegnendosi a Bari il 15 gennaio 2007.\nIl 17 gennaio 2008 la rotonda che fronteggia Piazza Armando Diaz sul Lungomare di Bari \u00e8 stata intitolata con il suo nome."}
{"id": "5496710", "revid": "1305772", "url": "https://it.wikipedia.org/wiki?curid=5496710", "title": "De montibus", "text": " \nIl De montibus, silvis, fontibus, lacubus, fluminibus, stagnis seu paludibus et de nominibus maris liber (conosciuto anche nella forma abbreviata \"De montibus\") \u00e8 un prontuario geografico per una miglior comprensione dei luoghi della letteratura greca e latina, realizzato da Giovanni Boccaccio durante la sua fase umanistica.\nContenuto.\nStruttura.\nIl prologo.\nIl prologo spiega le circostanze e il carattere dell'opera composta per giovare a coloro che studiano i libri dei poeti illustri e le storie degli antichi. Questi studiosi, specie se principianti, sono in difficolt\u00e0 rispetto al senso integro della lezione (\"integer lectionis sensus\"), specie dei vocaboli geografici, e non colgono il \"sensus historialis\", cio\u00e8 il senso letterale del termine.\nLe sezioni centrali.\nBoccaccio censisce, in ordine alfabetico, 559 monti, 40 selve, 122 fonti, 97 laghi, 934 fiumi, 67 stagni e paludi, 115 nomi del mare. Ogni sezione ha un \"prologhetto\" che si conclude con una preghiera a Dio, che \u00e8 chiamato ad aiutare l'autore nella composizione dell'opera.\nEpilogo.\nL'epilogo riveste una funzione molto importante, perch\u00e9 mette in luce le difficolt\u00e0 tecniche che Boccaccio ha dovuto affrontare. Boccaccio, infatti, dice che nella sua opera ci sono due tipi di errori: \nInfine Boccaccio, dimostrando una grande onesta e umilt\u00e0 intellettuale, invita i lettori a migliorare la sua opera, qualora si accorgessero di eventuali errori da lui compiuti o ci fossero delle nuove scoperte che possano far evidenziare errori o mancanze.\nDatazione.\nCome per la \"Genealogia\", anche per il \"De Montibus\" non abbiamo dati certi sulla composizione. Certamente la sua stesura \u00e8 posteriore al 1355, giacch\u00e9 Boccaccio utilizz\u00f2 le fonti storiografiche in possesso di Petrarca, vale a dire il codice di Plinio il Vecchio inviato al Certaldese nel 1355, comprendente anche i geografi minori Pomponio Mela e Vibio Sequestre). Successivamente, in seguito al sodalizio con Leonzio Pilato, Boccaccio pot\u00e9 inserire anche i nomi greci tratti dall\"'Iliade\" di Omero e dallo Pseudo-Aristotele. Filologicamente, ci sono giunti due codici dell'opera: la Redazione A, che oscilla tra il 1357 e il 1360; e la Redazione B, databile intorno al 1373, cosa che ci permette di constatare come il Certaldese lavor\u00f2 al prontuario geografico fino alla morte.\nFonti.\nBoccaccio attinse ad una serie di autori che conobbe grazie al Petrarca e alla testimonianza orale di Leonzio Pilato.\nLa fortuna.\nNon possediamo il codice autografo di Boccaccio ed \u00e8 l'unica opera latina che non compare nella \"parva libreria\" di Santo Spirito del 1451. La fortuna del \"De Montibus\" (ma anche della \"Genealogia\" che si era conclusa con la stessa dicitura) \u00e8 durata fino al '700 in Italia perch\u00e9 era la massima enciclopedia per la comprensione del mondo classico. Vittore Branca ha recensito 64 testimoni, numero che sottolinea l'importanza dell'opera presso i primi umanisti."}
{"id": "5496716", "revid": "1442080", "url": "https://it.wikipedia.org/wiki?curid=5496716", "title": "Torneo di Wimbledon 2015 - Qualificazioni singolare femminile", "text": "Le qualificazioni del singolare femminile del Torneo di Wimbledon 2015 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "5496718", "revid": "767487", "url": "https://it.wikipedia.org/wiki?curid=5496718", "title": "The Conflict (film 1916 Daly)", "text": "The Conflict \u00e8 un cortometraggio muto del 1916 diretto da William Robert Daly. Sceneggiato da Rosa Raymond e prodotto dalla Selig, il film, di genere drammatico, aveva come interpreti Charles West, Fritzi Brunette, Jack Pickford, Vivian Reed, Frank Clark, Harry Lonsdale.\nTrama.\nAllan Newell, rettore della chiesa di St. Paul, dovendo andare all'estero, vorrebbe che al suo posto subentrasse Paul Gilbert, un giovane ministro in ascesa. Gilbert, per\u00f2, riceve anche la proposta di occuparsi del Seamen\u2019s Bethel situato nei bassifondi della citt\u00e0. Combattuto tra l'ambizione di occupare un posto prestigioso e quello di dedicarsi alle miserie della societ\u00e0, Gilbert decide di seguire la via pi\u00f9 difficile, quella di servire il suo Maestro prendendosi cura dell'umile Bethel. Informa della sua decisione la fidanzata, Alice Morgan, che per\u00f2 non ha nessuna intenzione di scendere per lui nei bassifondi. Il fidanzamento \u00e8 rotto e i due si lasciano.&lt;br&gt;\nVicino al Seamen\u2019s Bethel si trova l'Oasis, un locale di cui \u00e8 proprietaria Nell Gail, una giovane rimasta orfana che un giorno incontra incidentalmente Harold Morgan, il fratello di Alice, che si innamora di lei. L'opera missionaria di Gilbert nel frattempo mostra i suoi frutti, uno dei quali, forse il pi\u00f9 evidente, \u00e8 quello che va a incidere sui guadagni dell'Oasis, sensibilmente ridotti da quando Gilbert opera in quelle vicinanze. Un giorno, Harold va nel locale, in cerca di Nell. Il giovane viene coinvolto in una partita a carte nel corso della quale un baro viene ucciso. Per l'omicidio viene arrestato Harold che viene processato. Gilbert, sempre preso dalla sua missione, riceve un giorno la lettera di un moribondo, Bill Boyle, che confessa di essere lui l'autore del delitto di cui \u00e8 stato accusato Harold Morgan. Gilbert porta quel documento in tribunale, riuscendo a salvare Harold, il fratello della sua ex fidanzata. Alice ora si rende conto di amare ancora Gilbert e torna da lui, mentre Harold e Nell, anche loro, si uniscono in matrimonio.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 24 luglio 1916."}
{"id": "5496722", "revid": "1775883", "url": "https://it.wikipedia.org/wiki?curid=5496722", "title": "Shot Me Down", "text": "Shot Me Down \u00e8 un singolo del DJ francese David Guetta, registrato insieme alla cantante statunitense Skylar Grey. Il brano \u00e8 stato pubblicato nel 2014 ed estratto dall'album \"Listen (Deluxe)\".\nIl singolo riprende un brano della cantautrice statunitense Cher del 1966, \"Bang Bang (My Baby Shot Me Down)\"."}
{"id": "5496725", "revid": "729019", "url": "https://it.wikipedia.org/wiki?curid=5496725", "title": "Castel Camponeschi", "text": "Castel Camponeschi \u00e8 un borgo fortificato sito sulla piana di Prata d'Ansidonia, in provincia dell'Aquila.\nStoria.\nFu costruito intorno al XIII secolo (rimaneggiato poi nel XV secolo), e rappresentava l'originale castrum di Prata. Per la prima volta fu nominato nel 1508 come Castrum S. Petri Camponeschi. La tradizione vuole che il borgo fosse stato costruito all'epoca dell'edificazione della chiesa di San Paolo di Peltuinum, e che poi il feudo fosse passato nelle mani della famiglia aquilana Camponeschi. Dopo vari passaggi di mano in epoca spagnola, il castello fu feudo della famiglia Nardis dal 1634 al 1806.\n\u00c8 stato abitato fino al 1963, quando l'ultima famiglia si trasfer\u00ec a Prata. Dal 2003 fino al 2008 segu\u00ec un'importante operazione di restauro. Tale restauro purtroppo \u00e8 stato concluso solo in met\u00e0 del borgo, interrotto a causa del terremoto del 2009.\nDescrizione.\nL'impianto \u00e8 costituito da una cinta muraria rettangolare con resti di torri, unite ad abitazioni e palazzi. Le due porte medievali di accesso al cardo e al decumano sono perfettamente conservate. La porta ovest inoltre \u00e8 affiancata da un grande torrione troncato a met\u00e0, e da una chiesa, oggi sconsacrata, dedicata a San Pietro.\nIl Castello Camponeschi \u00e8 simile, al modello toscano di Monteriggioni nel quale le abitazioni sono completamente distaccate dalla cinta muraria. Le mura rimangono tracce di sei torrioni quadrangolari che circondano il perimetro murario. Dopo il terremoto del 2009, i lavori di recupero del borgo e del castello si sono interrotti e non pi\u00f9 ripresi, sicch\u00e9 il paese \u00e8 met\u00e0 restaurato, l'altra met\u00e0 \u00e8 in rovina, e necessita del completamento dei lavori di recupero, che nel 2020 non sono ancora iniziati.\nLo stile \u00e8 medievale tardo romanico: la facciata \u00e8 in pietra a coronamento orizzontale, di forma quadrata, secondo lo stile tipico aquilano; con due portali e due piccoli rosoni, un portale \u00e8 rinascimentale con architrave in conci di pietra e timpano triangolare; in asse vi \u00e8 un oculo al centro della facciata. L'interno \u00e8 diviso in due navate con pilastri di pietra e archi a tutto sesto; lateralmente vi sono delle cappelle con altari in tabernacolo manierista di stile greco classico, e il campanile \u00e8 ricavato in una delle torri, terminante a vela, frutto di una ricostruzione posticcia.\nLa porta \u00e8 perfettamente conservata e ha un classico aspetto ad arco ogivale gotico, \u00e8 affiancata da un torrione pentagonale irregolare.\nIl borgo interno \u00e8 composto da piccole case rurali di una stanza sola, e da due abitazioni pi\u00f9 complesse: ossia i palazzi gentilizi. La struttura del palazzo \u00e8 medievale ed in muratura, con il tipico stile del Quattrocento.\nLe case interne sono assai semplici, in muratura, e sono collegate tra loro con archi; una strada taglia in due il paese dalla porta gotica occidentale: via Camponeschi, e attraversa il piazzale della chiesa; la parte retrostante della stessa chiesa \u00e8 rinforzata dalle mura di cinta, con un torrione che si trasforma in campanile..\nIl Campo Hobbit 3.\nNel giugno/luglio 1980 il paese venne ripulito e sistemato, portata la corrente elettrica, e vi si svolse il Campo Hobbit 3, dal 16 al 20 di luglio 1980.\nFu parzialmente abitato e si aprirono librerie e luoghi di ristoro.\nFuori dalle mura si organizz\u00f2 un campeggio per tutti i partecipanti che non trovarono posto nelle abitazioni e venne posto un grosso palco per concerti e dibattiti.\nCampi Hobbit"}
{"id": "5496744", "revid": "767487", "url": "https://it.wikipedia.org/wiki?curid=5496744", "title": "Tom's Strategy", "text": "Tom's Strategy \u00e8 un cortometraggio muto del 1916 scritto, diretto e interpretato da Tom Mix. Commedia di genere western, il film, prodotto dalla Selig, aveva come altri interpreti Victoria Forde, Betty Keller, Howard Farrell.\nTrama.\nDa Tom arriva in visita al ranch Howard Dunn con Betty, sua moglie. Un orso spaventa il cavallo di Betty che fugge, inseguito da Tom che, dopo essere riuscito a fermarlo, si china sulla donna caduta a terra. Florence, la ragazza di Tom, vede la scena e crede che il fidanzato stia baciando l'altra donna. Furibonda, decide di non voler pi\u00f9 a che fare niente con quel traditore. Tom e l'amico seguono l'orso e lo uccidono. Poi Tom manda un biglietto a Florence in cui le scrive che \u00e8 rimasto graffiato dall'orso. Lei arriva con alcuni amici sulla scena dove dovrebbe essere successo il fattaccio, ma Tom le dice che \u00e8 stato tutto uno scherzo. La ragazza \u00e8 di nuovo furiosa. In quel mentre giunge anche Howard, che ringrazia sentitamente Tom per avergli salvato la moglie. Finalmente Florence capisce cosa \u00e8 successo e si riconcilia con Tom.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 2 settembre 1916."}
{"id": "5496745", "revid": "1005847", "url": "https://it.wikipedia.org/wiki?curid=5496745", "title": "Ministri delle attivit\u00e0 produttive della Repubblica Italiana", "text": ""}
{"id": "5496750", "revid": "114111711", "url": "https://it.wikipedia.org/wiki?curid=5496750", "title": "Recupero crediti", "text": "Recupero crediti (\"Lizard Lick Towing\") \u00e8 un programma televisivo statunitense che in Italia va in onda su DMAX a partire dal 2015. Ritrae le avventure della vita quotidiana della compagnia di rimozioni Lizard Lick Towing nelle zone rurali della citt\u00e0 di Wendell, situata in Carolina del Nord. La serie televisiva nasce come docu-drama ed \u00e8 uno spin-off del programma statunitense \"All Worked Up\". \nNonostante il programma sia \"romanzato\", la rete statunitense TruTV ha dichiarato che la serie ritrae situazioni caratteristiche della vita reale, a differenza di altre trasmissioni televisive che secondo essa \"coinvolgono contesti oppure altri eventi di grande messa in scena\". Inoltre, la Lizard Lick Towing \u00e8 una compagnia di rimozioni realmente esistente a Wendell. Lo show \u00e8 noto per i combattimenti e le frequenti risse che si svolgono nel corso dei recuperi della compagnia. Dopo la 4\u00aa stagione la serie viene cancellata\nDurante il promo D-Max viene detto che la Lizard Lick Towing &amp; Recovery si trova in Oklahoma mentre essa si trova a Wendell North Carolina.\nTrama.\nLa Lizard Lick Towing \u00e8 una compagnia di rimozioni e di recupero della citt\u00e0 di Wendell, situata in Carolina del Nord. Essa \u00e8 gestita dal Presidente della compagnia Ronnie Shirley, il quale \u00e8 aiutato dalla moglie e Vice Presidente Amy Shirley e dall'amico Bobby Brantley. Ronnie e Bobby, autisti dei carri attrezzi, utilizzati per rimuovere ogni genere di veicolo, vengono spesso ostacolati dai proprietari dei mezzi, i quali spesso si danno al turpiloquio o addirittura vengono alle mani pur di evitarne il recupero.\nCast.\nPersonaggi principali.\nDopo il litigio con Bobby e aver provato a fare un recupero con la moglie Amy \u00e8 stato accoltellato.\nPersonaggi secondari.\nNella serie sono presenti anche personaggi ricorrenti che, pur non essendo apparsi nel cast regolare, hanno partecipato a diversi episodi interagendo con i personaggi principali della serie."}
{"id": "5496752", "revid": "235890", "url": "https://it.wikipedia.org/wiki?curid=5496752", "title": "Teorema dei limiti", "text": ""}
{"id": "5496755", "revid": "767487", "url": "https://it.wikipedia.org/wiki?curid=5496755", "title": "The Gold Ship", "text": "The Gold Ship \u00e8 un cortometraggio muto del 1916 diretto da Frank Beal. Sceneggiato da James Oliver Curwood e prodotto dalla Selig, il film aveva come interpreti Harry Mestayer, William Hutchinson, Edith Johnson, Sidney Smith.\nTrama.\nSalvati da un gruppo di marinai bulli e ubriachi, Joe lo storpio e il suo cagnolino trovano rifugio sull'imbarcazione del loro salvatore, il capitano Roscoe. Mary, la figlia di Harding, il cuoco, \u00e8 innamorata del capitano ma lui la tratta come se fosse ancora una bambina. La compagnia di navigazione, intanto, informa Roscoe che il prossimo carico della nave sar\u00e0 una partita di oro del valore di mezzo milione. Mentre l'oro viene messo nella stiva, un impiegato della compagnia complotta con alcuni membri dell'equipaggio per trafugarlo quella notte stessa. Joe e Mary avvisano il capitano dell'ammutinamento in atto e, difendendosi dall'attacco dei rivoltosi, riescono anche a prendere con loro i razzi di segnalazione, barricandosi nella cabina di Roscoe. Quando parte il primo razzo, l'equipaggio ribelle decide di fuggire usando una lancia di salvataggio. Poco dopo, arriva una nave di passaggio che, vista la segnalazione, corre in aiuto dell'imbarcazione in pericolo. Roscoe, ferito, viene curato da Mary la quale, ai suoi occhi, non \u00e8 pi\u00f9 una bambina ma una donna alla quale decide di donare il suo cuore.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 7 agosto 1916."}
{"id": "5496758", "revid": "287204", "url": "https://it.wikipedia.org/wiki?curid=5496758", "title": "Livia Renata Souza", "text": "Combatte nella divisione dei pesi paglia per l'organizzazione statunitense Invicta FC, nella quale \u00e8 l'attuale campionessa di categoria dal 2015.\nIn patria \u00e8 stata detentrice del titolo dei Pesi mosca Predator FC e del titolo dei pesi paglia Circuito Talent de MMA.\n\u00c8 un'esperta di grappling, cintura nera sia di jiu jitsu brasiliano che di judo.\nCarriera nelle arti marziali miste.\nInizi in Brasile.\nLivia Renata Souza debutta come professionista di MMA nel 2013 come peso mosca, venendo subito chiamata a combattere per il titolo di categoria nella promozione di S\u00e3o Jos\u00e9 do Rio Preto Predator FC: Livinha s'impone con una sottomissione durante la prima ripresa, divenendo campionessa.\nLo stesso anno difende la cintura di campionessa contro Andressa Rocha e sconfigge per ben due volte la pi\u00f9 esperta Aline Sattelmayer.\nSempre nel 2013 scende nella categoria dei pesi paglia dove sottomette Bianca Reis in soli 42 secondi.\nNel 2014 vince un ulteriore incontro prima di una nuova sfida titolata per la cintura dei pesi paglia Circuito Talent de MMA: qui s'impone per sottomissione in meno di un minuto contro la navigata Camila Lima (record: 7-5), vincendo il suo secondo titolo in carriera.\nInvicta Fighting Championships.\nCon un record in carriera di 7 vittorie e nessuna sconfitta nel 2015 Livinha venne messa sotto contratto dalla prestigiosa organizzazione statunitense Invicta FC, la quale le assegn\u00f2 un ruolo da contendente per affrontare la campionessa in carica Katja Kankaanp\u00e4\u00e4, anch'essa molto abile nel grappling: Souza si dimostr\u00f2 all'altezza dell'avversaria per buona parte dell'incontro e durante la quarta ripresa riusc\u00ec a chiudere un efficace triangolo, imponendo la resa alla finlandese e divenendo la nuova campionessa dei pesi paglia Invicta FC."}
{"id": "5496762", "revid": "1543377", "url": "https://it.wikipedia.org/wiki?curid=5496762", "title": "McLaren 570S", "text": "La McLaren 570S \u00e8 un'autovettura sportiva ad alte prestazioni progettata e costruita dalla casa automobilistica inglese McLaren. \u00c8 stata svelata per la prima volta al pubblico al Salone dell'automobile di New York nel 2015. La McLaren ha annunciato che il modello aiuter\u00e0 a triplicare il proprio fatturato aziendale entro il 2020, con un prezzo di listino fissato sui 180.000 dollari americani.\nProfilo e tecnica.\nLa McLaren 570S \u00e8 lunga 456\u00a0cm, larga 210\u00a0cm e alta 120\u00a0cm. L'auto \u00e8 spinta dallo stesso motore montato per la McLaren 650S ma depotenziato, un V8 di 90\u00b0 da 3.8 litri di cilindrata biturbo che riesce ad esprimere una potenza massima di 570 CV (419 kW) a 7500 giri/min e una coppia di 600\u00a0Nm tra 5000-6500 giri/min.\nIl peso totale della vettura \u00e8 di 1313\u00a0kg con emissioni di CO2 equivalenti a 258\u00a0g/km. Raggiunge la velocit\u00e0 massima di 328\u00a0km/h e accelera da 0 a 100\u00a0km/h in 3,2 secondi e da 0 a 200\u00a0km/h in 9,5 secondi. il rapporto peso-potenza \u00e8 434\u00a0CV per 1000\u00a0kg di peso, cio\u00e8 2,3\u00a0kg per CV.\nLa meccanica della 570S prevede sospensioni derivate da quelle delle vetture di Formula 1, a doppio quadrilatero e barra antirollio sia davanti che dietro. Non \u00e8 presente su questa vettura il sistema di sospensioni attive che fa a meno delle barre antirollio delle sorelle maggiori. Quanto ai freni, l'impianto prevede dischi ventilati di 39,4 cm di diametro e 3,6\u00a0cm di spessore alle ruote anteriori e 38,0\u00a0cm di diametro e 3,4\u00a0cm di spessore alle ruote posteriori. Le pinze sono azionate da 6 pistoncini. Lo spazio di frenata dichiarato dalla McLaren per fermare la 570S dalla velocit\u00e0 di 100\u00a0km/h \u00e8 di 33 metri; per fermarsi cominciando a frenare alla velocit\u00e0 di 200\u00a0km/h ci vogliono invece 126 metri. Per scaricare la potenza del propulsore la trasmissione \u00e8 affidata un cambio a doppia frizione a 7 rapporti.\nVarianti.\nMclaren 540C.\nIn occasione dello Salone dell'automobile di Shanghai del 2015 la McLaren ha mostrato una variante denominata 540C depotenziata a 540 CV rispetto al progetto 570S.\nIl nuovo modello \u00e8 stato realizzato concentrandosi sull'idea di fondere l'uso giornaliero \u201cday-to-day\" con quello sportivo in pista, con significativi miglioramenti per la guida in citt\u00e0 grazie soprattutto a un assetto pi\u00f9 confortevole e alle sospensioni meno estreme.\nIl peso contenuto in 1.311\u00a0kg avvantaggia lo scatto da 0-100\u00a0km/h che avviene in 3,5\u00a0secondi, lo 0-200 in 10,5\u00a0secondi e la velocit\u00e0 massima \u00e8 di 320\u00a0km/h. Il prezzo della variante 540C \u00e8 di \u20ac 164\u00a0500, inferiore a quello della versione 570S.\nMclaren 570GT.\nFacente parte della gamma Sport Series e derivata dalla 570S, la 570GT \u00e8 un modello pi\u00f9 turistico e pi\u00f9 adatto all'uso stradale rispetto alla 570S.\nL'unit\u00e0 motrice e la scheda tecnica della 570GT rimane la medesima della 570S, ma lo scatto da 0-100\u00a0km/h aumenta a 3,4 secondi, maggiore di 2 decimi di secondo in confronto della 570S e quello da 0-200\u00a0km/h avviene in 9,8 secondi.\nLa carrozzeria viene modifica nella parte posteriore per ricavare un piccolo bagagliaio da cui si accede attraverso un lunotto ad apertura ad anta e viene montato uno spoiler posteriore di dimensioni maggiori. Inoltre viene montato un tettuccio completamente in vetro. Gli interni hanno rivestimenti pi\u00f9 confortevoli, lussuosi e meno estremi e le sospensioni vengono rese pi\u00f9 morbide per migliorare il comfort di bordo."}
{"id": "5496763", "revid": "287204", "url": "https://it.wikipedia.org/wiki?curid=5496763", "title": "Astou Traore", "text": ""}
{"id": "5496776", "revid": "858648", "url": "https://it.wikipedia.org/wiki?curid=5496776", "title": "Movimento Democratico Cristiano", "text": ""}
{"id": "5496777", "revid": "481349", "url": "https://it.wikipedia.org/wiki?curid=5496777", "title": "Melrose Hill", "text": "Melrose Hill \u00e8 un piccolo quartiere della citt\u00e0 di Los Angeles nascosto nell'area di Hollywood vicino all'Hancock Park.\nGeografia.\n\"Melrose Hill\" si trova nel distretto denominato Hollywood Studio. Si trova a nord della Melsore Ave. a sud della Santa Monica Blvd., ad est della Western Ave. e ad ovest della u.s. 101 detta Hollywood freeway.\nMelrose hill \u00e8 la casa del \"Lemon Grove Recreation Center\".\nStoria.\nI pochi residenti del distretto non hanno mai voluto legarsi all' East Hollywood Neighborhood Council anche se culturalmente e geograficamente ne farebbero parte.\nAnche se oggi i confini dell'area sulla Melrose Avenue sono stati indicati da segnali stradali, pochi conoscono la zona per il suo nome considerandola di volta in volta parte del quartiere di Little Armenia oppure del quartiere di Koreatown.\nNel Gennaio del 2003 la rivista \"Los Angeles\" ha eletto l'area come una dei migliori dieci quartieri di Los Angeles."}
{"id": "5496779", "revid": "767487", "url": "https://it.wikipedia.org/wiki?curid=5496779", "title": "The Desert Calls Its Own", "text": "The Desert Calls Its Own \u00e8 un cortometraggio muto del 1916 diretto da Tom Mix. Prodotto dalla Selig e sceneggiato da W.E. Wing, il film, di genere western, aveva come interpreti Victoria Forde, Pat Chrisman, Sid Jordan, Ethylyn Chrisman.\nTrama.\nBilly, lo sceriffo, \u00e8 sulle tracce del fuorilegge Desert Joe, che vive in una baracca con la vecchia Mary e la figlia adottiva Vicky. Dopo uno scontro con il malvivente, Billy viene lasciato come morto, mentre Desert Joe, vagando nel deserto finisce per morire di sete. Billy, che si \u00e8 ripreso, trova la vecchia Mary che vaga anche lei nel deserto dove si \u00e8 persa. Vengono salvati da Vicky dopo che la ragazza li ha ritrovati tutti e due.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 5 febbraio 1916."}
{"id": "5496782", "revid": "113738195", "url": "https://it.wikipedia.org/wiki?curid=5496782", "title": "Mario Puppo", "text": "Puppo insegn\u00f2 lingua e letteratura italiana all'Universit\u00e0 di Genova, studioso in particolar modo di autori ottocenteschi: tra le sue numerose pubblicazioni figurano \"Manuale critico-bibliografico per lo studio della letteratura italiana\" (1954), \"Studi sul Romanticismo\" (1969), \"Poesia e verit\u00e0. Interpretazioni manzoniane\" (1979), \"La critica letteraria del Novecento. Orientamenti e problemi\" (1991)."}
{"id": "5496786", "revid": "767487", "url": "https://it.wikipedia.org/wiki?curid=5496786", "title": "A Mix-Up in Movies", "text": "A Mix-Up in Movies \u00e8 un cortometraggio muto del 1916 scritto, diretto e interpretato da Tom Mix. Prodotto dalla Selig, il film aveva come altri interpreti Pat Chrisman, Sid Jordan, Joe Simkins, Ethylyn Chrisman.\nTrama.\nTom, Pat e Sid, sono tre cowboy. Quando arrivano in una cittadina del West, assistono alla rapina della banca locale, ma si tratta solo delle riprese di un film western. Tom ha un'idea: i tre quella notte rubano la cinepresa e il giorno dopo rapinano la banca fingendo di essere degli attori, fuggendo poi tra le colline. Lo sceriffo non ha nessuna intenzione di inseguirli, pensando che sia tutto uno scherzo e la troupe cinematografica si mette allora all'inseguimento dei tre accompagnati dalla prima attrice. Quando li trovano, li convincono di essere veramente dei bravi attori e che per loro sarebbe meglio darsi al cinema piuttosto che alle rapine, potendo, in questo modo, guadagnare anche molto di pi\u00f9. I tre seguono il consiglio e restituiscono il denaro alla banca.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 12 febbraio 1916."}
{"id": "5496792", "revid": "729019", "url": "https://it.wikipedia.org/wiki?curid=5496792", "title": "The Godwinns", "text": "The Godwinns \u00e8 stato un tag team di wrestling composto da Henry O. Godwinn, Phineas I. Godwinn e Cousin Ray."}
{"id": "5496793", "revid": "1793900", "url": "https://it.wikipedia.org/wiki?curid=5496793", "title": "Cultura Hopewell", "text": "La cultura Hopewell, nota anche come Tradizione Hopewell \u00e8 una cultura sviluppatasi nel Nord America nel periodo Medio Woodland, all'incirca fra il 200 a.C. ed il 400 d.C. La principale area di sviluppo della cultura \u00e8 quella del sud dell'Ohio e dell'Illinois sud occidentale, fra il fiume Mississippi ed il fiume Illinois. Tuttavia la cultura Hopewell influenz\u00f2 significativamente vaste aree degli Stati Uniti orientali al punto che numerose culture locali del Medio Woodland vengono chiamate culture Hopewell.\nLa cultura Hopewell fu al centro di un vasto sistema di scambi commerciali, chiamato \"Hopewell Interaction Sphere\" che ha interessato una larga area del Nord America orientale che si estendeva dall'Ontario a nord alla Florida a sud, e dallo stato di New York ad oriente fino al Nebraska in occidente. Questo sistema di scambio riguardava non solo manufatti, come vasellame, attrezzi di lavoro, ornamenti, beni di prestigio, e beni esotici che non erano reperibili localmente, ma anche procedure funerarie e tecniche di costruzione dei tumuli.\nOrigini del nome.\nIl termine Hopewell fu coniato dall'archeologo americano Warren Moorehead che negli scavi effettuati nel 1891-1892 trov\u00f2 circa 30 tumuli nella fattoria del capitano Mordecai Hopewell presso Chillicothe nella contea di Ross nell'Ohio meridionale. Il sito scavato da Moorehead \u00e8 ora noto come \"Hopewell Mound Group\" e fa parte del Parco nazionale storico della Cultura Hopewell.\nStoria e cultura.\nLa cultura Hopewell si svilupp\u00f2 intorno al 100 a.C. nella valle dell'Ohio, in quello che \u00e8 oggi l'Ohio meridionale. Quasi contemporaneamente all'apparire di ceramiche Hopewell ed altri aspetti caratteristici di questa cultura in Ohio, gli stessi tratti compaiono anche nel sud dell'Illinois.\nSecondo alcuni studiosi la cultura Hopewell sarebbe una evoluzione della cultura di Adena che \u00e8 esistita negli stessi luoghi in precedenza. Analisi al radiocarbonio mostrano che le due culture sono coesistite nella valle dell'Ohio per diversi secoli.\nLa sussistenza degli Hopewell era dovuta principalmente alla raccolta di piante selvatiche ed alla caccia. L'agricoltura era praticata, ma riguardava sostanzialmente solo piante locali che erano state addomesticate durante il primo Woodland: Amaranto, chenopodium, iva annua e girasole. La coltivazione del mais, pure presente, non costituiva un elemento essenziale della loro dieta. Altre piante di origine Mesoamericana, quali zucche e zucchine, erano conosciute, ma poco utilizzate. Altri importanti alimenti erano piccoli mammiferi, tacchini, pesci e molluschi.\nUno dei tratti pi\u00f9 significativi della cultura Hopewell \u00e8 quello relativo alla costruzione di tumuli funerari. Gli Hopewell ripresero l'usanza della cultura di Adena di costruire i tumuli all'interno di \"cerchi sacri\", ma i loro tumuli erano molto pi\u00f9 grandi. I tumuli avevano forme geometriche circolari, quadrate, ma anche ottagonali, ed in alcuni casi erano collegati fra loro da vere e proprie strade sopraelevate in terra. Questi \"earthworks\" avevano per lo pi\u00f9 una funzione cerimoniale, ma alcuni di questi possono essere stati opere difensive.\nI tumuli pi\u00f9 grandi e pi\u00f9 ricchi di tombe sono stati rinvenuti nella valle del fiume Scioto, un affluente dell'Ohio. Nel sito di Hopewell Mound Group si trovano oltre 30 tumuli in un'area di circa 45 ettari. Il tumulo pi\u00f9 grande misura circa 150 metri di lunghezza e 9 di altezza ed \u00e8 il pi\u00f9 grande tumulo funerario della cultura Hopewell ad oggi rinvenuto. Il secondo pi\u00f9 grande tumulo funerario Hopewell si trova nel sito di Seip Earthworks lungo il Paint Creek, un affluente dello Scioto. Il tumulo Seip era originariamente di circa 76 metri di lunghezza, 46 metri di larghezza e 9 metri di altezza. Altri tumuli importanti in Ohio sono il tumulo Turner, nel Sito Villaggio Perin, il tumulo Harness nel sito di Liberty Earthwork ed il tumulo Tremper nel sito di Tremper Mound and Works.\nI tumuli funerari della valle dell'\u00ecIllinois risultano essere pi\u00f9 piccoli e meno \"ricchi\" di reperti archeologici di quelli dell'Ohio. Il pi\u00f9 grande di essi \u00e8 il \"Ogden-Fettie Mound\" nel sito di Dickson Mounds che misura 61 x 53 metri alla base con una altezza di 4 metri.\nNei tumuli funerari venivano disposti i corpi di decine, ed anche centinaia, di individui. Si calcola che nei sei principali tumuli della valle dell'Ohio siano stati seppelliti oltre mille individui. Le modalit\u00e0 di sepoltura erano varie: sepoltura del corpo intero sia in posizione distesa che in posizione piegata, sepoltura del corpo disarticolato, sepoltura delle ceneri dopo la cremazione. Sia i corpi che i resti della cremazione venivano quindi posti in ossari fatti con pali di legno, queste costruzioni venivano quindi bruciate ed i tumuli venivano realizzati sopra di esse. Le persone di rango elevato venivano solitamente sepolte in tombe di legno all'interno degli ossari in cui erano anche posti una grande quantit\u00e0 di beni di lusso e oggetti esotici. Oggetti tipici rinvenuti in queste tombe sono strumenti e ornamenti fatti in rame, mica, argento e guscio di tartaruga. Gli ornamenti erano solitamente costituiti da braccaletti e orecchini in rame, bottoni di pietra o legno ricoperti di rame, corpetti in rame, collane di canini di orso.\nL'acquisizione di materiali esotici, di cui erano fatti molti dei beni rinvenuti nelle tombe, avveniva grazie alla vasta rete di scambi commerciali che costituisce uno dei tratti pi\u00f9 peculiari della cultura Hopewell. Questa rete, nota come \"Hopewell Interaction Sphere\", era in grado di coprire grandi distanze. Basti pensare ai luoghi di provenienza dei materiali citati in precedenza: mica e clorite provenivano dalla Carolina del Nord e dal Tennessee, il rame dalle miniere del lago Superiore, la galena dalla valle superiore del Mississippi e dalla catena dei monti Ozark, la selce dall'Indiana, il calcedonio dal Dakota del Nord e l'ossidiana dalla zona dell'attuale parco di Yellowstone in Wyoming. Inoltre conchiglie, gusci di tartaruga, denti di squalo e di coccodrillo e mascelle barracuda provenivano dalle zone costiere della Florida.\nUn altro elemento caratteristico della cultura Hopewell \u00e8 quello della ceramica che veniva prodotta con argille locali. I ceramisti hopewell, probabilmente donne, realizzarono vasi e ciotole di varie forme e finemente decorati. Le caratteristiche delle ceramiche costituiscono un elemento marcatore delle varie sottoepoche e gruppi culturali. Frammenti di ceramiche sono stati rinvenuti in fosse al di sotto dei tumuli Hopewell o in nascondigli all'interno dei tumuli stessi, in pochi casi le ceramiche erano nelle tombe insieme ai corpi sepolti. Le ceramiche venivano utilizzate per cucinare o come contenitori, ma anche per scopi cerimoniali o religiosi. Queste ultime erano solitamente pi\u00f9 sottili e pi\u00f9 finemente decorate. I vasi erano solitamente suddivisi in zone tramite delle linee incise, le varie zone erano poi decorate secondo diverse tecniche. Un elemento abbastanza ricorrente sono disegni stilizzati di uccelli, tipicamente falchi o anatre.\nLe due principali tipologie di ceramiche hopewell sono quelle dette \"Havana Ware\" e \"Hopewell Ware\". I vasi Havana erano fatti di argilla spessa e temperati con arenaria. Venivano usati per la cottura di cibi e come contenitori. Erano solitamente di grandi dimensioni, le pareti erano spesse (8\u201310\u00a0mm), la forma allungata e con l'imboccatura larga. Il bordo solitamente era dritto e abbastanza verticale con l'orlo smussato, le spalle non molto marcate e la base conoidale. Le decorazioni consistevano in intagliature del bordo, brevi incisioni dritte o oblique del bordo prodotte con corde avvolte su stecche o con punzoni dentellati. linee incise dritte o curvilinee potevano suddividere il corpo del vaso in zone geometriche che venivano a loro volta decorate o anche lasciate lisce.\nLe ceramiche Hopewell erano solitamente realizzate con argille temperate con calcare triturato, anche se in alcuni casi poteva essere usata ghiaia o sabbia finemente tritate.\nI vasi Hopewell erano generalmente di piccole dimensioni (altezza 10\u201315\u00a0cm), avevano pareti sottile (3\u20135\u00a0mm), una spalla ben marcata, con la base che poteva essere arrotondata o appiattita. Il bordo superiore era alto e spesso aveva una scanalatura sulla sua superficie interna. Oltre ai classici vasi la ceramica Hopewell prevedeva anche delle scodelle basse e vasi con forme irregolari. La decorazione del bordo esterno il pi\u00f9 delle volte \u00e8 costituita da sottili linee trasversali delimitato da una fila di punteggiatura semi-conica, anche se possono verificarsi anche altre decorazioni con punzoni dentati, incisioni, o altri elementi decorativi. Il corpo del vaso \u00e8 spesso decorato con disegni delimitati da linee curvilinee e/o lineari. I disegni sono spesso costituiti da artigli di falco stilizzati o altri motivi ispirati ad uccelli.\nDiffusione della cultura Hopewell.\nDai suoi luoghi di origine nel sud Illinois (cultura Havana Hopewell) e nella valle dell'Ohio (cultura Ohio Hopewell) la tradizione Hopewell si diffuse in tutto l'Eastern Woodlands dando luogo ad una serie di culture locali. Fra queste:"}
{"id": "5496794", "revid": "287204", "url": "https://it.wikipedia.org/wiki?curid=5496794", "title": "Pattinaggio di figura ai VII Giochi olimpici invernali - Pattinaggio di figura femminile", "text": "La competizione del pattinaggio di figura femminile dei VII Giochi olimpici invernali si \u00e8 svolta nei giorni 30 gennaio e 2 febbraio 1956 allo Stadio Olimpico del Ghiaccio di Cortina d'Ampezzo.\nRisultati.\nLa classifica finale \u00e8 stata determinata dalla regola della maggioranza dei piazzamenti ottenuti dai singoli nove giudici. Se una pattinatrice \u00e8 stata al primo posto dalla maggioranza dei giudici, la pattinatrice \u00e8 classificata prima, il processo \u00e8 stato poi ripetuto per ogni posto. Se vi era parit\u00e0 si teneva conto di: 1) Totale ordinali, 2) Punti totali, 3) Punti Figure obbligatorie."}
{"id": "5496795", "revid": "958063", "url": "https://it.wikipedia.org/wiki?curid=5496795", "title": "Harry Fujiwara", "text": ""}
{"id": "5496799", "revid": "767487", "url": "https://it.wikipedia.org/wiki?curid=5496799", "title": "A Bear of a Story", "text": "A Bear of a Story \u00e8 un cortometraggio muto del 1916 scritto, diretto e interpretato da Tom Mix. Prodotto dalla Selig, il film, una commedia di genere western, aveva come altri interpreti Victoria Forde, Sid Jordan, Betty Keller.\nTrama.\nTom Wilson \u00e8 innamorato di Vicky, una ragazza del ranch. Quando lui le chiede di sposarlo, lei dice che vorrebbe che lui le procurasse un orso come quello di una sua amica. Tom, per amore, \u00e8 disposto a tutto e chiede a Sid, un altro dei cowboy, di aiutarlo a catturarne uno. Avendo trovato dei segni di un orso, i due amici si mettono sulle sue tracce, trovando un buco. Tom vi entra ma vi entra pure l'orso e lui fa appena in tempo a scappare a gambe levate. Alla fine, per\u00f2, l'orso viene catturato e preso al lazo. Nel frattempo Vicky, giocherellando con il cucciolo di orso dell'amica, viene morsicata da questi. Seccata, la ragazza, quando vede arrivare i due cowboy con l'orso al lazo, dichiara che non sopporta gli orsi e se ne va. I due, allibiti, si guardano in faccia e cadono gi\u00f9 svenuti.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 19 agosto 1916.\nLa Grapevine Video lo ha distribuito sul mercato degli Stati Uniti riversato su VHS. Il film \u00e8 stato distribuito nel 2018 in DVD dall'Alpha Video Distributors."}
{"id": "5496800", "revid": "406204", "url": "https://it.wikipedia.org/wiki?curid=5496800", "title": "L'idea del theatro", "text": ""}
{"id": "5496802", "revid": "958063", "url": "https://it.wikipedia.org/wiki?curid=5496802", "title": "Sione Vailahi", "text": ""}
{"id": "5496804", "revid": "547034", "url": "https://it.wikipedia.org/wiki?curid=5496804", "title": "Dipartimento delle Bocche dell'IJssel", "text": "Dipartimento delle Bocche dell'IJssel era il nome di un dipartimento del Primo Impero francese, negli attuali Paesi Bassi. Il nome era dovuto alla prossimit\u00e0 della parte terminale del fiume IJssel.\nFu creato il 1\u00ba gennaio 1811, in seguito all'annessione del Regno d'Olanda da parte della Francia; il capoluogo era Zwolle.\nFu suddiviso negli \"arrondissement\" di Zwolle, Almelo e Deventer.\nSi stima che nel 1813, su una superficie di km\u00b2, avesse abitanti.\nIl dipartimento fu eliminato con la costituzione del Regno Unito dei Paesi Bassi dopo la sconfitta di Napoleone nel 1814. Il territorio dell'ex dipartimento corrisponde approssimativamente alla provincia dell'Overijssel."}
{"id": "5496817", "revid": "767487", "url": "https://it.wikipedia.org/wiki?curid=5496817", "title": "Roping a Sweetheart", "text": "Roping a Sweetheart \u00e8 un cortometraggio muto del 1916 scritto, diretto e interpretato da Tom Mix. Commedia di genere western, il film, prodotto dalla Selig, aveva come altri interpreti Victoria Forde, Sid Jordan, Pat Chrisman.\nTrama.\nQuando Vicky, la figlia del proprietario del B-O Ranch ritorna a casa dopo un lungo periodo di soggiorno nell'est, i cowboy entrano in fibrillazione. Incaricati di andare a ricevere alla stazione la ragazza sono Tom e Sid: appena la vedono, tutti e due si innamorano e scatta subito una gara per mettersi in mostra e farsi notare da lei. I due rivali si battono senza sapere che il padre di Vicky e gli altri cowboy assistono ridendo alle loro performance. Prima l'uno, poi l'altro, sono convinti di avere vinto il cuore della ragazza che per\u00f2, alla fine, li respinge tutti e due. I due cowboy finalmente decidono che tutte le donne non sono altro che volubili.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 26 agosto 1916."}
{"id": "5496822", "revid": "767487", "url": "https://it.wikipedia.org/wiki?curid=5496822", "title": "Out of the Mist", "text": "Out of the Mist \u00e8 un cortometraggio muto del 1916 diretto da William Robert Daly. Sceneggiato da Emma Bell Clifton e prodotto dalla Selig, il film aveva come interpreti Fritzi Brunette, William Scott, Guy Oliver, Gertrude Oakman, Frank Clark, Lillian Hayward.\nTrama.\nLouise Dillon \u00e8 una bella ragazza che lavora come stenografa presso una ditta commerciale. Di lei \u00e8 innamorato Harry Grandin, un impiegato serio e lavoratore, che sta cercando di completare gli studi per fare carriera. Dopo la sua laurea in legge, infatti, i due progettano il matrimonio. Intanto un'amica di Louise, Grace Wilson che lavora come modella per il pittore Ben Ali Hashin, gli suggerisce di prendere per il suo prossimo quadro come modella Louise. L'artista cerca ispirazione e, guardando dalla finestra dello studio durante un temporale, la trova vedendo un'anziana venditrice di giornali, decidendo che chiamer\u00e0 il quadro \"Fuori dalla nebbia\". Grace, nel frattempo, \u00e8 diventata l'amante di Arthur Marchand, un maturo libertino che per\u00f2 si stanca presto di lei volgendo le proprie attenzioni verso Louise. Harry cerca di metterla in guardia, ma senza grande successo. E, quando Marchand la trova sola nello studio, lei gli cade tra le braccia. La vecchia dei giornali affronta il donnaiolo, ricordandogli che anche lei \u00e8 stata anni prima una delle sue amanti e che quella che lui tenta adesso di sedurre \u00e8 il frutto di quell'avventura. Marchand, sopraffatto dalla notizia, esce. Incontra Grace, che furiosa contro di lui, lo uccide. Louise torna da Harry e accoglie in casa la vecchia madre.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 28 agosto 1916."}
{"id": "5496824", "revid": "767487", "url": "https://it.wikipedia.org/wiki?curid=5496824", "title": "Rocco D'Amore", "text": "Caratteristiche tecniche.\nGiocava come mediano.\nCarriera.\nNella stagione 1954-1955 esordisce in Serie B con la maglia del Taranto, con cui gioca una partita. Nella stagione 1955-1956 ha invece giocato 3 partite, mentre nella stagione 1956-1957 \u00e8 sceso in campo in 2 occasioni.\nNel 1957 viene messo in lista di trasferimento e passa al , impegnato nel Campionato Interregionale 1957-1958. Nel 1958 torna al Taranto, con cui nella stagione 1958-1959 gioca una partita in Coppa Italia 24 partite in Serie B. Nella stagione 1959-1960, che si conclude con la retrocessione in Serie C dei pugliesi al termine del campionato cadetto, D'Amore gioca 26 partite senza mai segnare. Rimane al Taranto anche dopo la retrocessione per l'intera stagione 1960-1961, giocata in Serie C, campionato in cui D'Amore gioca 6 partite.\nIn carriera ha giocato complessivamente 56 partite in Serie B, senza mai segnare."}
{"id": "5496826", "revid": "486946", "url": "https://it.wikipedia.org/wiki?curid=5496826", "title": "Ministero delle risorse agricole, alimentari e forestali", "text": ""}
{"id": "5496829", "revid": "486946", "url": "https://it.wikipedia.org/wiki?curid=5496829", "title": "Ministero delle politiche agricole", "text": ""}
{"id": "5496835", "revid": "767487", "url": "https://it.wikipedia.org/wiki?curid=5496835", "title": "Unto Those Who Sin", "text": "Unto Those Who Sin \u00e8 un film muto del 1916 diretto da William Robert Daly. Prodotto dalla Selig, il film - la storia di una drammatica scalata sociale - fu interpretato da Fritzi Brunette, Al W. Filson, Lillian Hayward, Marion Warner, Earle Foxe ed Edward J. Piel.\nTrama.\nNadia \u00e8 una ragazza che, per vivere, deve lavorare. Ma i suoi magri guadagni di dattilografa vanno a finire tutti nelle tasche di suo padre, un ubriacone impenitente che, un giorno, finisce con lo sparare all'amante della moglie. Volendo sottrarsi a quell'ambiente miserabile e violento, Nadia se ne va da casa e, insieme a Mabel, una sua amica, comincia a frequentare i posti alla moda. Conosce cos\u00ec un milionario che la sposa. Il matrimonio non dura molto: l'uomo, colpito da un infarto, muore lasciando le sue sostanze alla giovane vedova. Lei, adesso, potrebbe scegliere tra i suoi nuovi pretendenti come marito un uomo non ricco ma innamorato di lei. La sua scelta, di cui si pentir\u00e0 presto, va, invece, a un altro milionario di cui non le interessa nulla e che ha il doppio della sua et\u00e0. Quando si rende conto del proprio errore, la donna non trova altra soluzione che quella di cercare di liberarsi del marito spingendolo gi\u00f9 da una scogliera. Ma finir\u00e0 nel precipitare anche lei, cadendo nel baratro con il marito che, con le sue ultime forze, si avvinghia a lei per trascinarla con s\u00e9 nella morte.\nProduzione.\nIl film fu prodotto dalla Selig Polyscope Company. Secondo un documento dattiloscritto appartenente alla Selig Collection, il film fu sceneggiato da James Oliver Curwood e \"riscritto\" da C. B. Hoadley.\nDistribuzione.\nIl copyright del film, richiesto dalla Selig Polyscope Co., fu registrato il 23 febbraio 1916 con il numero LP7705. Distribuito dalla V-L-S-E, il film usc\u00ec nelle sale cinematografiche statunitensi il 6 marzo 1916.\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "5496854", "revid": "177744", "url": "https://it.wikipedia.org/wiki?curid=5496854", "title": "4901 \u00d3 Briain", "text": "4901 \u00d3 Briain \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,2747960\u00a0UA e da un'eccentricit\u00e0 di 0,1893979, inclinata di 4,64253\u00b0 rispetto all'eclittica."}
{"id": "5496855", "revid": "287204", "url": "https://it.wikipedia.org/wiki?curid=5496855", "title": "4901 O Briain", "text": ""}
{"id": "5496856", "revid": "741067", "url": "https://it.wikipedia.org/wiki?curid=5496856", "title": "Ruba al prossimo tuo", "text": ""}
{"id": "5496862", "revid": "767487", "url": "https://it.wikipedia.org/wiki?curid=5496862", "title": "Local Color on the A-1 Ranch", "text": "Local Color on the A-1 Ranch \u00e8 un cortometraggio muto del 1916 scritto, diretto e interpretato da Tom Mix. Commedia di genere western prodotto dalla Selig, il film aveva come altri interpreti Victoria Forde, Joe Simkins, Joe Ryan, Pat Chrisman, Sid Jordan e Old Blue, famoso cavallo di Tom Mix.\nTrama.\nAl ranch la vita trascorre tranquillamente finch\u00e9 un giorno al caposquadra non arriva la lettera di un vecchio amico che gli annuncia la visita di sua figlia. La ragazza vuole documentarsi sul West per trovare spunti per i suoi racconti. Il caposquadra e i cowboy si mettono allora d'impegno per soddisfare le fantasie della scrittrice facendole trovare un manichino impiccato a un albero. Tom le spiega, facendola quasi svenire dallo spavento, che stavano semplicemente impiccando uno scrittore di storie che \u00e8 capitato per caso al ranch. La ragazza decide di amoreggiare con Tom per scoprire i segreti del fascino maschile del west che lei poi user\u00e0 nei suoi racconti. John Hicks, il proprietario del ranch, scopre le sue intenzioni e avverte Tom. Hicks e i cowboy accusano Vicky di scherzare con il sentimenti di Tom. Quando al ranch arriva uno sconosciuto dagli abiti dimessi, gli viene chiesto di partecipare come pastore alle nozze fasulle tra Tom e Vicky. L'uomo accetta e celebra la cerimonia che poi si dimostrer\u00e0 valida perch\u00e9 lo sconosciuto era effettivamente un vero pastore. Alla fine, Tom riuscir\u00e0 a convincere Vicky di non avere fatto, sposandolo, un cattivo matrimonio.\nProduzione.\nIl filme, che fu prodotto dalla Selig Polyscope Company, venne girato a Las Vegas, nel New Mexico.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 29 luglio 1916.\nLa Grapevine Video lo ha distribuito riversato in VHS."}
{"id": "5496864", "revid": "486946", "url": "https://it.wikipedia.org/wiki?curid=5496864", "title": "Ministri delle politiche agricole e forestali della Repubblica Italiana", "text": ""}
{"id": "5496867", "revid": "486946", "url": "https://it.wikipedia.org/wiki?curid=5496867", "title": "Ministero delle politiche agricole e forestali", "text": ""}
{"id": "5496868", "revid": "339392", "url": "https://it.wikipedia.org/wiki?curid=5496868", "title": "All'alba non sarete pi\u00f9 vivi", "text": ""}
{"id": "5496888", "revid": "2044019", "url": "https://it.wikipedia.org/wiki?curid=5496888", "title": "Philip Wiegratz", "text": "Ha iniziato la sua carriera nel 2005 recitando la parte di Augustus Gloop in \"La fabbrica di cioccolato\"; ha preso parte soprattutto in film tedeschi tratti da libri inglesi o tedeschi. \u00c8 anche noto per il film \"Ruby Red\".\nDoppiatori italiani.\nNelle versioni in italiano dei suoi lavori, Philip Wiegratz \u00e8 stato doppiato da:\nDa doppiatore \u00e8 sostituito da:"}
{"id": "5496890", "revid": "767487", "url": "https://it.wikipedia.org/wiki?curid=5496890", "title": "Slough Feg", "text": "Gli Slough Feg sono un gruppo heavy metal statunitense formatosi nel 1990 ed originario dalla Pennsylvania centrale, ma fin da subito stabilitosi a San Francisco in California.\nBiografia.\nThe Lord Weird Slough Feg.\nLe origini e le influenze.\nLa band inizia la carriera chiamandosi The Lord Weird Slough Feg, nome che proviene da un personaggio, ispirato alla mitologia celtica, della serie a fumetti \"Sl\u00e1ine\" pubblicata sulla rivista inglese \"2000AD\".\nCon il nome originario, dopo aver registrato alcuni demo, nel 1996 pubblicano l'omonimo debutto, un album autoprodotto che denota fin da subito le peculiarit\u00e0 stilistiche della loro composizioni. La musica proposta amalgama le sonorit\u00e0 heavy metal tradizionali (a volte in stile Iron Maiden, altre volte in stile Black Sabbath), con l'epic metal di band quali Manilla Road e Brocas Helm e con il folk metal di stampo celtico proposto \"in primis\" dagli Skyclad. La formazione che registra il disco d'esordio \u00e8 composta dal leader Mike Scalzi, cantante e chitarrista, dal bassista Justin Phelps e dal batterista Greg Haa.\nLe pubblicazioni europee.\nNel 1998 vengono notati e ingaggiati dall'etichetta italiana Dragonheart, che gli consentir\u00e0 una maggiore distribuzione delle pubblicazioni. Un anno dopo, danno alle stampe \"Twilight of the Idols\", le cui tematiche, come per il precedente, s'ispirano alle avventure tratte dal fumetto \"Sl\u00e1ine\". Il 2000 \u00e8 l'anno di \"Down Among the Deadmen\", album con cui la band aggiunge definitivamente un ulteriore chitarrista e che conclude una sorta di trilogia dominata dalle atmosfere celtiche. Nel 2001 realizzano una cover di \"Fast taker\" dei Manowar, pubblicata su uno split con i Solstice.\nNel 2002 viene ristampato il loro album d'esordio, diventato irreperibile, cos\u00ec da consentirne una nuova e pi\u00f9 ampia distribuzione. Col quarto disco intitolato \"Traveller\", la band, pur mantenendo le caratteristiche partiture predominate della chitarra, diminuisce leggermente la componente folk e sposta le tematiche trattate verso la fantascienza, ispirandosi all'omonimo gioco di ruolo.\nSlough Feg.\nIl cambio di nome e di etichetta.\nNel 2005 il gruppo decide di abbreviare il nome in \"Slough Feg\" per aumentare la riconoscibilit\u00e0, infatti questo \u00e8 il nome con cui veniva chiamati dai fan e da loro stessi. Il medesimo anno viene pubblicato \"Atavism\" che vede il passaggio ad un'altra etichetta italiana la Cruz del Sur Music, la quale pubblicher\u00e0 anche i loro successivi tre album. Nel 2007 Greg Haa esce dalla band, di conseguenza Mike Scalzi rimane l'unico componente della band originale.\nDal 2013 al presente.\nNel 2013 vengono messi sotto contratto dalla Metal Blade Records, ci\u00f2 porta alla pubblicazione di un cofanetto, contenente il secondo, il terzo e il quarto album, e, un anno dopo, a quella del disco intitolato \"Digital Resistance\"."}
{"id": "5496891", "revid": "958063", "url": "https://it.wikipedia.org/wiki?curid=5496891", "title": "Terry Szopinski", "text": ""}
{"id": "5496896", "revid": "858648", "url": "https://it.wikipedia.org/wiki?curid=5496896", "title": "L'agguato (film 1957)", "text": ""}
{"id": "5496898", "revid": "767487", "url": "https://it.wikipedia.org/wiki?curid=5496898", "title": "The Return (film 1916 Heffron)", "text": "The Return \u00e8 un cortometraggio muto del 1916 diretto da Thomas N. Heffron. Di genere melodrammatico, il film, sceneggiato da William E. Wing, aveva come interpreti Kathlyn Williams, Guy Oliver, Wellington A. Playter, Vivian Reed, Sidney Smith, Harry Lonsdale.\nTrama.\nBeniamina dell'alta societ\u00e0, Ione non nasconde di s\u00e9 il proprio lato selvaggio. Corteggiata da Rutley, un finanziere, celia con lui, dicendogli che nella sua posizione non potrebbe sposare una donna cos\u00ec primitiva. I due, con un gruppo di amici, visitano un cabaret per vedere Pascho, un forzuto noto come il \"dio dei bassifondi\". Quando Ione e Pascho si incontrano, vengono subito attratti l'una dall'altro. Il magnetismo che si sprigiona, mette in allarme Maritana, la donna del forzuto. Ione, lasciata ogni remora, accetta di fuggire con Pascho. Ma, poi, si riprende da quella follia e, quando Rutley la affronta, lei gli dice che sar\u00e0 sua solo se uccider\u00e0 il suo rivale. Rutley la informa che gli uomini moderni non uccidono pi\u00f9 per conquistare una donna ma vincono solo attraverso l'amore. Intanto Pascho, dopo una lunga attesa, impaziente, va a casa di Ione. Prospettandole le delizie dell'assolata Italia, l'ha quasi convinta ma vengono interrotti dall'arrivo di Maritana e di Bela, un suo spasimante. Bela spara per uccidere Pascho, ma il proiettile colpisce invece Rutley, ferendolo gravemente. Ione si rende conto allora di amarlo e lo cura come meglio non potrebbe, mentre Pascho torna a Maritana con la quale salpa per la soleggiata terra d'Italia.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 3 luglio 1916. In Danimarca, dove fu distribuito con il titolo \"Stridens Dronning\", usc\u00ec il 22 febbraio 1917."}
{"id": "5496899", "revid": "729019", "url": "https://it.wikipedia.org/wiki?curid=5496899", "title": "Axl Rotten", "text": "Meglio conosciuto con il ring name Axl Rotten, \u00e8 noto per aver lottato nella Extreme Championship Wrestling dal 1993 al 1999.\nBiografia.\nCarriera.\nCircuito indipendente (1986\u20131993).\nKnighton venne allenato da Ricky Lawless in una palestra situata a Baltimora, e ricevette in seguito un allenamento aggiuntivo da parte di Joey Maggs. Debutt\u00f2 nel mondo del wrestling all'et\u00e0 di 17 anni lottando nel circuito indipendente, adottando il ring name \"Axl Rotten\", un miscuglio tra i nomi dei rocker Axl Rose e Johnny Rotten. Rotten vinse il primo titolo lottando in coppia con Lawless nella Star Cavalcade Wrestling durante l'estate del 1988. Successivamente succedette a Lawless come campione heavyweight della compagnia, battendo The Psycho il 30 novembre 1988.\nAll'inizio degli anni novanta, si occup\u00f2 dell'allenamento di Ian Rotten, con il quale form\u00f2 un tag team, fingendosi fratelli. Il duo, conosciuto come \"The Bad Breed\", lott\u00f2 principalmente nella Mid-Eastern Wrestling Federation. In seguito, Rotten apr\u00ec la propria federazione di wrestling nel Maryland, la Universal Independent Wrestling. La compagnia aveva tra i suoi affiliati i The Bad Breed, Bam Bam Bigelow e Scotty The Body. La federazione ebbe per\u00f2 vita breve, e chiuse i battenti a met\u00e0 degli anni novanta.\nDal 1991 al 1993, Axl e Ian Rotten lottarono per breve tempo nella Global Wrestling Federation (GWF) in Texas. Mentre erano in GWF, Axl vinse sia il GWF Commonwealth Title che il GWF Tag Team Championship, insieme a Ian Rotten.\nWorld Championship Wrestling (1991).\nNel 1991, Rotten ebbe un breve stint nella World Championship Wrestling (WCW), dove ebbe un feud con P.N. News. Durante questo periodo in WCW, Rotten fece amicizia con Paul E. Dangerously, futuro proprietario della Extreme Championship Wrestling.\nExtreme Championship Wrestling (1993\u20131999).\nNel 1993, i Bad Breed furono ingaggiati da Paul Heyman, all'epoca booker della Extreme Championship Wrestling (ECW). Il tag team milit\u00f2 nella compagnia fino al ppv \"November to Remember\" del 1994, quando la coppia perse un match contro i The Pit Bulls che aveva come stipulazione la separazione del tag team perdente. Entrambi i fratelli Rotten si incolparono l'un l'altro della sconfitta ed iniziarono una rivalit\u00e0 che \"Pro Wrestling Illustrated\" nomin\u00f2 \"feud of the year\" per il 1995. Gli ex compagni di coppia lottarono il loro primo match uno contro l'altro in ECW al ppv \"Double Tables\" svoltosi il 4 febbraio 1995, dove Ian schien\u00f2 Axl. Si scontrarono nuovamente in vari match hardcore nei seguenti diciassette mesi, combattendo in incontri \"hair versus hair\" e \"barbed wire baseball bat, barbed wire chair\". Il feud ebbe fine il 1\u00ba luglio 1995 al ppv \"Hardcore Heaven 1995\" quando Axl sconfisse Ian in un sanguinosissimo \"Taipei Death Match\" (in cui le mani dei wrestler sono ricoperte da cocci di vetro incollati) divenuto celebre. I Bad Breed si riconciliarono in seguito e i due tornarono a lottare in coppia all'inizio del 1996.\nNel 1996 lott\u00f2 anche come singolo nella divisione Heavyweight della ECW. Nel 1997, form\u00f2 un tag team insieme a Balls Mahoney chiamato The Hardcore Chair Swingin' Freaks e lott\u00f2 insieme con Spike Dudley e New Jack contro i Dudley Boyz. Mahoney &amp; Rotten fecero coppia fino al 1999, scontrandosi occasionalmente anche l'uno contro l'altro.\nRitorno al circuito indipendente (1999\u20132014).\nRotten lasci\u00f2 la ECW nel 1999 e and\u00f2 a lottare nella Xtreme Pro Wrestling e nella Frontier Martial Arts Wrestling in Giappone. Quindi, a partire dai primi anni 2000, limit\u00f2 l'attivit\u00e0 a federazioni minori facenti parte del circuito indipendente.\nPrese parte all'evento ECW \"Hardcore Homecoming\" del 10 giugno 2005, riunendosi con Ian Rotten in un match di coppia perso contro i The Gangstanators. All'evento successivo, \"November Reign\", del 6 novembre 2005, Rotten sconfisse nuovamente Ian Rotten in un altro Taipei Death match. Inoltre, il 28 aprile 2012 Rotten partecip\u00f2 all'evento \"Extreme Reunion\", affrontando Balls Mahoney.\nWorld Wrestling Entertainment (2005).\nNel giugno 2005, Rotten fu temporaneamente ingaggiato dalla World Wrestling Entertainment in occasione del pay-per-view tributo alle ECW, \"One Night Stand\". Egli debutt\u00f2 in WWE durante la puntata di \"Raw\" del 6 giugno 2005, dividendo il ring con molti altri veterani della ECW. A \"One Night Stand\" il 12 giugno 2005, Rotten, Balls Mahoney e Kid Kash si scontrarono con i Blue World Order prima del main event della serata. Successivamente, in WWE lott\u00f2 in svariati dark match nel luglio 2005, prima di lasciare la federazione alla scadenza del suo contratto.\nTotal Nonstop Action Wrestling (2010).\nL'8 agosto 2010, Axl Rotten ha fatto un'apparizione nella Total Nonstop Action Wrestling in occasione dello show tributo alla ECW \"Hardcore Justice\". Rotten lott\u00f2 in coppia con Kahoneys (Balls Mahoney), perdendo contro il Team 3D in un \"South Philadelphia Street Fight Match\".\nMorte.\nIl 4 febbraio 2016 Knighton \u00e8 stato rinvenuto cadavere dalla polizia in un McDonald's a Linthicum, nel Maryland. Dieci ore prima, aveva mandato il suo ultimo tweet: \"The way I do things may not be the way you do things but you will find out there is only 1 way. My away! (\"sic\") #AxIsTruth\" (tradotto in italiano: \"Il mio modo di fare le cose potrebbe non essere il vostro, ma scoprirete che c'\u00e8 solo un modo, il mio!\")."}
{"id": "5496913", "revid": "767487", "url": "https://it.wikipedia.org/wiki?curid=5496913", "title": "Indiana (film 1916)", "text": "Indiana \u00e8 un cortometraggio muto del 1916 diretto da Frank Beal.\nProduzione.\nIl film, che fu prodotto dalla Selig Polyscope Company, venne girato a Lafayette, Indiana con i titoli di lavorazione \"The Birth of Indiana\" e \"Historic Indiana\".\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi nel giugno 1916."}
{"id": "5496914", "revid": "1964823", "url": "https://it.wikipedia.org/wiki?curid=5496914", "title": "Football Club Lugano 2015-2016", "text": "Questa voce raccoglie le informazioni riguardanti il Football Club Lugano nelle competizioni ufficiali della stagione 2015-2016.\nSquadra.\nPre-campionato.\nA livello societario cambiano le cose, Renzetti dopo aver rifiutato di vendere il Club alla coppia Bentancurt-Raiola, compra il restante 40% delle azioni del club a Pablo Bentancurt, diventando cos\u00ec l'unico azionista del club. \nIl 17 giugno 2015, dopo una lunga trattativa, il Lugano ingaggia come allenatore Zdenek Zeman.\nPer tutta la preparazione della stagione a Lugano si respira un'aria di entusiasmo, per la promozione conseguita, e per l'arrivo di un allenatore internazionale, c'\u00e8 curiosit\u00e0 nel vedere all'opera \u201cZemanlandia\u201d sulle rive del ceresio. Ad ogni allenamento ci sono sempre centinaia di tifosi e curiosi da tutto il Ticino e dall'Italia.\nNumerosi i tifosi che seguono la squadra nelle partite pre-campionato.\nGirone d'andata.\nL'esordio nella Super League, avviene a San Gallo dove, nonostante aver disputato una buona partita, perde per 2-0. \nLa prima partita vinta \u00e8 contro il Vaduz, in casa.\nDopo la sconfitta di Zurigo, contro il Grasshopper, il Lugano rialza la testa battendo lo Young Boys a Berna.\nDopo di che il Lugano entra in una spirale di risultati negativi, perdendo tre partite consecutivamente contro Basilea, e Sion. Vince il derby del Ticino in Coppa di Svizzera contro il Bellinzona, giocando male e rischiando di essere clamorosamente eliminato. \nIl Lugano torna alla vittoria in campionato il 18 ottobre, 3-1 contro il , successivamente battono per 3-0 il Sion e pareggiano contro lo Young Boys. All'ultima giornata prima della pausa supera il Grasshoppers di Pierluigi Tami, secondo in classifica, per 4-1.\nIn trasferta invece, il Lugano, fa fatica, perdendo contro Thun, Zurigo e pareggiando contro il Vaduz.\nIn Coppa Svizzera i bianconeri si qualificano per le semifinali battendo il K\u00f6niz per 2-0.\nGirone di ritorno.\nIl Lugano, alla prima del girnone di ritorno, perde malamente per 2-5, lo scontro diretto contro il Vaduz. Perde anche a Thun, incassando al 92' la rete del 2-1. Per poi pareggiare contro lo Zurigo 0-0. Ci si attende un riscatto a San Gallo, ma arriva un 3-3, con Donis che sbaglia anche un rigore. \nIn semifinale di Coppa Svizzera, il Lugano gioca a Lucerna. I circa 1'500 tifosi bianconeri che hanno seguito la loro squadra in trasferta, vivono una serata fantastica. Il Lugano passa subito in vantaggio con Donis. Poco prima della pausa vengono raggointi dal Lucerna che pareggia. I bianconeri passano ancora in vantaggio nel secondo tempo con la doppietta di Donis. In un finale al cardiopalma succede di tutto: Djuric viene espulso, Sabbatini sbaglia un rigore, Valentini fa una parata miracolosa. Il lugano conquista una finale dopo 23 anni d'attesta.\nIn campionato fatica ancora e bisogna attendere la sesta partita del ritorno per vedere il Lugano tornare alla vittoria. Il Lugano espugna Zurigo, battendo 0-1 il Grasshoppers. Dopodich\u00e9 entra in crisi, perde 0-6 contro il Sion, 7-0 contro lo Young Boys e 1-4 contro il Basilea scivolando all'ultimo posto, raggiunto dal Vaduz. Contro il Thun riesce a vincere per 2-1 tornando cos\u00ec penultimo. Alla 31\u00aa giornata pareggia in casa con il Lucerna 1-1 e torna all'ultimo posto. Alla 33\u00aa giornata gioca contro lo Zurigo al Letzigrund che dista due punti. Domina la partita vincendo 0-4 e manda i tigurini all'ultimo posto, che non lasceranno pi\u00f9. Infatti l'ultima giornata il Lugano gioca in casa contro il San Gallo e vince 3-0 mantenendo il distacco di un punto sugli Zurighesi.\nFinito il campionato il Lugano gioca la finale di Coppa Svizzera contro lo Zurigo retrocesso.\nNei giorni precedenti la finale si respira un'aria di tensione, con molti tifosi bianconeri preoccupati per una possibile reazione violenta degli ultras zurighesi per via dell'episodio accaduto dopo la retrocessione dove almeno 200 ultras zurighesi sono entrati negli spogliatoi con il volto coperto per poi spostarsi nel centro della citt\u00e0 dove si sono scontrati con la polizia e con gli ultras del Grasshoppers di ritorno da Basilea. Per questo motivo il giorno della finale la citt\u00e0 viene blindata, nonostante un enorme dispiego di forze dell'ordine molti tifosi del Lugano, soprattutto famiglie, rinunciano ad assistere alla finale. Nonostante questo l'autostrada Lugano-Zurigo il 29 maggio si dipinge di bianconero e vengono organizzati molti treni speciali per tifosi.\nLa partita viene dominata dai bianconeri, ma vengono sconfitti per 0-1.\nRosa.\n\"Rosa e numerazione aggiornate al 15 febbraio 2016.\"\nStaff tecnico.\n\"Dal sito web della societ\u00e0\".\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "5496920", "revid": "958063", "url": "https://it.wikipedia.org/wiki?curid=5496920", "title": "Dudley Boyz", "text": ""}
{"id": "5496922", "revid": "958063", "url": "https://it.wikipedia.org/wiki?curid=5496922", "title": "ECW Originals", "text": ""}
{"id": "5496924", "revid": "958063", "url": "https://it.wikipedia.org/wiki?curid=5496924", "title": "Million Dollar Corporation", "text": ""}
{"id": "5496926", "revid": "958063", "url": "https://it.wikipedia.org/wiki?curid=5496926", "title": "Hardy Boyz", "text": ""}
{"id": "5496932", "revid": "110157", "url": "https://it.wikipedia.org/wiki?curid=5496932", "title": "Campionato Amapaense 2014", "text": "Il Campionato Amapaense 2014 \u00e8 stata la sessantanovesima edizione del Campionato Amapaense.\nClassifica finale.\nLegenda:"}
{"id": "5496933", "revid": "767487", "url": "https://it.wikipedia.org/wiki?curid=5496933", "title": "The Boarding House Ham", "text": "The Boarding House Ham (o \"A Boarding House Ham\") \u00e8 un cortometraggio muto del 1916 diretto da Thomas Persons. Sceneggiato da Wallace Clifton e prodotto dalla Selig, il film aveva come interpreti Sid Smith, Miss McKeen, Mrs. Prusche, l'addestratrice di animali Olga Celeste e Charles Le Moyne.\nTrama.\nNella pensione per artisti gestita dalla signora Maggie De Cray e da sua figlia Maybelle giunge anche Olga Petrino, un'addestratrice di animali e stella del vaudeville con i suoi leopardi addomesticati. La signora De Cray vorrebbe che la figlia sposasse Horatio Payne, uno dei suoi pensionanti, ritenuto una star, mentre la ragazza gli preferisce Thomas Blake, che ritiene Horatio solo un impostore. Olga cerca di aiutare Maybelle liberando uno dei suoi leopardi che si mette a vagare per la pensione, impaurendo cos\u00ec Horatio che lascia in fretta il luogo, lasciando che l'idillio tra Thomas e Maybelle prosegua indisturbato.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 20 maggio 1916."}
{"id": "5496942", "revid": "1543377", "url": "https://it.wikipedia.org/wiki?curid=5496942", "title": "Concord Bicycle Music", "text": "La Concord Bicycle Music \u00e8 un'azienda statunitense che comprende diverse etichette discografiche indipendenti, sita a Beverly Hills, California. Il gruppo vanta una distribuzione a livello mondiale garantita grazie al \"Universal Music Group\".\nTra l'elenco degli artisti attivi della Concord Music Group si annoverano Paul McCartney, James Taylor, Chick Corea, Alison Krauss, Esperanza Spalding, Arturo Sandoval, Booker T. Jones, Kenny G, George Benson, Steve Martin e Alejandro Escovedo. Tra i grandi artisti del passato fanno parte di questo catalogo John Coltrane, John Fogerty, Frank Sinatra, Creedence Clearwater Revival, Ray Charles, Miles Davis, Little Richard, Otis Redding, Thelonious Monk, Isaac Hayes, Ella Fitzgerald, Tony Bennett, Albert King, \nR.E.M..\nStoria.\nLa compagna fu fondata nel 1973, quando Carl Jefferson, un californiano venditore d'auto e appassionato di jazz, produsse la sua prima pubblicazione ad opera dei chitarristi di musica jazz Herb Ellis e Joe Pass. Jefferson diede il nome all'etichetta dopo il \"Concord Jazz Festival\", che era stato organizzato qualche anno prima. Jefferson vendette la \"Concord\" alla \"Alliance Entertainment\" nel 1994 e mor\u00ec l'anno seguente. Nel 1999, il produttore cinematografico e televisivo Norman Lear e il dirigente all'intrattenimento Hal Gaba acquistarono la compagnia alla \"Alliance\". Nel 2002, la sede principale dall'etichetta fu trasferita a Beverly Hills, California.\nNel 2004 la \"Concord Records\" acquist\u00f2 la \"Fantasy, Inc.\", gi\u00e0 in possesso della \"Prestige\", \"Fantasy\", \"Milestone\", \"Riverside\", \"Specialty\" e \"Stax Records\". La \"Concord\" si un\u00ec quindi alla \"Fantasy\" per formare in gruppo indipendente, il \"Concord Music Group\". Quello stesso anno, la \"Concord\" divenne partner della \"Starbucks\" per pubblicare l'album \"Genius Loves Company\" di Ray Charles \u2013 che vinse 8 Grammy Awards, incluso il riconoscimento \"Album of the Year\". Nel 2005, la compagnia acquist\u00f2 l'etichetta discografica Telarc International e i classici musicali ad essa correlati. Il 18 dicembre 2006, la \"Concord\" annunci\u00f2 il rilancio dell'etichetta discografica soul \"Stax\". Tra i nuovi contratti discografici vi erano quelli firmati con gli artisti Isaac Hayes e Angie Stone.\nIl 12 marzo 2007, la \"Concord Music Group\" e la Starbucks fondarono l'etichetta discografica \"Hear Music\". Il primo album prodotto sotto questa etichetta fu Memory Almost Full di Paul McCartney, che fu pubblicato il 7 giugno del 2007. La \"Hear Music\" pubblic\u00f2 in seguito album di artisti come Joni Mitchell, James Taylor, John Mellencamp e tanti altri. Nel 2008, il \"Village Roadshow Pictures Group\" (VRPG) e la \"Concord\" completarono il processo di unione delle societ\u00e0 dando vita al nuovo gruppo \"Village Roadshow Entertainment Group\". Nell'aprile del 2010 fu annunciato che Paul McCartney aveva trasferito i diritti di distribuzione della sua produzione post-Beatles dalla \"Concord\" alla EMI.\nLa \"Concord\" acquis\u00ec la \"Rounder Records\" nel 2010.\nLa distribuzione venne in gran parte affidata al Universal Music Group. Nei mercati discografici pi\u00f9 piccoli, come quelli dell'Africa e dell'est Europa, il catalogo fu affidato alla gestione di etichette indipendenti locali rappresentate dalla \"Universal\". Nel 2012 la societ\u00e0 nomin\u00f2 quattro distinte unit\u00e0 operative: il \"Fantasy Label Group\" (Hear Music, Stax, Fantasy), il \"Rounder Label Group\", il \"Concord-Telarc Label Group\" (Concord Jazz/Heads-Up/Telarc) e il \"Prestige Group\".\nIl 25 marzo 2013, la \"Wood Creek Capital Management\", una societ\u00e0 affiliata della \"MassMutual Financial Group\", acquist\u00f2 il \"Gruppo Concord Music\" dal \"Gruppo Village Roadshow Entertainment\". Il 31 ottobre 2013, la \"The Bicycle Music Company\" acquist\u00f2 la parte storica del catalogo della Wind-up Records che includeva oltre 1600 canzoni e album di band del calibro di Creed, Evanescence, Seether e Alter Bridge. In seguito la \"Bicycle Music Company\" stipul\u00f2 un contratto di servizio il quale prevedeva che il \"Gruppo Concord Music\" commercializzasse il catalogo della Wind-up Records ai rivenditori e ai consumatori.\nIl primo luglio 2014, l'etichetta discografica di Tom Whalley, la \"Loma Vista Recordings\", concord\u00f2 ad una nuova partnership pluriennale di livello mondiale con il gruppo \"Concord\". Tra i termini dell'accordo vi era quello che la \"Concord\" avrebbe dovuto destinare dei finanziamenti per i nuovi rapporti discografici con gli artisti e lo sviluppo degli stessi, oltre che prestare un completo servizio discografico alla \"Loma Vista\". L'8 luglio 2014, la \"Concord Music Group\" annunci\u00f2 l'acquisizione del catalogo della \"Vee-Jay Records\".\nIl primo aprile 2015 il \"Concord Music Group\" annunci\u00f2 di aver acquisito la \"Vanguard Records\" e la \"Sugar Hill Records\" dal \"Welk Music Group\". Contemporaneamente fu annunciato che il gruppo \"Concord Music\" si sarebbe fuso con la \"The Bicycle Music Company\", un'etichetta indipendente leader nel settore. Il contratto prevedeva che i gruppi \"Concord Music\" e \"Bicycle Music\" continuassero ad essere unit\u00e0 indipendenti all'interno del grande gruppo \"Concord Bicycle Music\", all'interno del quale il \"Concord Music Group\" si sarebbe occupato principalmente delle attivit\u00e0 di registrazione e la \"Bicycle\" si sarebbe occupata della supervisione della pubblicazione e della gestione dei diritti. Nel maggio del 2015, la \"Concord Bicycle Music\" acquist\u00f2 la \"Fearless Records\" ed il resto del catalogo della Wind-up Records, la cui parte storica era gi\u00e0 stata acquisita nell'ottobre del 2013. L'acquisizione della \"Fearless\" includeva anche l'etichetta \"Fearmore Music Publishing\", la quale collaborava insieme alla prima per quanto riguarda operazioni di merchandising.\nNel settembre 2015 la \"Concord\" acquist\u00f2 un numero importante di azioni dell'etichetta \"Razor &amp; Tie\", che include anche la the Razor &amp; Tie and Washington Square labels, una casa editrice, e il franchise \"Kidz Bop\". Tra gli artisti della \"Razor &amp; Tie\" si annoverano The Pretty Reckless, All That Remains e Starset."}
{"id": "5496948", "revid": "1573940", "url": "https://it.wikipedia.org/wiki?curid=5496948", "title": "Zonotrichia capensis", "text": " Il passero dal collare rossiccio (Zonotrichia capensis ) \u00e8 un uccello passeriforme appartenente alla famiglia dei Passerellidi; la specie \u00e8 presente in una vasta variet\u00e0 di habitat distribuiti tra il Messico sud-orientale e la Terra del Fuoco, oltre che nell'isola di Hispaniola. Il passero dal collare rossiccio \u00e8 stato studiato fin dagli anni 1970 per l'estrema variet\u00e0 dei suoi versi. La specie \u00e8 nota anche con i nomi comuni \"tico-tico\", \"chingolo\", \"copet\u00f3n\" e \"comema\u00edz\" (in italiano \"mangia-mais\").\nDescrizione.\nIl passero dal collare rossiccio ha una lunghezza compresa tra i 13,5 e i 15\u00a0cm e un peso tra i 20 e i 25\u00a0g. Gli esemplari adulti hanno il becco e la testa di colore grigio, con larghe strisce nere ai lati della corona e strisce pi\u00f9 sottili attorno all'occhio e sotto le guance. Ai lati della nuca e del petto la specie presenta un collare rossiccio, con la parte superiore del corpo di colore bruno-olivastro e striata di nero. Le penne copritrici sulle ali formano due righe bianche. La gola \u00e8 bianca, mentre la parte inferiore del corpo si presenta biancastra, diventando bruna sui fianchi, mentre sul petto \u00e8 presente una macchia nera in prossimit\u00e0 del collare rossiccio.\nGli esemplari giovani hanno la testa e la parte inferiore del corpo di un colore pi\u00f9 opaco, tendente al giallo-marrone, con striature nero-brunastre; il collare rossiccio non \u00e8 presente.\nLa specie presenta almeno 25 sottospecie, che mostrano tra di loro variazioni piuttosto marcate. In generale la testa \u00e8 pi\u00f9 grigia e meno striata nelle Ande meridionali e nel Cono Sud, mentre nei \"tepui\" del Venezuela \u00e8 decisamente pi\u00f9 scura.\nDistribuzione e habitat.\nIl passero dal collare rossiccio occupa diversi ambienti tra loro differenti compresi tra il livello del mare e i 4600\u00a0m s.l.m., e le popolazioni che vivono a differenti quote mostrano tra loro diversi parametri fisiologici, sviluppatisi a seguito dell'adattamento della specie all'ambiente circostante. I diversi habitat della specie comprendono le macchie di boscose costiere cos\u00ec come le zone aride, i parchi urbani, i pascoli andini e le colline subalpine.\nL'areale di \"Zonotrichia capensis\" si estende dal Messico meridionale alla Terra del Fuoco; a nord dell'Amazzonia la specie \u00e8 presente solamente nelle zone montane. La presenza della specie sull'isola di Hispaniola e la sua assenza dalle altre isole dei Caraibi ha fatto supporre un'evoluzione degli eventi simile a quella ipotizzata per il crociere di Hispaniola (\"Loxia megaplaga\"). Secondo tale teoria, gli antenati del passero dal collare rossiccio sarebbero stati presenti in tutta la regione durante l'ultimo periodo glaciale, ma si sarebbero in seguito ritirati sulle pi\u00f9 alte montagne di Hispaniola a seguito dell'aumento delle temperature.\nBiologia.\n\"Zonotrichia capensis\" si nutre sul terreno di semi, grano caduto, insetti e ragni. A volte agisce in interazione con altre specie nella ricerca del cibo de \u00e8 stato osservato prendere le termiti dalle ragnatele. Solitamente occupa piccoli territori in coppia o in piccoli branchi; docile e facilmente avvicinabile, \u00e8 una presenza molto comune in un vasto numero di ambienti e non \u00e8 considerato in pericolo dall'IUCN.\nLa stagione riproduttiva \u00e8 limitata dalla disponibilit\u00e0 di cibo e dalla pioggia. In popolazioni di diverse zone si sono osservati fino a due diversi cicli annuali di riproduzione e muta. Per la maggior parte delle sottospecie il periodo riproduttivo si estende da settembre-ottobre a dicembre; le popolazioni centroamericane tuttavia possono iniziare la stagione a maggio, mentre per quelle presenti nell'estremo sud del continente il periodo pu\u00f2 prolungarsi fino a febbraio. Il nido ha la forma di una coppa ed \u00e8 costituito da una base di erba, steli e radici e da un rivestimento in genere composto da erba pi\u00f9 soffice. \u00c8 costruito nel pieno della vegetazione intricata, su alberi, arbusti o anche nicchie su muri; solitamente si trova a meno di 0,5\u00a0m dal suolo, ma pu\u00f2 essere posto fino a 2\u00a0m d'altezza.\nLa femmina depone due o tre uova di colore verde-azzurro con macchie bruno-rossastre. Le uova possono misurare 15\u201316\u00a0mm in larghezza e 19\u201321\u00a0mm in lunghezza, e pesano ognuna 2,6-2,8\u00a0g. Vengono incubate dalla femmina per 12-14 giorni, durante i quali essa spende i due terzi del suo tempo nella cova o nella frequentazione del nido. Il maschio nel frattempo aiuta a nutrire i pulcini, che non sono molto voraci: i genitori danno loro da mangiare solo ogni 10 minuti. Il parassitismo da cova, specie con il molotro splendente, \u00e8 abbastanza comune e, a causa della predazione, il fallimento della crescita dei piccoli \u00e8 piuttosto frequente durante il periodo di incubazione. La predazione dei nidi, tuttavia, non sembra verificarsi pi\u00f9 spesso rispetto ad altri passeridi di taglia simile.\nAlcune sottospecie effettuano migrazioni stagionali, variando la quota del loro habitat o, nel caso di \"Z. capensis australis\" e \"Z. capensis choraules\", spostandosi di pi\u00f9 di 30\u00b0 di latitudine.\nCanto.\nIl canto del passero dal collare rossiccio \u00e8 stato a lungo studiato a causa della sua estrema variabilit\u00e0. Il verso \u00e8 composto da una prima parte, nella quale vengono fischiate da una a quattro note distinte, e da una parte finale costituita da una serie di note simili in sequenza, che danno la sensazione di un trillo. Quest'ultimo varia in base alle diverse popolazioni e ai differenti habitat, ma a livello locale risulta pressoch\u00e9 costante tra individui vicini.\nLa prima parte del verso, invece, pu\u00f2 variare da individuo a individuo. Gli esemplari di una stessa popolazione possono cantare motivi diversi; \u00e8 comune anche che individui diversi cantino lo stesso tema, ma in questo caso la versione fornita non \u00e8 mai identica nelle frequenze e nella durata.\nLa maggior parte degli esemplari di \"Zonotrichia capensis\" sembra conoscere un solo tema; alcuni individui per\u00f2 sono in grado di emettere due o, in rari casi, tre diversi motivi. In questi casi la successione non \u00e8 casuale, ma segue uno schema che prevede tra le 3 e le 43 ripetizioni di un tema prima di passare al successivo.\nTassonomia.\nLa specie \u00e8 stata individuata e descritta con il nome di \"Fringilla capensis\" da Philipp Ludwig Statius M\u00fcller nel 1776.\nSono state descritte 25 sottospecie:"}
{"id": "5496949", "revid": "196227", "url": "https://it.wikipedia.org/wiki?curid=5496949", "title": "The Bicycle Music Company", "text": ""}
{"id": "5496950", "revid": "196227", "url": "https://it.wikipedia.org/wiki?curid=5496950", "title": "Concord Music Group", "text": ""}
{"id": "5496955", "revid": "339392", "url": "https://it.wikipedia.org/wiki?curid=5496955", "title": "ChiantiBanca", "text": ""}
{"id": "5496958", "revid": "1632387", "url": "https://it.wikipedia.org/wiki?curid=5496958", "title": "Arno Victor Dorian", "text": "Arno Victor Dorian (Versailles, 26 agosto 1768\u2013?) \u00e8 un personaggio immaginario, protagonista del videogioco \"\".\nBiografia.\nPrimi anni.\nArno Victor Dorian nacque il 26 agosto 1768 a Versailles, quartiere parigino esclusivo della nobilt\u00e0. Lui, come suo padre Charles Dorian, discendeva da una lunga stirpe di aristocratici che per secoli fecero parte dell'Ordine degli Assassini. Di sua madre, Marie, invece non si conosce quasi nulla, sennonch\u00e9 era un nobile della corte austriaca degli Asburgo. Viste le sue origini, il giovane Arno pot\u00e9 godere di un'infanzia privilegiata, educato dai migliori precettori e insegnanti che il suo ceto sociale pot\u00e9 concedergli. Da piccolo viaggi\u00f2 spesso in Europa e in Nord Africa.\nIl 27 dicembre 1776, quando Arno aveva otto anni, accompagn\u00f2 suo padre al palazzo reale di Versailles, in quanto re Luigi XVI aveva convocato tutti i nobili per un'importante riunione di affari. Non potendo andare con lui, il bambino fu costretto ad aspettare in uno dei corridoi della reggia. Nonostante gli fosse stato raccomandato di non esplorare il palazzo, Arno venne attratto da una bambina che lo convinse a rubare una mela nel gazebo dei giardini. Sfuggito ai soldati, scopr\u00ec che la bambina che aveva seguito si chiamava \u00c9lise, anch'ella alla reggia per il suo stesso motivo.\nPoco dopo i due videro le guardie in allarme, e incuriositi decisero di seguirle. Condotto nuovamente al corridoio in cui sarebbe dovuto rimanere, Arno vide il corpo di suo padre ormai senza vita - a sua insaputa era infatti stato ucciso dalTemplare Shay Cormac per un oggetto in suo possesso. Rimasto orfano, venne adottato dal padre di \u00c9lise, il Gran Maestro Fran\u00e7ois de la Serre. Per non corrompere la memoria della sua famiglia, egli decise di non crescere il ragazzo come un Templare, e pertanto lo tenne sempre all'oscuro di tutto.\nRiunione degli stati generali.\nDivenuto a tutti gli effetti un membro del casato de la Serre, Arno crebbe insieme ad \u00c9lise, con cui strinse presto un forte legame di amicizia, anche se a causa della sua sorellastra si ritrov\u00f2 molto spesso in situazioni pericolose. Parteciparono insieme anche a molti viaggi, passando molto tempo nelle tenute di famiglia a Marsiglia ed a Strasburgo. Il rapporto tra i due sfoci\u00f2 poi in una relazione d'amore. Ma una volta cresciuto, Arno venne impiegato dal suo genitore adottivo come sottoposto del loro maggiordomo di Parigi, Olivier.\nIl 5 maggio 1789, Arno perse a carte un cimelio di famiglia: un orologio che suo padre gli aveva lasciato poco prima di morire. Essendo tutto ci\u00f2 che gli rimaneva di lui, lo recuper\u00f2 dalla fucina del fabbro che lo aveva vinto, Victor. Questi per\u00f2 lo segu\u00ec fino a casa sua, accusandolo di furto aggravato davanti ad Olivier. Fortunatamente il signor de la Serre riusc\u00ec a mediare la situazione, e poco dopo ordin\u00f2 al ragazzo di aiutare il maggiordomo nelle sue mansioni, mentre lui avrebbe raggiunto \u00c9lise; seppur riluttante, obbed\u00ec. Mentre lavorava, vide uno dei servi, Perrault invocare il padrone appena partito. Costui rivel\u00f2 di avere con s\u00e9 un'importante lettera per il signore, che Arno si offr\u00ec di consegnare al suo posto.\nDopo aver seguito la carrozza del suo patrigno, Arno riusc\u00ec a rintracciarlo alla Riunione degli Stati generali. Ma una volta infiltratosi all'evento, venne assalito da Victor, ancora arrabbiato per il furto. Dopo averlo sconfitto in duello, Arno fu costretto a fuggire per le guardie in agitazione. Rincasato, confid\u00f2 al maggiordomo la sua voglia di salutare la sorellastra. Tuttavia scopr\u00ec che ella avrebbe partecipato ad un ballo in suo onore a Versailles. Desideroso di poter passare la serata con lei, Arno lasci\u00f2 la lettera sotto la porta degli uffici di de la Serre, e indoss\u00f2 uno dei suoi abiti migliori.\nUnione agli Assassini.\nPresa della Bastiglia.\nRecatosi al ballo, Arno si ritrov\u00f2 l'ingresso negato a causa del mancato invito. Tuttavia entr\u00f2 lo stesso all'interno del palazzo, evitando lo sguardo indiscreto dei soldati del re. Raggiunta la sala principale, il ragazzo inizi\u00f2 a seguire \u00c9lise, che lo condusse in una camera appartata. I due tuttavia non ebbero molto tempo da passare insieme, in quanto i militi tentarono di irrompere nella stanza alla ricerca dell'intruso. Per sua fortuna, \u00c9lise depist\u00f2 i suoi inseguitori, permettendogli di fuggire dalla finestra. Trovata una sosta nel cortile principale, Arno vide il signor de la Serre crollare a terra morente.\nMentre tentava di soccorrerlo, il reale omicida invoc\u00f2 le guardie indicandolo come criminale. Pertanto venne arrestato e rinchiuso alla Bastiglia. Dopo la sua prima notte in prigione, Arno scopr\u00ec che uno dei suoi compagni di cella, Pierre Bellec, gli aveva rubato l'orologio di suo padre mentre dormiva. Nel tentativo di reclamare la sua propriet\u00e0, il ragazzo lo affront\u00f2 in un duello con spada, uscendone vittorioso. Quando per\u00f2 cit\u00f2 i disegni nella cella del suo avversario, questi lo prese di forza portandolo all'ingresso della stanza. Spronato a concentrarsi, Arno attiv\u00f2 l'occhio dell'aquila, riuscendo a visualizzare nuovamente i disegni. A quel punto Pierre rivel\u00f2 di conoscere il padre di Arno e la loro appartenenza alla Confraternita degli Assassini.\nPertanto invit\u00f2 anche il ragazzo a farne parte in nome della memoria di suo padre. Sebbene all'inizio avesse rifiutato, alla fine Arno accett\u00f2, sottoponendosi a due ardui mesi di studio e allenamento con Bellec. I due ebbero la loro occasione di fuga il 14 luglio, quando la popolazione prese d'assedio la Bastiglia dando il via alla rivoluzione. Quando raggiunsero i bastioni della fortezza, Pierre don\u00f2 un medaglione ad Arno, invitandolo a cercare la Confraternita quando avrebbe voluto. Dunque si gett\u00f2 nel fiume sottostante con un salto della fede, e Arno fece altrettanto.\nIniziazione.\nFuggito dalla Bastiglia, Arno torn\u00f2 alla tenuta dei de la Serre, dove trov\u00f2 soltanto \u00c9lise. Questa gli addoss\u00f2 la colpa della morte di suo padre, rivelando di essere una Templare e di conoscere l'affiliazione di Arno con gli Assassini. Inoltre gli mostr\u00f2 la lettera che avrebbe dovuto consegnare a suo padre, scritta da un confratello siglatosi come \"L\". Il mittente dichiarava di un complotto orchestrato dagli altri Templari ai danni di de la Serre. Capendo che se avesse consegnato la lettera avrebbe potuto salvare il suo patrigno, il giovane si ritrov\u00f2 screditato da \u00c9lise e cacciato da quella che prima era casa sua.\nTormentato dal suo passato, Arno decise di cercare gli Assassini per ottenere la sua redenzione. Usando l'occhio dell'aquila, scopr\u00ec che il medaglione donatogli da Bellec durante la loro fuga gli indicava la vetrata della Saint-Chapelle. Recatosi nella chiesa, Arno riusc\u00ec ad entrare nel covo segreto degli Assassini nelle catacombe della struttura. L\u00ec venne accolto da Pierre, che lo stava aspettando.\nIl suo maestro lo condusse al cospetto del Consiglio degli Assassini, capeggiato dal Mentore Mirabeau. Questi lo inizi\u00f2 all'interno della Confraternita, facendogli vivere un processo di morte e rinascita come un Assassino. Addestrato in qualsiasi cosa potesse tornargli utile nel completamento di una missione, Arno pot\u00e9 dare inizio alla sua lotta contro i Templari.\nRivoluzione francese.\nOmicidio a Notre-Dame.\nEntrato nella Confraternita, Arno venne affidato a Bellec per il suo addestramento, durante il quale fu coinvolto in eventi quali la marcia femminile su Versailles organizzata da Th\u00e9roigne de M\u00e9ricourt. Il 4 gennaio 1791, i due svolsero una missione ricognitiva alla Concergiere, dove spiarono un incontro tra il Templare Charles-Gabriel Sivert ed alcuni suoi sottoposti. I due Assassini uccisero due di questi, scoprendo che Sivert avrebbe dovuto incontrare i suoi esattori alla Cattedrale di Notre-Dame de Paris il giorno successivo.\nDopo aver fatto rapporto al Consiglio degli Assassini, Arno venne incaricato di rintracciare Sivert, scoprire i suoi segreti ed infine di ucciderlo. Pertanto si incontr\u00f2 con Pierre di fronte alla chiesa, che contrariamente alle aspettative di Arno, era venuto solo per suggerirgli di studiare l'ambiente per pianificare il suo assassinio.\nSeguendo il consiglio del suo maestro, Arno sfrutt\u00f2 diverse opportunit\u00e0 adocchiate, riuscendo infine ad infiltrarsi nella cattedrale e ad uccidere Sivert all'interno di un confessionale. Per via di una sua particolarit\u00e0 genetica, Arno riusc\u00ec a visualizzare alcuni ricordi di Sivert; in particolare vide il momento in cui lui e il suo confratello Roi des Thunes uccisero il Gran Maestro de la Serre. Scoperta la presenza di un complice nell'assassinio del suo patrigno, Arno torn\u00f2 al covo dell'Ordine per fare rapporto al Consiglio.\nLa Corte dei miracoli.\nDopo aver fatto rapporto al Consiglio, Arno venne ricompensato con una lama fantasma, una miglioria della lama celata tipica degli Assassini francesi. Inoltre venne incaricato di rintracciare il Roi des Thunes, scoprire i dettagli del suo coinvolgimento nell'omicidio di de la Serre, ed infine di ucciderlo. Giunse il 19 gennaio alla Corte dei miracoli, regno dei poveri e dei mendicanti. Vagando per il quartiere degradato, incontr\u00f2 il braccio destro del suo bersaglio: il medico Aloys la Touche. Questi stava tagliando la gamba ad un suo \"paziente\", e Arno prov\u00f2 a salvarlo.\nFortunatamente venne fermato da Donatien de Sade, un marchese che era un suo compagno di galera alla Bastiglia. A conoscenza del suo operato, gli consigli\u00f2 di non interrogare la Touche sul momento, ma di pedinarlo fino alla sua clinica. L'Assassino segu\u00ec pertanto il medico fino al suo luogo di cure, infiltrandosi di soppiatto nel suo laboratorio ed estorcendogli con l'intimidazione la posizione del Roi des Thunes. Sfruttando dunque varie occasioni, Arno riusc\u00ec a localizzare il covo del Templare nelle fogne. Sebbene questi fosse stato avvertito della sua presenza, l'Assassino riusc\u00ec ad assassinarlo, penetrando nei suoi ricordi.\nL\u00ec, vide il Roi des Thunes uccidere de la Serre con lo spillone d'argento distintivo dei Templari. Inoltre scopri che Sivert e il re prendevano ordini da un mandante, un Gran Maestro usurpatore. Dopo aver rubato la pistola del defunto sovrano, Arno torn\u00f2 dal marchese de Sade. Il nobile libertino aveva appena dato inizio al suo regno come nuovo monarca dei mendicanti, e inoltre don\u00f2 ad Arno lo spillone che aveva visto nei ricordi del Roi des Thunes, informandolo che il solo argentiere capace di produrli era Fran\u00e7ois-Thomas Germain.\nIl falso Gran Maestro.\nIn base a quanto scoperto da Arno, il Consiglio lo incaric\u00f2 di rintracciare il Gran Maestro usurpatore interrogando l'argentiere che aveva costruito l'arma del delitto. Dunque, nel marzo 1791 Arno si diresse alla bottega di Germain in rue Saint-Antoine e dopo averlo condotto al di fuori del suo laboratorio lo interrog\u00f2 sulle origini dello spillone dei Templari. L'argentiere confid\u00f2 che gli era stato commissionato da un cliente insolito, un occultista di nome Chr\u00e9tien Lafreni\u00e8re che recentemente stava occupando le Halle aux Bl\u00e8s. Dunque l'Assassino si rec\u00f2 sul posto per svolgere delle indagini che sperava lo portassero dal suo bersaglio.\nL'edificio era stato completamente occupato dai Templari, che lo stavano utilizzando come magazzino per accumulare armi e taniche di polvere da sparo in abbondanza. Consultando i registri privati di Lafreni\u00e8re, Arno scopr\u00ec che il Gran Maestro stava accumulando approvvigionamenti per una grossa spedizione militare all'Hotel de Beauvais, ma che prima avrebbe celebrato al Cimeti\u00e8re des Saints-Innocents una riunione con il ramo conservatorio dei Templari. Scoperto il suo nascondiglio, Arno decise di non fare rapporto al Consiglio, credendo di aver trovato sufficienti prove per la condanna a morte di Lafreni\u00e8re. Dunque lo assassin\u00f2 traendolo in una trappola dopo il completamento della celebrazione.\nNei suoi ricordi lo vide scrivere la lettera che anni prima avrebbe dovuto consegnare a de la Serre; questo cambi\u00f2 completamente le aspettative di Arno, in quanto l'uomo che aveva appena ucciso aveva tentato di salvare il suo Gran Maestro e non di usurpare il suo rango. Una volta riferita la sua iniziativa al Consiglio, si ritrov\u00f2 aggredito da tutti i suoi esponenti, che lo accusarono di mirare solo alla vendetta. Tuttavia Mirabeau permise al ragazzo di continuare, avvisandolo per\u00f2 che non avrebbe tollerato ulteriori decisioni autonome.\nAlleanza con \u00c9lise.\nPoche ore dopo, seguendo ci\u00f2 che stava pianificando Lafreni\u00e8re, Arno si rec\u00f2 all'Hotel de Beauvois per scoprire il motivo per cui voleva tenerlo sotto assedio. Osservando da una posizione sopraelevata not\u00f2 entrare nel palazzo Aloys La Touche, il vecchio tirapiedi del Roi des Thunes. Pedinandolo, scopr\u00ec che egli era divenuto un Templare del ramo riformista e che si era recato nel locale giacobino per incontrare segretamente i suoi confratelli e il reale Gran Maestro traditore. Ascoltando la loro riunione, Arno scopr\u00ec che avevano preparato un'imboscata per \u00c9lise de la Serre all'Hotel Voysen, nel caso li ostacolasse riunendo la fazione conservatoria.\nAllarmato per la sorte della sua amata, Arno si rec\u00f2 nei giardini in cui gli agenti del Gran Maestro avrebbero dovuto tendere l'imboscata, salvando la ragazza e scortandola attraverso un labirinto botanico. Ma i militi persistenti non diedero loro tregua, e pertanto l'Assassino decise di eliminarli da solo, dando ad \u00c9lise un appuntamento nella sua base al Caf\u00e9 Th\u00e9\u00e2tre. I due si incontrarono il 2 aprile, e dopo una breve discussione il ragazzo riusc\u00ec a convincere \u00c9lise a chiedere l'aiuto degli Assassini. Costoro non presero una decisione immediata, ma Mirabeau prefer\u00ec attuare un consulto per valutare la situazione.\nIntanto Arno e la ragazza iniziarono a passeggiare, discutendo su quanto accaduto. Non appena l'Assassino fece il nome dell'argentiere Fran\u00e7ois-Thomas Germain, \u00c9lise chiese la locazione della sua bottega, iniziando a correre freneticamente verso di essa una volta ricevuta l'informazione. Giunti a Les Halles, \u00c9lise rivel\u00f2 ad Arno che l'argentiere era il braccio destro di suo padre, espulso anni prima dall'Ordine per teorie non ortodosse su Jacques de Molay. Investigando nel suo laboratorio, i due ebbero la conferma cercata: Germain era il mandante dell'omicidio di de la Serre.\nTradimento di Bellec.\nScoperto il ruolo di Germain, Arno diede appuntamento ad \u00c9lise presso la casa di Mirabeau. Ma una volta recatosi l\u00ec, trov\u00f2 soltanto la sua amata che ne osservava il corpo privo di vita. La Templare si dichiar\u00f2 innocente, e Arno decise di crederle. Eseguendo un'indagine sul perimetro della scena del crimine, Arno scopr\u00ec che il Mentore era stato avvelenato con del vino miscelato ad un estratto di aconito. Trovo anche altre prove schiaccianti che riconducevano ad \u00c9lise come omicida. Nonostante ci\u00f2, la ragazza si dichiar\u00f2 nuovamente innocente ed Arno non pot\u00e9 non crederle.\nPoi prese a sfogliare l'agenda di Mirabeau, e l'Assassino scopr\u00ec che avrebbe dovuto incontrare il confratello Herv\u00e9 Quemar. Recatosi da quest'ultimo e spiegatagli la situazione, Arno ottenne il resto della giornata per tentare di svelare il colpevole. Su consiglio di mastro Quemar si rec\u00f2 da uno speziale che vendeva alte concentrazioni di veleno, luogo ideale da cui cominciare. Quest'ultimo rivel\u00f2 che un uomo incappucciato e col volto coperto gli aveva ordinato di dargli una fiaschetta di veleno e di portarne altre concentrazioni in un pozzo vicino alla Saint-Chapelle. Dunque il ragazzo si diresse con la sua amata alla chiesa. L\u00ec trov\u00f2 soltanto Bellec, che lo stava aspettando sui tetti dell'edificio.\nCostui non prov\u00f2 rimorso nel confessare di essere il traditore, sostenendo che Mirabeau stava orientando gli Assassini pi\u00f9 verso la politica che sulla guerra contro i Templari. Pierre prov\u00f2 a convincere Arno delle sue ragioni, offrendogli la possibilit\u00e0 di ricostruire la Confraternita francese insieme a lui. Il ragazzo per\u00f2 si rifiut\u00f2, e fu costretto alla scontro dal suo maestro. Dopo un arduo duello, Arno fu costretto ad uccidere Pierre. Sfogliando le sue memorie, vide i momenti che il suo maestro pass\u00f2 insieme a suo padre e il momento in cui avvelen\u00f2 il Mentore.\nMassacri settembrini.\nMesi dopo la morte di Mirabeau e Bellec, nell'estate del 1792, il Consiglio incaric\u00f2 Arno ed alcuni confratelli di uccidere l'agente nemico Flavigny - ella stava requisendo interi carichi di cibo alla cittadinanza. Ad agosto, il giovane venne spodestato dalle sue attuali indagini per occuparsi di un nuovo incarico: infiltrarsi al Palais de Tuileries per distruggere alcune lettere compromettenti che il loro defunto Mentore inviava frequentemente a re Luigi XVI. Nonostante il palazzo fosse sotto assedio dalle truppe estremiste, Arno riusc\u00ec comunque a raggiungere gli uffici privati di sua maest\u00e0. L\u00ec venne accolto dal tenente d'artiglieria Napoleone Bonaparte.\nEssendo entrambi in cerca di oggetti di natura monarchica, collaborarono per aprire il caveau che Luigi aveva fatto costruire nel perimetro della stanza. Quando riuscirono ad accedervi, l'Assassino bruci\u00f2 le lettere cercate nella brace del camino, mentre Napoleone prese possesso di un erario del re. Soddisfatti, fuggirono attraverso un passaggio segreto, giusto in tempo per scampare al capitano Fr\u00e9d\u00e9ric Rouille - un Templare che Arno aveva visto l'anno precedente al Beauvois. Il ragazzo prov\u00f2 ucciderlo sul punto ma venne fermato da Napoleone, che lo convinse di un sicuro fallimento tra il caos sovrastante. Pertanto fissarono un incontro per decidere insieme il destino del capitano.\nIncontratisi in caserma il 2 settembre, Arno scopr\u00ec da Napoleone che Rouille stava marciando sul Grand Chatelet con la sua guarnigione. Pertanto l'Assassino lo rintracci\u00f2 e lo uccise sui bastioni della galera, ove i riformisti stavano massacrando i detenuti. Nei suoi ricordi vide una nuova riunione segreta tra i Templari, in cui Germain incaricava Marie L\u00e9vesque di gettare Parigi in carestia. Completata la sua missione, Arno ed alcuni confratelli si occuparono di sventare la cospirazione austriaca ai danni di Georges Danton e, mesi dopo, di aiutare il generale Thomas-Alexandre Dumas a respingere le truppe prussiane del Duca di Brunswick.\nCarestia a Parigi.\nUn mese dopo aver scoperto che Germain voleva fomentare ulteriormente la rivoluzione gettando la citt\u00e0 in carestia, Arno si mise nuovamente in contatto con \u00c9lise. La incontro presso un caff\u00e8 il 31 ottobre, informandola di quanto aveva scoperto frugando nei ricordi di Rouille. Ella ricambi\u00f2 con dei dettagli sull'identit\u00e0 di Marie L\u00e9vesque: nobile discendente di una lunga dinastia di Templari, era stata l'unica ad opporsi all'esilio di Germain. Designandola come suo prossimo bersaglio, l'Assassino si diresse all'Hotel de Ville su consiglio della ragazza, poich\u00e9 il porto era ormai punto di scarico del poco grano che riusciva ad entrare in citt\u00e0.\nRintracciata una barca di mercanti lungo la Senna, Arno li segu\u00ec lungo il loro percorso, scoprendo che scaricavano la merce lungo un molo riservato ai nobili. Trovato un nascondiglio da cui studiare l'ambiente, vide brevemente il suo bersaglio recapitare gli ordini al capitano della guarnigione. Trafugando il documento contenente i luoghi di spedizione delle merci, Arno scopr\u00ec che Marie Lev\u00e9sque aveva messo enormi quantit\u00e0 di cibo a disposizione dell'aristocrazia, e che stava organizzando un grande ricevimento al Palais du Luxembourg.\nVedendo la festa come un'occasione propizia, Arno si prepar\u00f2 ad ucciderla ed incontr\u00f2 \u00c9lise ai cancelli del palazzo a tarda sera. Decisero che mentre lei avrebbe recuperato il grano rubato, lui avrebbe ucciso la Templare; giustizia fu fatta nel sala principale della residenza. Nei ricordi della donna, Arno vide l'espulsione di Germain dall'Ordine e la mossa finale dei riformisti: l'incarico di Louis-Michel le Peletier di garantire la morte del re Luigi XVI e con lui la distruzione della monarchia. Uscito dal Palais du Luxembourg, Arno ed \u00c9lise fuggirono insieme con un prototipo di mongolfiera.\nCaccia al Palais-Royal.\nUcciso il secondo Templare riformista, Arno inizi\u00f2 a concentrarsi sul suo nuovo bersaglio: il marchese Louis le Peletier. Sapendo ch'egli prestava servizio come cittadino della Convenzione nazionale, l'Assassino si mise in contatto con il marchese Donatien de Sade, suo vecchio alleato e collega del suo bersaglio. Arno ed \u00c9lise lo incontrarono 20 gennaio 1793 alle porte del museo del Louvre, mentre scriveva degli appunti sulla depravazione del vescovado. Quando gli chiesero di le Peletier, il nobile libertino sottoline\u00f2 il suo passaggio dal volere abolire la pena di morte al pretendere la testa del monarca francese.\nCercarono pertanto di rintracciarlo apprendendo le sue abitudini, e grazie a de Sade scoprirono che cenava molto spesso in un ristorante al Palais-Royal. Quindi Arno si rec\u00f2 in zona e studi\u00f2 un accurato piano per uccidere il Templare senza essere notato. Avvelen\u00f2 una bottiglia del vino preferito di le Peletier, costringendolo ad isolarsi dai salotti del palazzo; lo assassin\u00f2 in un corridoio mentre questi si dirigeva morente nelle sue stanze. Nei suoi ricordi scopr\u00ec che il suo voto era stato il decisivo per la condanna del re, che sarebbe stato ghigliottinato il giorno dopo come voluto da Germain.\nRegime del Terrore.\nEsilio dalla Confraternita.\nIl giorno successivo alla morte di le Peletier, Arno incontr\u00f2 \u00c9lise in piazza della rivoluzione: l\u00ec l'intera citt\u00e0 si era radunata per assistere all'esecuzione del suo sovrano. Sapendo che Germain avrebbe assistito all'evento da un palchetto a lui riservato, i due si separarono per rintracciarlo pi\u00f9 in fretta. Fu lui a trovare la sua tribuna, riuscendo ad attrarlo verso l'esterno. Fran\u00e7ois non prov\u00f2 rimorso nel confessare di essere il Gran Maestro usurpatore, rivelando di agire in nome del suo predecessore Jacques de Molay. Ghigliottinato Luigi XVI, ordin\u00f2 ai suoi uomini di uccidere Arno e si dilegu\u00f2.\nL'intervento di \u00c9lise gli concesse per\u00f2 di sbaragliare in fretta i suoi assalitori e inseguire il suo bersaglio. Nonostante i loro sforzi per rintracciarlo, persero la sua carrozza tra le strade. Quando si fermarono, la ragazza accus\u00f2 Arno di aver sprecato l'unica occasione di uccidere Germain. Il ragazzo prov\u00f2 a giustificarsi, ma \u00c9lise furiosa se ne and\u00f2 sostenendo che se non aveva lo stomaco per uccidere per lei era inutile. Poco dopo, Arno si rec\u00f2 alla base per far rapporto al Consiglio. Quest'ultimo, vistosi ignorato e poco rispettato vot\u00f2 la sua espulsione. Con tutti i voti favorevoli, Arno venne privato del suo rango.\nIl ritorno.\nPerso tutto ci\u00f2 che guidava la sua vita, Arno si ritir\u00f2 a Versailles, alloggiando nella decadente tenuta della famiglia de la Serre. Sprofond\u00f2 in breve in uno stato di depressione, guadagnandosi la reputazione dell'ubriaco del quartiere: principalmente perch\u00e9 era diventato un assiduo cliente di una taverna nota come \"Brasserie Garceau\". Un giorno caus\u00f2 in pieno stato di ebrezza una rissa all'interno del locale, ritrovandosi sconfitto e derubato dell'orologio di suo padre. Cacciato via dall'oste, Arno rub\u00f2 del vino dalle cantine della taverna e torn\u00f2 a casa. Tornato lucido, il giorno successivo ripercosse i suoi passi per ritrovare il cimelio.\nAlla fine and\u00f2 alla Reggia di Versailles su indicazione di uno dei mercenari con cui aveva litigato la sera prima. Uccise tutti gli estremisti ma senza trovare l'orologio su nessun cadavere. Affranto si ferm\u00f2 a pensare nei giardini della villa; inaspettatamente venne raggiunto da \u00c9lise. Ella si scus\u00f2 per il suo comportamento, informando l'Assassino decaduto che Germain aveva dato via al \"Terrore\", massacrando la popolazione parigina. Convinto dalle motivazioni della ragazza, Arno recuper\u00f2 la sua uniforme da Assassino e torn\u00f2 con lei in citt\u00e0. L\u00ec diede la caccia ad Aloys la Touche, direttore dei ghigliottinamenti in citt\u00e0.\nLo rintracci\u00f2 durante un'esecuzione pubblica nel giugno 1793. Alla fine riusc\u00ec ad ucciderlo con un attacco a sorpresa, mischiandosi tra i condannati all'esecuzione. Nei suoi ricordi scopr\u00ec che Germain aveva affidato il controllo del \"Terrore\" al confratello Maximilien de Robespierre. Terminata la sua missione, fugg\u00ec dalla zona e rifer\u00ec ad \u00c9lise quanto scoperto; decisero di attenere un momento propizio per screditare Robespierre. Durante il mese successivo, il ragazzo si ricongiunse ad alcuni suoi vecchi confratelli, aiutandoli ad uccidere il Templare Marcourt durante un torneo per reclutare nuovi brigadieri.\nLa caduta di Robespierre.\nMentre aspettava il momento giusto per incastrare Robespierre, Arno partecip\u00f2 ad alcune missioni che il Consiglio aveva affidato ai suoi confratelli, principalmente mirate a danneggiare Robespierre. Infatti negli ultimi giorni di luglio misero al sicuro il partito anti-giacobino dei girondini, braccati dal generale Fran\u00e7ois Hanriot su ordine del Templare; il 13 novembre reclutarono nella Confraternita la spia che Robespierre aveva condannato per aver scoperto l'Ordine dei Templari: Didier Paton. Operarono anche il giorno 10 febbraio 1794, uccidendo il sanguinario Jacques Roux, che Robespierre intendeva impiegare come torturatore dei suoi oppositori.\nQuando giunse il 4 aprile, accolsero le ultime volont\u00e0 di Georges Danton, recuperando le lettere incriminanti che Robespierre voleva sfruttare contro i suoi alleati. Nel mese venturo riesumarono dal Pantheon le spoglie del loro Mentore, Mirabeau, impedendo ai cittadini di profanarle in favore dei Templari - essi avevano portato alla luce i suoi rapporti con Luigi XVI. Dopo ci\u00f2, Arno vide nell'8 giugno l'occasione di avvicinarsi a Robespierre: nel mezzo della ricorrenza deista dell\"'Essere supremo\". Insieme ad \u00c9lise riusc\u00ec infatti ad infiltrarsi al Campo di Marte ed a trovare nella tenda del Templare alcune liste di nomi da condannare alla ghigliottina.\nLe fecero giungere nelle mani dei deputati alla Convenzione nazionale. Per minare ulteriormente la sua immagine pubblica, avvelenarono il suo rinfresco con della segale cornuta. La sostanza gli caus\u00f2 allucinazioni e lo fece apparire pericoloso agli occhi del suo pubblico. Ritrovandosi contro tutti i politici francesi e il popolo stesso, Robespierre perse il suo potere ed Arno e \u00c9lise ne approfittarono per compiere il loro piano. Lo intrappolarono nella sua residenza al Palais du Luxembourg e gli estorsero con forza la posizione del Gran Maestro Fran\u00e7ois-Thomas Germain.\nIl Tempio.\nSecondo quando scoperto interrogando Robespierre, il Gran Maestro si nascondeva alla Torre del tempio, la fortezza che i Templari usavano come sede anni prima. Quando Arno ed \u00c9lise vi si recarono, scoprirono che il Gran Maestro lo aveva messo sotto la stretta sorveglianza dei suoi mercenari migliori. Ci\u00f2 per\u00f2 non bast\u00f2 e fermare l'Assassino, che aggir\u00f2 la sicurezza e raggiunse il suo bersaglio sulle terrazze della torre principale. L\u00ec prov\u00f2 ad attuare il suo primo tentativo di assassinarlo, fallendo per\u00f2 a causa del potere di una Spada dell'Eden che Fran\u00e7ois brandiva. Sfruttando il potere del manufatto, quest'ultimo si teletrasport\u00f2 in un luogo pi\u00f9 sicuro.\nSapendo grazie ad \u00c9lise che i Templari avevano edificato una secolare sala cerimoniale nel sottosuolo di Parigi, Arno la incontr\u00f2 lungo le catacombe. Insieme aprirono la Cripta di Jacques de Molay, dove affrontarono Germain in una battaglia finale. Lo scontro si rivel\u00f2 molto duro, in quanto il potere della spada svent\u00f2 molti degli attacchi mirati di Arno. Alla fine riusc\u00ec a disarmare Germain, causando una reazione del manufatto che distrusse buona parte della cripta. Rimasto sepolto dalle macerie, Arno stava quasi per essere liberato da \u00c9lise, quando la ragazza insegu\u00ec un fuggente Germain accecata dalla sua sete di vendetta. Sapendo che sarebbe rimasta uccisa dalla Spada dell'Eden, Arno comp\u00ec un grande sforzo e riusc\u00ec a liberarsi.\nIntervenne comunque troppo tardi per salvare la ragazza: il Frutto dell'Eden rilasci\u00f2 la sua energia in una sola esplosione, uccidendo \u00c9lise e ferendo gravemente il Gran Maestro. Dopo aver dato l'ultimo saluto al suo amore perduto, Arno diede il colpo di grazia a Germain. Stranamente, entrambi poterono accedere ai ricordi della vittima. Nelle sue ultime parole, Germain rivel\u00f2 il suo essere un Saggio - reincarnazioni del precursore Aita - e le motivazioni del suo operato. Uscito dalla mente del Saggio, Arno recuper\u00f2 il corpo di \u00c9lise e usc\u00ec dalla cripta.\nLa testa di Saint Denis.\nIl giorno dopo l'omicidio di Germain nella cripta dei Templari, Arno si un\u00ec un'ultima volta ai suoi confratelli, aiutandoli nell'operazione di supporto all'alleata Th\u00e9roigne de M\u00e9ricourt per sradicare i residui del partito giacobino di Robespierre. Pochi giorni dopo, devastato per la morte di \u00c9lise, decise lasciare la Francia. Ma il 3 agosto ricevette una lettera dal marchese Donatien de Sade, che richiese il suo aiuto per cercare un manoscritto stilato da Nicolas de Condorcet. Quindi Arno raggiunse il suo alleato a Franciade, luogo di sepoltura di tutti i re di Francia.\nL\u00ec lo incontr\u00f2 presso una taverna, ottenendo come primo indizio un documento di Condorcet recante lo stemma di Luigi IX. Quindi il giovane si infiltr\u00f2 presso le cripte reali al di sotto di Franciade, ma quando raggiunse la salma cercata non vi trov\u00f2 nulla. La sua ispezione venne interrotta da una ricognizione del capitano Philippe Rose, che lasci\u00f2 uno dei suoi uomini nelle catacombe per rintracciare un tempio contenente un immenso potere. Ispezionando gli averi del soldato, Arno ottenne un elenco di reliquie rubate stilato da Dom Poirer e contenuto nella biblioteca del paese.\nRecuperando anche la lista, Arno seppe che il manoscritto era in possesso di un giovane ladro di nome L\u00e8on. Recatosi a casa sua, venne indirizzato dalla sua badante al mulino del paese, dove il ladro era stato visto l'ultima volta. Investigando nella zona, Arno ebbe accesso ad una cava dove i razziatori stavano scavando alla ricerca di manufatti. Dal suo nascondiglio ascolt\u00f3 una conversazione che Philippe Rose ebbe con L\u00e8on, rivelatosi un bambino. Poco dopo entr\u00f2 in scena Napoleone Bonaparte, che insieme a Rose analizz\u00f2 un'antica incisione ritraente la chiave del tempio che i razziatori stavano cercando, chiave di cui Napoleone era in possesso.\nDopo che quest'ultimo si conged\u00f2, il capo dei razziatori ordin\u00f2 ai suoi uomini di far fuori il piccolo ladro. Arno tuttavia intervenne salvandogli la vita; L\u00e8on per ringraziarlo gli regal\u00f2 un mortaio a ghigliottina, promettendogli anche il manoscritto una volta tornati in superficie. I due tuttavia si separarono presto per via di un disguido sullo sventare i piani di Napoleone sul nascere. Nonostante avessero preso strade alternative, una volta tornato per le strade di Franciade, Arno raggiunse l'orfanotrofio dove abitava L\u00e8on, dove gli consegn\u00f2 il manoscritto.\nCompletata la sua missione, si rec\u00f2 nuovamente alla taverna in cui aveva incontrato il marchese de Sade. Tuttavia, scrutando oltre la porta, vide \u00c9lise per le strade di Franciade, e attratto da lei, inizi\u00f2 ad inseguirla. Ma una volta atterrata, la donna si rivel\u00f2 solo una ladra sua somigliante. Poco dopo, giunse nuovamente la badante di L\u00e8on, che convinse Arno ad aiutare il ragazzo nella sua lotta ai razziatori. Quindi l'Assassino decaduto raggiunse il ladruncolo al suo campo di allenamento dietro l'orfanotrofio. Insieme riuscirono a trovare una pista per la mappa del tempio cercato dal capitano Rose.\nRicontrollando la lista delle reliquie di Dom Poirier, infatti, Arno scopr\u00ec tre reliquie di Suger di Saint-Denis che erano incise nella stessa miniera dove i razziatori si erano insediati. Dichiarando di possedere la prima, L\u00e8on consigli\u00f2 ad Arno di recarsi alla basilica del paese, dove Suger era stato parroco. Risolvendo gli enigmi lasciati da quest'ultimo, Arno riusc\u00ec a trovare le altre due reliquie. Pertanto torn\u00f2 da L\u00e8on, con cui scopr\u00ec che illuminando i tre manufatti con la luce, veniva proiettata la mappa del tempio. Dunque si rec\u00f2 una seconda volta nei pressi della cripta reale.\nL\u00ec risolse gli enigmi necessari al \"fantasma dei re\" per indicargli la giusta serratura dei cancelli del tempio, il cui sistema di sicurezza aveva ucciso tutti i migliori scassinatori del capitano Rose. Rimasta da recuperare solo la chiave di Napoleone Bonaparte, Arno torn\u00f2 da L\u00e8on, che gli sugger\u00ec di indagare al mercato - dove le milizie del generale cors\u00f3 pattugliavano pi\u00f9 spesso. Interrogando uno dei tenenti, Arno scopr\u00ec che i razziatori custodivano la chiave nelle loro miniere. Dunque, l'ex-Assassino ottenne il manufatto cercato rubando tra gli scrigni della loro tesoreria.\nOttenuta anche la chiave, Arno apr\u00ec la porta della cripta reale, preparandosi a recuperare il manufatto che da decenni essa custodiva. Mentre per\u00f2 si accingeva ad esplorarla, Philippe Rose e la sua pattuglia lo colsero di sorpresa con un colpo improvviso di pistola; che Arno scans\u00f2 gettandosi in un crepaccio vicino, mentre il capitano e la sua milizia entrarono nel tempio. Tuttavia riusc\u00ec a tornare alle rovine e ad uccidere Rose prima che potesse impossessarsi della reliquia, che si rivel\u00f2 essere la testa di Saint-Denis. Infine, usc\u00ec dalla cripta sfruttando il mistico potere del manufatto e torn\u00f2 all'orfanotrofio di L\u00e8on.\nL'eredit\u00e0 di \u00c8lise.\nOttenuto il manufatto, Arno decise di restare in Francia: consegn\u00f2 il manoscritto di Condorcet al marchese de Sade, ed estrasse dalla testa di Saint-Denis la Mela dell'Eden che l'alimentava. Temendo che Napoleone - incarcerato con l'accusa di cospirazione e alto tradimento ai danni della repubblica - potesse rivendicarne il possesso, decise di contattare gli Assassini perch\u00e9 trasportassero l'artefatto ad Il Cairo, in custodia di un loro confratello noto come Al Mualim. Successivamente Arno lasci\u00f2 Franciade e si trasfer\u00ed a Versailles, nella vecchia tenuta della famiglia de la Serre.\nDurante quel periodo visitava spesso le tombe di \u00c9lise dei suoi genitori al Cimitiere de Saints-Innocents. Qualche tempo dopo ricevette la visita di Bernard Ruddock, come lui un Assassino esiliato dalla Confraternita. Egli portava una lettera che \u00c9lise aveva scritto per lui nell'eventualit\u00e0 della sua morte. Come ultime volont\u00e0, la ragazza desiderava che Arno recuperasse delle lettere custodite al Palais de la Mis\u00e8re, una vecchia tenuta immersa nel bosco in cui si era trasferita dopo la morte di suo padre. Tali lettere avrebbero aiutato Ruddock di riottenere il favore degli Assassini ed essere riammesso tra loro.\nCos\u00ec ci andarono insieme, venendo accolti dai servi H\u00e9l\u00e8ne e Jacques. I due condussero Arno al cospetto di Frederick Weatherall, il maestro di \u00c9lise. L'anziano chiese ragione della sua presenza alla tenuta, ed Arno gli spieg\u00f2 il compito che gli aveva assegnato la sua amata, senza per\u00f2 specificare la fine che avrebbero fatto le lettere. Il giorno dopo, i due vennero ospitati all'interno della casa. Ma quando Ruddock rivel\u00f2 di aver avuto dei passati legami con la famiglia Templare dei Carrol, Weatherall riusc\u00ec a smascherare le sue vere intenzioni: uccidere gli abitanti della villa e recuperare le lettere di \u00c9lise per conto dei Carrol.\nCos\u00ec avrebbe riscattato anche le taglie pendenti sulle loro teste. Nel panico, Ruddock estrasse la sua pistola, prese H\u00e9l\u00e8ne in ostaggio e ordin\u00f2 all'altro servo di prendere le lettere e di metterle tra le bisacce del suo cavallo; promise di liberare la donna in cambio. Quando per\u00f2 Weatherall si accorse che non avrebbe mantenuto la parola, sferr\u00f2 un rapido fendente al volto di Ruddock, uccidendolo prima che potesse nuocere ad Arno. Da quel momento il ragazzo si trasfer\u00ec alla tenuta con gli amici di \u00c9lise. Nel periodo che venne, Arno lesse tutti gli scritti di \u00c9lise, che come ultimo compito gli chiese di esporre agli Assassini i suoi pensieri riguardo ad una possibile pace con i Templari.\nRiammissione nella Confraternita.\nProbabilmente dopo, aver fatto quanto gli aveva richiesto \u00c8lise, Arno venne riammesso nella Confraternita ed eventualmente promosso a Maestro Assassino. Rivestito di questo rango, Arno matur\u00f3 la sua filosofia del Credo, continuando le sue visite alle tombe di \u00c8lise e dei de la Serre. Divenne anche uno strettissimo collaboratore di Napoleone Bonaparte, divenuto Primo Console della neo repubblica francese. Il 24 dicembre 1800 Arno guid\u00f2 una squadra di confratelli nella protezione di quest'ultimo.\nInfatti il leggendario generale era entrato nel mirino dei superstiti realisti scampati al \"13 Vendemmiaio\". Divenne anche un alleato di Gioacchino Murat, sovrano del regno di Napoli. In un momento imprecisato dopo l'attacco dei realisti, Arno e Napoleone rientrarono nella cripta dei Templari, dove sepolsero le ossa di Germain tra quelle presenti nelle catacombe di Parigi. Dagli scritti del futuro imperatore si hanno tracce dell'operato Arno sino al maggio 1808.\nEredit\u00e0.\nLe azioni di Arno in qualit\u00e0 di Assassino ebbero conseguenze premature per tutta la Confraternita francese; grazie all'eliminazione dei maggiori Templari operanti sulla nazione, riuscirono infatti ad espandere liberamente la loro influenza lungo tutti i confini della Francia. Inoltre misero sotto la loro protezione una Spada dell'Eden, che Arno pot\u00e9 utilizzare dopo la sua nomina a maestro. Inoltre, la partecipazione di Arno ai molti eventi della rivoluzione si rivel\u00f2 cruciale per le sorti del periodo. Per un breve periodo assunse anche il ruolo di investigatore, risolvendo su indicazione di Eug\u00e8ne-Fran\u00e7ois Vidocq degli omicidi archiviati come misteriosi dai gendarmi.\nNel 2014 i suoi rapporti con Fran\u00e7ois-Thomas Germain entrarono negli interessi degli Assassini moderni, che alleatisi con gli Iniziati, rivissero i suoi ricordi genetici allo scopo di rintracciare i resti del Saggio. Tutto ci\u00f2 per recuperare le sue spoglie ed intaccare i progressi del Progetto Phoenix mosso dalle Abstergo Industries - multinazionale farmaceutica gestita dai Templari. Anche la divisione di intrattenimento di quest'ultimi, l'Abstergo Entertainment di Montr\u00e9al, si occup\u00f2 di esplorare la vita di Arno, incaricando il dipendente del Progetto Campione 17 Robert Fraser di rivivere i suoi ricordi tramite Helix, per una successiva elaborazione ludica.\nCaratteristiche e personalit\u00e0.\nL'origine nobiliare di Arno gli concede il godimento dei molti privilegi che il suo ceto sociale pu\u00f2 vantare. Cresce secondo la rigida educazione della vita aristocratica, avendo accesso a numerose frontiere culturali; sviluppa in particolare una passione per i classici letterari e i trattati di filosofia. \u00c8 fondamentalmente un bambino diligente e dall'animo tanto pacato quanto socievole e ammodo.\nTuttavia la morte di suo padre e la conseguente adozione da parte della famiglia de la Serre, segnano irrimediabilmente la sua vita e mutano rapidamente il suo carattere. Una volta in et\u00e0 adulta, infatti, il ragazzo si dimostra tutt'altro che nobile. In primo luogo perde la sua passione per la lettura, sostituendola con l'abitudine del gioco d'azzardo.\nSviluppa anche una spiccatissima vena umoristica ed ironica, che gli fa spesso sostenere come i suoi nuovi passatempi comportino \"tanto esercizio fisico e aria fresca\". Questi lo vedono spesso invischiato in equivoci e intrighi che gli sarebbero costati l'arresto; i suoi continui guai sono spesso oggetto delle lamentele di Fran\u00e7ois de la Serre. Tuttavia il suo effettivo cambiamento si denota principalmente dal suo forte carisma e dalla sua arroganza, peculiarit\u00e0 che lo rendono inoltre molto istintivo ed impulsivo. \u00c8 anche molto riluttante al lavoro fisico, assumendo molto spesso un atteggiamento da piantagrane seppur continui ad ubbidire con zelo agli ordini che gli vengono impartiti.\nMa un altro cambiamento drastico avviene in lui dopo l'omicidio di de la Serre, evento che lo grava di un drammatico senso di colpa, poich\u00e9 egli ritiene che avrebbe potuto impedire tutto ci\u00f2. Ossessionato dagli errori del suo passato, si unisce agli Assassini con la sola speranza di potersi redimere.\nUna volta divenuto a tutti gli effetti un membro della Confraternita si trasforma in un guerriero onorevole, freddo e calcolatore, principalmente dedito ai suoi scopi ma anche alla giustizia ed alla libert\u00e0 del popolo francese in decadenza. Ma la sua personalit\u00e0 da Assassino rimane fondamentalmente quella di uno spietato giustiziere assetato di redazione con uno spirito tanto tagliente quanto vulnerabile - infatti tende a nascondersi dietro la sua vena umoristica quando si sente emotivamente attaccabile. \u00c8 anche molto abile nelle torture e dimostra pi\u00f9 volte di comprendere e di sfruttare a suo vantaggio il potere della paura, come quando estorce a La Touche la posizione del Roi de Thunes.\nIl suo atteggiamento libertino e da piantagrane lo spinge spesso ad ignorare l'autorit\u00e0 del Consiglio degli Assassini, preferendo agire a modo suo come secondo lui dice il Credo. Tuttavia le gravi perdite subite nel corso della sua avventura, gli eventi del viaggio a Franciade e l'elezione a Maestro Assassino, lo portano infine ad un ultimo cambiamento: diviene pi\u00f9 pacato e ammodo, compiendo anche una profonda riflessione sul suo significato. Egli lo inizia a vedere come un avvertimento, secondo cui \u00e8 l'uomo a dover giudicare le proprie azioni e non una qualche entit\u00e0 superiore. Inoltre inizia a maturare il desiderio di una pace tra Assassini e Templari, pur non sentendosi all'altezza della situazione come invece gli ha chiesto la sua amata.\nEquipaggiamento e abilit\u00e0.\nI mesi passati ad allenarsi con Bellec resero Arno un formidabile Assassino, capace di compiere senza il minimo sforzo svariate manovre acrobatiche che gli permettevano di districarsi velocemente tra travi, impalcature ed alberi. Inoltre grazie al suo fisico resistente poteva arrampicarsi con caparbiet\u00e0 nei pi\u00f9 imponenti edifici di Parigi, nonch\u00e9 di scendere da essi controllando con altrettanta bravura i movimenti di calata. Poteva scavalcare ostacoli di qualsiasi entit\u00e0, ed era in grado di compiere il salto della fede.\nEra anche un eccellente combattente, osteggiando secondo lo stile della classica scherma di brigata francese. Il suo equipaggiamento comprendeva: una spada, una pistola, bombe fumogene, granate sia diversive sia velenose, e ovviamente l'arma canonica degli Assassini, una lama celata cui era agganciata una lama fantasma dai dardi multipli. Grazie a tecniche difensive come la parata e la schivata, Arno era in grado di tenere testa a pi\u00f9 avversari contemporaneamente, stordendoli con le varie componenti del suo equipaggiamento qualora si fosse trovato in difficolt\u00e0.\nNonostante fosse principalmente uno schermidore, maneggiava bene anche armi lunghe e pesanti. In qualit\u00e0 di Assassino era anche preparato in pedinamenti, ricognizioni, manovre di scasso e tutto ci\u00f2 che potesse tornargli utile in missione. Una delle sue capacit\u00e0 pi\u00f9 straordinarie risiedeva nell'occhio dell'aquila, un sesto senso che gli permetteva di cogliere intuitivamente ogni pi\u00f9 piccolo dettaglio del mondo circostante. Aveva anche grandi capacit\u00e0 di pianificazione ed investigative.\nVita sentimentale.\nIl cambiamento caratteriale che Arno sub\u00ec da bambino \u00e8 sostanzialmente dovuto all'influenza che ebbe su di lui la sorellastra \u00c9lise, dalla personalit\u00e0 decisamente pi\u00f9 libertina e ribelle della sua. Il ragazzo non la vide mai come una vera e propria sorella, bens\u00ec come la sua migliore amica. Fu questo punto di vista che permise ai due di maturare quello che poi sarebbe divenuto amore. Il sentimento pot\u00e9 sbocciare nonostante i continui guai in cui Arno si cacciava insieme ad \u00c9lise. Quando divennero adulti, si denotava una sorta di competizione tra i due su chi causava il guaio peggiore. Tuttavia l'omicidio di Fran\u00e7ois de la Serre e le false accuse mosse ad Arno, incrinarono gravosamente i loro rapporti.\nFortunatamente riuscirono a ritrovarsi grazie ad un obiettivo comune - uccidere Germain - che per\u00f2 perseguivano per motivazioni totalmente differenti: mentre Arno voleva solo redimersi, \u00c9lise mirava alla vendetta. A separarli ulteriormente erano i rispettivi modi di ragionare, uno da Assassino e l'altra come una Templare. Queste divergenze distrussero per sempre il loro rapporto, in quanto la ragazza rimase uccisa nello scontro con Germain nel tentativo di compiere la sua vendetta. Ci\u00f2 fece cadere il ragazzo in un profondo stato depressivo, che lo trasform\u00f2 in un uomo tetro e freddo. Tuttavia riusc\u00ec a superare ci\u00f2 una volta letti i diari di \u00c9lise. In essi Arno scopr\u00ec che i due camminavano lungo lo stesso destino, seppur non avessero mai realmente avuto l'occasione di poter vivere il loro amore anche da adulti."}
{"id": "5496962", "revid": "767487", "url": "https://it.wikipedia.org/wiki?curid=5496962", "title": "The Test of Chivalry", "text": "The Test of Chivalry \u00e8 un cortometraggio muto del 1916 diretto da William Robert Daly. Prodotto dalla Selig da una sceneggiatura di Elizabeth R. Carpenter, il film - di genere drammatico - aveva come interpreti Fritzi Brunette, Vivian Reed, Edward Peil Sr., James Bradbury Sr., William Scott, Frank Clark, Lillian Hayward.\nTrama.\nJack Ashton \u00e8 innamorato di Pauline Grey, ma i genitori della ragazza lo convincono a lasciar perdere perch\u00e9 la sua posizione sociale non soddisfa le loro esigenze che vorrebbero per la figlia un ricco matrimonio. Cos\u00ec Jack decide di partire per l'Ovest come ingegnere minerario mentre Pauline sposa Robert Morris, pretendente anziano e facoltoso. Il marito, per\u00f2, finisce per perdere la sua fortuna con le speculazioni: disperato, si uccide. Pauline, che non ha mai dimenticato Jack, gli scrive dicendo che aspetta il suo ritorno. Nel frattempo, Jack aveva incontrato Eve Wilson, una povera moglie maltrattata che aveva salvato dagli abusi del marito. La donna, non riuscendo pi\u00f9 a sopportare quella vita, era andata via di casa, trovando rifugio - e lavoro come governante - da Jack. Mentre sta scrivendo la risposta alla lettera di Pauline, Jack viene chiamato con urgenza alla miniera a causa di un'esplosione. Eve trova la lettera e capisce che, anche se \u00e8 innamorato di un'altra, Jack resterebbe comunque con lei. Decide allora di non mettersi tra i due e se ne va lasciandogli un messaggio dove gli dice che si \u00e8 riconciliata con il marito e torna da lui. Jack adesso \u00e8 libero di tornare da Pauline, mentre Eve, rimasta senza protezione, resta sola al mondo.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 22 maggio 1916."}
{"id": "5496971", "revid": "767487", "url": "https://it.wikipedia.org/wiki?curid=5496971", "title": "The Grinning Skull", "text": "The Grinning Skull \u00e8 un cortometraggio muto del 1916 diretto da George O. Nicholls (George Nichols). Prodotto dalla Selig Polyscope Company su un soggetto di William E. Wing, il film aveva come interpreti Eugenie Besserer, Lew Cody, Marion Warner, Fred Hearn.\nTrama.\nDonald Harvey lavora in una missione patrocinata da ricchi sostenitori. La signora Ward Howe e sua figlia Winifred frequentano la missione, soprattutto quando comincia a girare voce che Donald appartenga a un'importante famiglia. Quando invece si crede che Donald venga dai bassifondi, gli viene sottratta la conduzione della chiesa, anche se il reverendo Gilles Kellog, ex capo della missione, lo difende. San Francisco \u00e8 colpita dal terremoto e Donald rischia di rimanervi vittima. Viene salvato e si scopre che \u00e8 l'erede di un grosso capitalista, rimasto ucciso nel terremoto le cui ultime volont\u00e0 dimostrano che Donald era il suo unico figlio. I vecchi \"amici\" cercano di riallacciare le loro relazioni con lui, ma ormai Donald ha trovato l'amore in Dorothy, la figlia del reverendo Kellog.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 28 febbraio 1916."}
{"id": "5496973", "revid": "1906976", "url": "https://it.wikipedia.org/wiki?curid=5496973", "title": "Brabham BT60Y", "text": "La Brabham BT60 \u00e8 stata l'ultima auto da corsa di Formula Uno costruita dalla Brabham. Progettata da Sergio Rinland, ha corso nei campionati 1991 e 1992 di Formula 1. La vettura ha portato a termine una storia di 30 anni fatta di auto da corsa appositamente costruite per le competizioni, che ha avuto inizio con Jack Brabham e Ron Tauranac con la Brabham BT5 nel 1963.\nStagione 1991.\nLa stagione 1991 si svolge con la prima vettura, la BT60Y che \u00e8 stata alimentata dal motore V12 Yamaha OX99 ed \u00e8 stata guidata da Martin Brundle, tornato di nuovo alla Brabham dopo aver guidato per la Jaguar nel Campionato Mondiale Sportprototipi. La seconda vettura del team invece, \u00e8 stata guidata da Mark Blundell. La BT60Y ha segnato solo 3 punti nel 1991 le migliori posizioni sono state un 5\u00ba posto per Brundle e un 6\u00ba posto per Blundell. La squadra ha concluso in 10\u00aa posizione nel Campionato Costruttori.\nStagione 1992.\nPer la stagione di Formula Uno 1992 il team ha utilizzato una versione modificata della BT60Y, soprannominata BT60B che \u00e8 stata alimentata dal motore V10 Judd GV ed \u00e8 stata guidata da Eric van de Poele e l'italiana Giovanna Amati. Amati \u00e8 stata sostituita nel team da un altro giovane della Formula Uno, e futuro campione Mondiale, Damon Hill. La BT60B \u00e8 stata l'ultima vettura di Formula Uno prodotta dalla Brabham. La stagione 1992 \u00e8 stato un completo disastro per la squadra. Solo 3 gare disputate e molte non qualificazioni. Due gare dopo l'ultima qualificazione in gara, la squadra ha disputato la sua ultima gara di sempre in Formula 1, al Gran Premio d'Ungheria 1992 dove Hill si \u00e8 piazzato 11\u00ba (miglior piazzamento stagionale per la squadra), doppiato di 4 giri da Ayrton Senna, vincitore della corsa."}
{"id": "5496974", "revid": "767487", "url": "https://it.wikipedia.org/wiki?curid=5496974", "title": "Making Good (film 1916)", "text": "Making Good \u00e8 un cortometraggio muto del 1916 scritto, diretto e interpretato da Tom Mix. Prodotto dalla Selig, di genere western, il film aveva come altri interpreti Victoria Forde, Joe Ryan, Pat Chrisman.\nTrama.\nTom, un cowboy, \u00e8 innamorato di Vicky, l'unica figlia di Wilson, ma il padre della ragazza non \u00e8 d'accordo. Anche il messicano Ginto \u00e8 segretamente innamorato di Vicky. Venuto a sapere di una grossa somma che sta per arrivare a Wilson per l'acquisto di nuovo bestiame, complotta con altri messicani per rubare il denaro. Vicky, avendo sentito il progetto dei malviventi, avvisa Tom che riesce a rovinare i loro piani e a catturarli. Quando Wilson, avvertito dalla figlia, arriva e vede i fuorilegge prigionieri di Tom, dopo essersi assicurato che il denaro \u00e8 al sicuro, d\u00e0 il suo consenso alle nozze della ragazza com Tom.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 19 febbraio 1916."}
{"id": "5496975", "revid": "767487", "url": "https://it.wikipedia.org/wiki?curid=5496975", "title": "The Dragnet (film 1916)", "text": "The Dragnet \u00e8 un cortometraggio muto del 1916 diretto da Frank Beal. Prodotto dalla Selig e sceneggiato da Willard Mack, aveva come interpreti Harry Mestayer, Wheeler Oakman, Al W. Filson, Vivian Reed.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 7 febbraio 1916."}
{"id": "5496976", "revid": "121464709", "url": "https://it.wikipedia.org/wiki?curid=5496976", "title": "Zuvembie", "text": "Uno zuvembie \u00e8 un personaggio ideato da Robert E. Howard per il racconto \"I colombi dell'inferno\" (\"Pigeons from Hell\"), pubblicato postumo nella rivista \"Weird Tales\" nel 1938 e parte del ciclo letterario di Kirby Buckner. Nel 1970 il termine venne usato dalla Marvel Comics al posto della parola \"zombie\", bandita al suo tempo dalla Comics Code Authority.\nCaratterizzazione.\nIl personaggio esord\u00ec nel racconto \"I piccioni dell'inferno\" pubblicato sulla rivista \"Weird Tales\"; in questo racconto una donna pu\u00f2 diventare uno \"zuvembie\" bevendo una \"Miscela Nera\". La creatura risulter\u00e0 essere non pi\u00f9 umana e non riconoscer\u00e0 amici o parenti. Non parla o non pensa come un essere umano e non ha bisogno di mangiare e vivr\u00e0 per sempre, stando in una grotta o in una vecchia casa. Ha alcuni poteri come comandare i gufi, i pipistrelli, i piccioni e i lupi mannari. Pu\u00f2 anche ipnotizzare una persona con la sua voce e ordinargli di uccidere o uccidersi finch\u00e9 il corpo non \u00e8 freddo. Pu\u00f2 essere uccisa solo da piombo o ferro.\nAltri media.\nTelevisione\nQuando il racconto \"I piccioni dell'inferno\" venne trasposto in un episodio della prima stagione della serie televisiva \"Thriller\", lo \"zuvembie\" \u00e8 stato adattato anch'esso, interpretato da Ottola Nesmith.\nInfluenza culturale.\nSotto il Comics Code Authority, ai fumetti del XX secolo vennero apportati numerose restrizioni, finalizzate soprattutto per prevenire l'uso di elementi horror. Questo codice divenne pi\u00f9 indulgente nel 1971, ma impediva ancora l'uso di termini come \"zombie\" perch\u00e9 legate allo sfondo letterario di creature come vampiri e lupi mannari, anche se non l'uso di zombie e creature simili a questi. Per aggirare il problema la Marvel Comics us\u00f2 il termine \"zuvembie\" come sostituto per \"zombie\" nei suoi fumetti. Nel 1989 il codice cambi\u00f2 e venne permesso l'uso del termine \"zombie\", e la Marvel abbandon\u00f2 il termine \"zuvembie\". Nel 1997 John Byrne cit\u00f2 questo termine brevemente in \"Wonder Woman\" n.6, pubblicato dalla DC Comics, suggerendo che, fin dalla sua prima apparizione in \"Weird Tales\", il termine \"zuvembie\" \u00e8 un termine riconosciuto da entrambe le maggiori case editrici dei fumetti."}
{"id": "5496977", "revid": "767487", "url": "https://it.wikipedia.org/wiki?curid=5496977", "title": "The Passing of Pete", "text": "The Passing of Pete \u00e8 un cortometraggio muto del 1916 scritto, interpretato e diretto da Tom Mix. Western di genere drammatico, il film, prodotto dalla Selig Polyscope Company, aveva come altri interpreti Victoria Forde, Sid Jordan, Betty Keller, Ethylyn Chrisman.\nTrama.\nPete vive con Mona, la moglie indiana, ma \u00e8 innamorato di Loresta, la ragazza del saloon. Quando Bob, un giovane cercatore che vive l\u00ec vicino, trova dell'oro, Pete glielo ruba per darlo a Loresta. Mona lo vede rubare e racconta poi allo sceriffo quello che ha fatto il marito. Inseguito, Pete, nella fuga, viene colpito a morte. Mona, rimasta sola, trover\u00e0 una nuova famiglia in quella di Bob e di sua moglie Betty.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'11 marzo 1916."}
{"id": "5496979", "revid": "767487", "url": "https://it.wikipedia.org/wiki?curid=5496979", "title": "Toll of the Jungle", "text": "Toll of the Jungle \u00e8 un cortometraggio muto del 1916 diretto da Tom Santschi. Prodotto dalla Selig su un soggetto di Charles J. Buckley, il film, ambientato nella giungla, sfruttava gli animali dello zoo di William Nicholas Selig ed era interpretato da Wheeler Oakman, Edith Johnson, Harry Lonsdale e dall'addestratore Walter Beckwith.\nTrama.\nMercante di animali selvatici, John Harper vive nella giungla insieme alla figlia Ida. La ragazza, vedendo maltrattare le bestie da Jos\u00e8, un addestratore, lo rimprovera. Cos\u00ec quando Ida si addentra a cavallo nella foresta per andare a vedere dei leoni in trappola, viene attaccata da Jos\u00e8. Ida, con il cavallo azzoppato, si arrampica su un albero portando con s\u00e9 alcune torce mentre Jos\u00e8 soccombe all'attacco di un leone. La ragazza si salva facendo segnalazioni con le torce: il fuoco viene visto da lontano da Fred Hartley, un cacciatore, che corre in suo soccorso. Tra i due giovani nasce un amore a prima vista che li porta ben presto a dichiararsi.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 18 marzo 1916."}
{"id": "5496986", "revid": "73459752", "url": "https://it.wikipedia.org/wiki?curid=5496986", "title": "G. Bell", "text": ""}
{"id": "5496988", "revid": "767487", "url": "https://it.wikipedia.org/wiki?curid=5496988", "title": "Number 13, Westbound", "text": "Number 13, Westbound \u00e8 un cortometraggio muto del 1916 diretto da Frank Beal. Prodotto dalla Selig Polyscope Company e sceneggiato da Elliott Flower, il film aveva come interpreti Kathlyn Williams, Guy Oliver, Fred Hearn, Lillian Hayward.\nTrama.\nDaniel Culmer, un agricoltore in perenne lotta contro la ferrovia, ospita nella sua fattoria la nipote Marion, venuta in visita. Tom Garland corteggia la ragazza, ma lei gli dichiara che non potr\u00e0 mai sposarlo. Tom, deluso, se ne va via. Nel frattempo, il vecchio Daniel fa causa alla ferrovia per la morte di tre mucche, inoltrando la sua protesta via telegrafo. L'operatore, Orson Kimball, riceve quella sera l'allarme per l'arrivo di un nubifragio. Telefona subito a casa dei Culmer, dove si trova Marion da sola, avvisandola che nei pressi della loro casa dovr\u00e0 essere issata la bandiera numero 13 per avvisare il treno in arrivo, altrimenti centinaia di passeggeri saranno in pericolo. Marion corre verso l'argine della ferrovia con una lanterna: dapprima cade, ma poi riesce a segnalare in tempo al treno che si avvicina. Cade di nuovo e, incosciente, sfugge per miracolo alla morte con la locomotiva si ferma a pochi metri da lei. Viene portata alla stazione dove Orson la ringrazia per il suo coraggio.&lt;br&gt;\nNel frattempo, lo zio Daniel, tornato a casa da una festa in chiesa insieme alla moglie, trova la casa vuota e salta subito alle conclusioni che Marion sia scappata con Tom Garland. Denuncia la loro fuga allo sceriffo che, vedendo insieme Marion e Orson, deduce che siano la coppia in fuga e arresta Orson. Marian, invece, viene portata a casa dello sceriffo. Lei, l\u00ec, prende le chiavi della prigione e va a liberare Orson. Mentre stanno tornando a casa dello zio, lei decide di non volere pi\u00f9 tornare dai Culmer. Orson le dice che la loro avventura notturna ormai l'ha compromessa e che per loro sarebbe meglio andarsene in citt\u00e0 a sposarsi. Marion acconsente. Prima della loro partenza, intanto, arriva un telegramma da parte del sovrintendente della ferrovia che si congratula con Orson e la coraggiosa ragazza che ha salvato il treno.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 20 marzo 1916."}
{"id": "5496990", "revid": "124123", "url": "https://it.wikipedia.org/wiki?curid=5496990", "title": "Frank William Taussig", "text": " Ha contribuito a fondare la moderna teoria del commercio. Dopo essersi laureato nel 1879 ad Harvard, ha insegnato economia nella medesima universit\u00e0 per 53 anni. Dal 1917 al 1919 \u00e8 stato a capo della United States Tariff Commission ed \u00e8 stato cofondatore della \u201cHarvard Graduate School of Business\u201d. Ha scritto numerosi libri, tra cui \"\u201cPrinciples of Economics\u201d\", ed \u00e8 stato editore del \"\u201cQuarterly Journal of Economics\u201d\" per 40 anni."}
{"id": "5496991", "revid": "767487", "url": "https://it.wikipedia.org/wiki?curid=5496991", "title": "The Black Orchid", "text": "The Black Orchid \u00e8 un cortometraggio muto del 1916 diretto da Thomas N. Heffron.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 14 febbraio 1916. In Danimarca, dove usc\u00ec il 4 settembre 1916, fu distribuito con il titolo \"Den sorte Orchid\u00e9\"; in Ungheria con quello di \"A fekete orchidea\"."}
{"id": "5496995", "revid": "486946", "url": "https://it.wikipedia.org/wiki?curid=5496995", "title": "Casale Foot Ball Club", "text": ""}
{"id": "5497007", "revid": "767487", "url": "https://it.wikipedia.org/wiki?curid=5497007", "title": "A Safe Risk", "text": "A Safe Risk \u00e8 un cortometraggio muto del 1916 diretto da Sidney Smith. Prodotto dalla Selig Polyscope Company su un soggetto di C.B. Hoadley, il film aveva come interpreti lo stesso Sidney Smith, Ralph McComas, Betty Nathan.\nTrama.\nLa Hocum Accident Insurance Co. \u00e8 una societ\u00e0 di assicurazioni che ha un grande successo, assicurando contro gli incidenti che possono procurare disabilit\u00e0, come la zoppia o la cecit\u00e0. Joe Inright incassa un'indennit\u00e0 di 250.000 dollari dopo una settimana ed \u00e8 deciso a incassarne presto un'altra. Bill Hardluck, attratto da tutti quei soldi, decide di stipulare una polizza di assicurazione contro gli infortuni. Avendo poi bisogno di soldi, si mette d'impegno per procurarsi qualche incidente che gli possa fare incassare il premio. Ma tutti i suoi tentativi vanno a vuoto. Alla fine, un'esplosione lo scaraventa da un lucernario in una sala chirurgica. Quando ne esce, si precipita alla Hocum Accident Insurance Co., per scoprire che la societ\u00e0 ha appena chiuso i battenti.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 26 febbraio 1916."}
{"id": "5497008", "revid": "287204", "url": "https://it.wikipedia.org/wiki?curid=5497008", "title": "Istvan Szobel", "text": ""}
{"id": "5497010", "revid": "767487", "url": "https://it.wikipedia.org/wiki?curid=5497010", "title": "Diamonds Are Trumps", "text": "Diamonds Are Trumps \u00e8 un cortometraggio muto del 1916 diretto da William Robert Daly. Prodotto dalla Selig, aveva come interpreti Fritzi Brunette, Earle Foxe, Edward J. Peil.\nTrama.\nIl detective Tom Roach cerca di incastrare Ludwig Roth, un abile truffatore, che sebbene sospettato di contrabbandare diamanti attraverso il confine, non viene mai scoperto. Kitty Randolph, la ragazza di Tom, venendo a sapere che l'investigatore non \u00e8 riuscito a trovare alcuna prova contro il malvivente, decide di aiutarlo. Convinto suo padre ad accompagnarla oltre confine, fa innamorare di s\u00e9 Roth che le chiede di portare con s\u00e9 alcuni preziosi diamanti che lui ha rubato a sua zia. Dopo averli nascosti in un ottavino, passa senza problemi la dogana. A casa, Roth le chiede di riavere i gioielli, ma lei glieli nega. Ne nasce un alterco in cui interviene anche Tom che, dopo una lotta con il criminale, riesce finalmente a prenderlo. Si dimostra cos\u00ec come pu\u00f2 trionfare l'inventiva di una donna.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 31 gennaio 1916."}
{"id": "5497011", "revid": "339392", "url": "https://it.wikipedia.org/wiki?curid=5497011", "title": "Audace Cerignola", "text": ""}
{"id": "5497018", "revid": "767487", "url": "https://it.wikipedia.org/wiki?curid=5497018", "title": "The Regeneration of Jim Halsey", "text": "The Regeneration of Jim Halsey \u00e8 un cortometraggio muto del 1916 scritto e diretto da Colin Campbell. Di ambiente marinaro, il film, prodotto dalla Selig, aveva come interpreti Tom Santschi, Bessie Eyton, Guy Oliver, Virginia Kirtley.\nTrama.\nIl capitano Jim Halsey, dopo il tradimento della moglie, sprofonda sempre di pi\u00f9 in una condizione da cui sembra non vi sia via di uscita. Viene salvato da Meg, una drogata, che ritrova i suoi sentimenti migliori vedendo la triste condizione del capitano. La lotta dell'uomo \u00e8 dura ed \u00e8 avversata da Jed Blake, il suo primo ufficiale, disgustato per come si sia ridotto il suo comandante. Alla fine, Halsey ritorna alla sua nave, ormai guarito. Anche Meg \u00e8 uscita da quell'inferno e si imbarca, da clandestina, sulla stessa nave. Ormai in mare, Meg viene scoperta da Blake e altri uomini della ciurma che vogliono abusare di lei. La salva il capitano che per\u00f2 alla fine viene buttato in mare insieme al lei dell'equipaggio in rivolta. I due riescono a raggiungere un'isola disabitata ma vengono seguiti dai marinai. Meg sacrifica la sua vita per quella di Halsey che, ormai troppo tardi, si rende conto dell'amore della donna.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 13 marzo 1916."}
{"id": "5497023", "revid": "339392", "url": "https://it.wikipedia.org/wiki?curid=5497023", "title": "Unione Sportiva Dilettantistica San Severo", "text": ""}
{"id": "5497025", "revid": "256896", "url": "https://it.wikipedia.org/wiki?curid=5497025", "title": "Azienda Autonoma di Stato Filatelica e Numismatica", "text": ""}
{"id": "5497026", "revid": "256896", "url": "https://it.wikipedia.org/wiki?curid=5497026", "title": "Azienda Autonoma di Stato di Produzione", "text": ""}
{"id": "5497030", "revid": "339392", "url": "https://it.wikipedia.org/wiki?curid=5497030", "title": "Azienda Autonoma di Stato per la gestione della Centrale del Latte", "text": ""}
{"id": "5497031", "revid": "256896", "url": "https://it.wikipedia.org/wiki?curid=5497031", "title": "Segreteria di Stato per il Territorio e l'Ambiente", "text": ""}
{"id": "5497032", "revid": "256896", "url": "https://it.wikipedia.org/wiki?curid=5497032", "title": "Segreteria di Stato per il Turismo", "text": ""}
{"id": "5497036", "revid": "256896", "url": "https://it.wikipedia.org/wiki?curid=5497036", "title": "Segreteria di Stato per l'Industria e l'Artigianato", "text": ""}
{"id": "5497037", "revid": "2136684", "url": "https://it.wikipedia.org/wiki?curid=5497037", "title": "Stazione di Massafra", "text": "La stazione di Massafra \u00e8 la stazione ferroviaria principale della citt\u00e0 di Massafra, in provincia di Taranto."}
{"id": "5497038", "revid": "256896", "url": "https://it.wikipedia.org/wiki?curid=5497038", "title": "Segreteria di Stato per le Finanze e il Bilancio", "text": ""}
{"id": "5497039", "revid": "256896", "url": "https://it.wikipedia.org/wiki?curid=5497039", "title": "Segreteria di Stato per gli Affari Esteri e Politici", "text": ""}
{"id": "5497041", "revid": "256896", "url": "https://it.wikipedia.org/wiki?curid=5497041", "title": "Azienda Autonoma di Stato per i Servizi Pubblici", "text": ""}
{"id": "5497043", "revid": "256896", "url": "https://it.wikipedia.org/wiki?curid=5497043", "title": "Segreteria di Stato per Affari Interni e per la Giustizia", "text": ""}
{"id": "5497044", "revid": "256896", "url": "https://it.wikipedia.org/wiki?curid=5497044", "title": "Segreteria di Stato per gli Affari Interni", "text": ""}
{"id": "5497048", "revid": "256896", "url": "https://it.wikipedia.org/wiki?curid=5497048", "title": "Segreteria di Stato per il Lavoro e la Cooperazione", "text": ""}
{"id": "5497049", "revid": "339392", "url": "https://it.wikipedia.org/wiki?curid=5497049", "title": "Segreteria di Stato per la Pubblica Istruzione", "text": ""}
{"id": "5497054", "revid": "256896", "url": "https://it.wikipedia.org/wiki?curid=5497054", "title": "Ente di Stato dei Giochi di San Marino", "text": ""}
{"id": "5497056", "revid": "256896", "url": "https://it.wikipedia.org/wiki?curid=5497056", "title": "Centro Canadese per Documenti Epigrafici", "text": ""}
{"id": "5497058", "revid": "256896", "url": "https://it.wikipedia.org/wiki?curid=5497058", "title": "Monte Tonneri", "text": "Il monte Tonneri \u00e8 un complesso montuoso situato in territorio di Seui, nella Sardegna centro-orientale. Con i 1324 metri di altezza raggiunti della punta Margiani Pubusa risulta una delle vette pi\u00f9 elevate del massiccio del Gennargentu.&lt;br&gt; Il complesso si trova all'interno della vasta foresta demaniale di Montarbu."}
{"id": "5497080", "revid": "399", "url": "https://it.wikipedia.org/wiki?curid=5497080", "title": "Alvin C. York", "text": ""}
{"id": "5497094", "revid": "180559", "url": "https://it.wikipedia.org/wiki?curid=5497094", "title": "Wilhelm Launhardt", "text": "Nel 1885 calcol\u00f2 la tassa doganale ottimale ai fini della ragione di scambio. Fu professore nel politecnico di Hannover."}
{"id": "5497098", "revid": "110157", "url": "https://it.wikipedia.org/wiki?curid=5497098", "title": "Campionati francesi di sci alpino 2015", "text": "I Campionati francesi di sci alpino 2015 si sono svolti a Serre Chevalier e a Tignes dal 24 marzo al 6 aprile. Il programma ha incluso gare di discesa libera, supergigante, slalom gigante e slalom speciale, tutte sia maschili sia femminili, ma la discesa libera maschile \u00e8 stata annullata.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale francese.\nRisultati.\nUomini.\nDiscesa libera.\nLa gara, originariamente in programma il 1\u00ba aprile a Serre Chevalier, \u00e8 stata annullata.\nSupergigante.\nData: 1\u00ba aprile\nLocalit\u00e0: Serre Chevalier\nOre: \nPista: \nPartenza: 1\u00a0871\u00a0m\u00a0s.l.m.\nArrivo: 1\u00a0345\u00a0m\u00a0s.l.m.\nDislivello: 526\u00a0m\nTracciatore: Christophe Saioni\nSlalom gigante.\nData: 29 marzo\nLocalit\u00e0: Serre Chevalier\n1\u00aa manche:\nOre: \nPista: \nPartenza: 1\u00a0718\u00a0m\u00a0s.l.m.\nArrivo: 1\u00a0330\u00a0m\u00a0s.l.m.\nDislivello: 388\u00a0m\nTracciatore: Fabien Munier\n2\u00aa manche:\nOre: \nPista: \nPartenza: 1\u00a0718\u00a0m\u00a0s.l.m.\nArrivo: 1\u00a0330\u00a0m\u00a0s.l.m.\nDislivello: 388\u00a0m\nTracciatore: Didier Mollier\nSlalom speciale.\nData: 28 marzo\nLocalit\u00e0: Serre Chevalier\n1\u00aa manche:\nOre: \nPista: \nPartenza: 1\u00a0520\u00a0m\u00a0s.l.m.\nArrivo: 1\u00a0330\u00a0m\u00a0s.l.m.\nDislivello: 190\u00a0m\nTracciatore: Claude Cr\u00e9tier\n2\u00aa manche:\nOre: \nPista: \nPartenza: 1\u00a0520\u00a0m\u00a0s.l.m.\nArrivo: 1\u00a0330\u00a0m\u00a0s.l.m.\nDislivello: 190\u00a0m\nTracciatore: S\u00e9bastien Brenier\nDonne.\nDiscesa libera.\nData: 27 marzo\nLocalit\u00e0: Serre Chevalier\nOre: \nPista: \nPartenza: 2\u00a0023\u00a0m\u00a0s.l.m.\nArrivo: 1\u00a0345\u00a0m\u00a0s.l.m.\nDislivello: 678\u00a0m\nTracciatore: Pierre-Yves Albrieux\nSupergigante.\nData: 6 aprile\nLocalit\u00e0: Tignes\nOre: \nPista: \nPartenza: 2\u00a0455\u00a0m\u00a0s.l.m.\nArrivo: 2\u00a0105\u00a0m\u00a0s.l.m.\nDislivello: 350\u00a0m\nTracciatore: Julien Dagand\nSlalom gigante.\nData: 28 marzo\nLocalit\u00e0: Serre Chevalier\n1\u00aa manche:\nOre: \nPista: \nPartenza: 1\u00a0718\u00a0m\u00a0s.l.m.\nArrivo: 1\u00a0330\u00a0m\u00a0s.l.m.\nDislivello: 388\u00a0m\nTracciatore: Philippe Willmann\n2\u00aa manche:\nOre: \nPista: \nPartenza: 1\u00a0718\u00a0m\u00a0s.l.m.\nArrivo: 1\u00a0330\u00a0m\u00a0s.l.m.\nDislivello: 388\u00a0m\nTracciatore: Jean-No\u00ebl Martin\nSlalom speciale.\nData: 29 marzo\nLocalit\u00e0: Serre Chevalier\n1\u00aa manche:\nOre: \nPista: \nPartenza: 1\u00a0490\u00a0m\u00a0s.l.m.\nArrivo: 1\u00a0330\u00a0m\u00a0s.l.m.\nDislivello: 160\u00a0m\nTracciatore: Romain Velez\n2\u00aa manche:\nOre: \nPista: \nPartenza: 1\u00a0490\u00a0m\u00a0s.l.m.\nArrivo: 1\u00a0330\u00a0m\u00a0s.l.m.\nDislivello: 160\u00a0m\nTracciatore: Ronan Coste"}
{"id": "5497107", "revid": "767487", "url": "https://it.wikipedia.org/wiki?curid=5497107", "title": "Walk the Moon", "text": "I Walk the Moon (stilizzato WALK THE MOON) sono un gruppo indie rock statunitense attivo dal 2008 e originario di Cincinnati (Ohio).\nHanno riscosso successo in Nord America, Australia ed Europa nel 2014 col singolo \"Shut Up and Dance\"."}
{"id": "5497115", "revid": "767487", "url": "https://it.wikipedia.org/wiki?curid=5497115", "title": "Trilby's Love Disaster", "text": "Trilby's Love Disaster \u00e8 un cortometraggio muto del 1916 scritto e diretto da Tom Mix. Prodotto dalla Selig, aveva come interpreti Victoria Forde, Joe Ryan, Ethylyn Chrisman, Betty Keller.\nTrama.\nTrilby, bracciante al ranch \"Big G\", \u00e8 innamorato di Mathilda, la cuoca. Vicky, la figlia di Anchman, e la sua amica Betty, progettano con i cowboy di divertirsi a spese di Trilby, facendo ogni tipo di scherzo. Lui vuole portare a spasso sul calesse Mathilda, a fare un giro, ma le ragazze punzecchiano il cavallo che si libera e scappa. Mathilda ormai \u00e8 stufa di quel suo corteggiatore e anche Trilby ormai non ne pu\u00f2 pi\u00f9: disgustato, lascia il ranch, mentre le ragazze continuano a ridere di lui.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 25 marzo 1916."}
{"id": "5497117", "revid": "2067110", "url": "https://it.wikipedia.org/wiki?curid=5497117", "title": "Robert Wallace", "text": " Critic\u00f2 David Hume a proposito della popolosit\u00e0 dei paesi antichi.\nBiografia.\nFiglio unico di Margaret Stewart e del reverendo Matthew Wallace, ministro della parrocchia di Kincardine nel Perthshire, dove nacque il 7 gennaio 1697. Studi\u00f2 alla scuola di grammatica di Stirling, poi frequent\u00f2 l'Universit\u00e0 di Edimburgo nel 1711 e per un periodo (1720) fu assistente di James Gregory, professore universitario di matematica. Fu uno dei fondatori del Club Rankenian nel 1717.\nIl 31 luglio 1722 Wallace ottenne la licenza come predicatore dal presbiterio di Dunblane nel Perthshire, e fu presentato, nell'agosto 1723 dal marchese di Annandale alla parrocchia di Moffat nel Dumfriesshire. Nel 1733 divenne ministro di New Greyfriars, Edimburgo. Ha offeso il governo del 1736 rifiutandosi di leggere dal suo pulpito il proclama contro i rivoltosi di Porteous. Il 30 agosto 1738 fu trasferito nella chiesa del New North. Nel 1742, dopo un cambio di ministero a Westminster, riacquist\u00f2 influenza e gli fu affidata per cinque anni la gestione degli affari della chiesa e la distribuzione del mecenatismo ecclesiastico. Da un suggerimento di John Mathison della High Church, Edimburgo, Wallace, con Alexander Webster della chiesa di Tolbooth, Edimburgo, svilupp\u00f2 il fondo delle vedove dei ministro.\nIl 12 maggio 1743 Wallace fu eletto Moderatore dell'Assemblea Generale e fece in modo di far approvare il fondo per vedove e alla fine dell'anno lo present\u00f2 a Londra a Robert Craigie, il Lord Advocate, che lo approv\u00f2 in legislazione.\nNel giugno 1744 Wallace fu nominato cappellano reale per la Scozia e decano della Chapel Royal. Ricevette la laurea honoris causa in\"Doctor of Divinity\" dall'Universit\u00e0 di Edimburgo il 13 marzo 1759 e mor\u00ec il 29 luglio 1771.\nSpos\u00f2 Helen, figlia di George Turnbull, ministro di Tyninghame nell'Haddingtonshire, che mor\u00ec prematuramente il 9 febbraio 1776, lasciando due figli, Matteo e Giorgio, e una figlia, Elisabetta, tutti morti celibi. Matthew divenne vicario di Tenterden nel Kent, e George (1727-1805) era conosciuto come avvocato e scrittore."}
{"id": "5497119", "revid": "1924342", "url": "https://it.wikipedia.org/wiki?curid=5497119", "title": "Somethin' Bad", "text": "Somethin' Bad \u00e8 un singolo realizzato in duetto dalle cantanti statunitensi Miranda Lambert e Carrie Underwood, pubblicato nel 2014 ed estratto dall'album \"Platinum\" di Miranda Lambert.\n\"S\"omethin' Bad\"\" ha raggiunto il primo posto nella \"Billboard Hot Country Songs\", diventando il tredicesimo numero uno di Underwood in classifica e il quinto di Lambert. La canzone \u00e8 il primo numero uno di donne soliste in pi\u00f9 di due decenni nella classifica.\nIl 5 dicembre 2014, la collaborazione ha ricevuto una nomination ai Grammy Awards come \"Best Country Duo/Group Performance.\"\nDescrizione.\nLa canzone \u00e8 stata scritta da Chris DeStefano, Brett James e Priscilla Renea ed era originariamente pensata per essere un duetto maschio/femmina, ma in seguito \u00e8 stata messa a punto in modo che potesse essere eseguita da due artiste donne.\nSecondo Lambert, quando ha sentito \"S\"omethin\"' \"Bad\" ha stabilito di voler fare un duetto con Carrie Underwood, e che \"E' passato troppo tempo dall'incontro tra due ragazze del nostro genere, specialmente su una canzone che ti d\u00e0 un po' di importanza\"\". Ha inviato a Underwood una mail per chiedere una collaborazione, che \u00e8 stata accettata perch\u00e9 quest'ultima voleva duettare con la collega da diverso tempo."}
{"id": "5497120", "revid": "767487", "url": "https://it.wikipedia.org/wiki?curid=5497120", "title": "Her Dream of Life", "text": "Her Dream of Life \u00e8 un cortometraggio muto del 1916 diretto da Frank Beal. Prodotto dalla Selig su una sceneggiatura di Lottie S. Beckelman di genere drammatico, il film aveva come interpreti Harry Mestayer e Grace Darmond.\nTrama.\nHoward Crossley, uomo di mondo dalla vita tumultuosa, resta vedovo. Rimasto solo, si rende conto che Rita, sua moglie, era il realt\u00e0 la sua migliore amica. Trova il suo diario e si mette a leggerlo. Ripercorre cos\u00ec, attraverso i pensieri e gli scritti di Rita, tutta la sua vita, dai primi anni felici del matrimonio fino agli ultimi giorni. Il diario diventa per lui una lezione e, da quel momento, decide di cambiare vita e di mettere la testa a posto.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 1\u00ba aprile 1916."}
{"id": "5497121", "revid": "287204", "url": "https://it.wikipedia.org/wiki?curid=5497121", "title": "Cantone di Ladoix-Serrigny", "text": "Il Cantone di Ladoix-Serrigny \u00e8 una divisione amministrativa dell'Arrondissement di Beaune.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 38 comuni di:"}
{"id": "5497122", "revid": "767487", "url": "https://it.wikipedia.org/wiki?curid=5497122", "title": "Wives of the Rich", "text": "Wives of the Rich \u00e8 un cortometraggio muto del 1916 diretto da Thomas N. Heffron. Sceneggiato da Allen Curtis Mason, di genere drammatico, il film aveva come interpreti Harry Mestayer, Grace Darmond, Lafayette McKee, Lillian Hayward.\nTrama.\nIl ricco John Grant \u00e8 innamorato di sua moglie ma, a causa dei debiti di gioco di lei, \u00e8 indotto a ridurle la paga settimanale, cercando cos\u00ec di frenarla. Ma senza successo. La signora, sempre pi\u00f9 indebitata, firma un pagher\u00f2 alla padrona di casa, senza per\u00f2 sapere come onorare il debito. Chiede allora aiuto a Robert Baker, un ricco scapolo e suo ammiratore, che \u00e8 disposto a fornirle il denaro, cosa alla quale lei acconsente con riluttanza. Poi, compera a credito una preziosa collana, convinta di poterla pagare con le sue vincite al gioco. Quando perde ancora tutto, il gioielliere minaccia di rivolgersi a suo marito. Baker, intanto, le scrive un biglietto dove le fissa un appuntamento a casa sua alle nove di sera. Grant riesce a leggerlo e segue la moglie che si reca a casa dallo scapolo. Nascosto nella stanza vicina, sente nascere un alterco tra i due e poi dei rumori terribili che si concludono con uno sparo. Riesce a entrare e vede Baker morto. Nella stanza non c'\u00e8 pi\u00f9 nessun altro. Ritornato a casa, vede la moglie accasciata seduta accanto a caminetto. Lei, al vederlo, capisce che il marito sa tutto. Gli racconta cos\u00ec che Barker si \u00e8 sparato cercando di strapparle dalla mano la pistola che lei si era portata dietro per difendere il suo onore.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 10 aprile 1916."}
{"id": "5497123", "revid": "1941276", "url": "https://it.wikipedia.org/wiki?curid=5497123", "title": "Automatic (Miranda Lambert)", "text": "Automatic \u00e8 un singolo della cantante country statunitense Miranda Lambert, pubblicato nel 2014 ed estratto dall'album \"Platinum\".\nAgli Academy of Country Music ottiene il premio come \"canzone dell'anno\" nel 2015, mentre riceve due nomine ai Grammy Awards nelle categorie \"Best Country Solo Performance\" e \"Best Country Song\".\nDescrizione.\nLa canzone, scritta da Miranda Lambert con Nicolle Galyon e Natalie Hemby, tratta il tema di \"rallentare, prendere fiato e ricordare come ci si sente a vivere la vita in modo un po' pi\u00f9 semplice\", unito a ricordi e gesti familiari vissuti dalla cantante nella giovane et\u00e0.\nLa cantautrice canadese Carolyn Dawn Johnson contribuisce con ammonizzazioni vocali sulla canzone.\nClassifiche.\nIl brano raggiunge la prima posizione della \"Canada Country Singles Chart\" e 34 della \"Canadian Hot 100.\" Arriva alla terza e quarta posizione della \"US Country Airplay\" e \"Hot Country Songs\", mentre nella \"Billboard Hot 100\" entra alla posizione 35."}
{"id": "5497128", "revid": "767487", "url": "https://it.wikipedia.org/wiki?curid=5497128", "title": "A Social Deception", "text": "A Social Deception \u00e8 un cortometraggio muto del 1916 diretto da Thomas N. Heffron. Prodotto dalla Selig e sceneggiato da Grace MacGowan Cooke, il film aveva come interpreti Harry Mestayer, Eugenie Besserer, James Bradbury Sr., Grace Darmond, Wheeler Oakman.\nTrama.\nAlla vigilia del rientro in patria di sua figlia Violet, che \u00e8 stata a lungo in convento in Europa, Delancey Rensselear scopre che il mercato finanziario lo ha rovinato e che ormai si trova letteralmente sul lastrico. Non sapendo che fare, chiede l'aiuto della signora Roache Dunning, una matrona dell'alta societ\u00e0 che gli promette di prendere con s\u00e9 Violet come sua segretaria e di trovarle un ricco marito. Nel frattempo, durante il viaggio sulla nave, Violet, che \u00e8 accompagnata da Grace Elliott, una ricca vedova, conosce e si innamora di Blake Penderley. Grace, per\u00f2, si ingelosisce e tanto fa che riesce a fare rompere i due, convincendo Penderley a sposare lei.&lt;br&gt;\nA casa, Violet comincia a lavorare per la signora Dunning. Conosce anche Page Carter, appena arrivato in citt\u00e0 alla ricerca della sorella di cui non sa pi\u00f9 niente. Carter, con Violet, si finge un poco di buono e quale non sar\u00e0 la sorpresa della ragazza scoprire che l'uomo, invece, \u00e8 un milionario per il quale la signora Dunning ha dato una cena in onore. Nel corso della conversazione con lui, si scopre anche dove si trova Octavia, sua sorella. Il milionario poi chiede la mano di Violet con somma soddisfazione di tutti.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 1\u00ba aprile 1916."}
{"id": "5497129", "revid": "124376400", "url": "https://it.wikipedia.org/wiki?curid=5497129", "title": "Maria Del Monte (attrice)", "text": "\u00c8 un'attrice caratterista, conosciuta per la sua partecipazione nei film accanto a Alessandro Siani, Maurizio Casagrande e Vincenzo Salemme.\nCarriera.\nNata a Napoli il 24 ottobre 1945, inizia giovanissima a recitare, interpretando ruoli da caratterista.\nNel 1964 incide, con la collaborazione di Beniamino Maggio, Trottolino, Pietro De Vico e Lino Crispo, delle scenette comiche su 45 giri. Nel 1976 partecipa alla registrazione del disco di Mario Trevi \"Mario Trevi recita le sue sceneggiate nel ruolo di 1\u00ba attore\" (in quel periodo fa parte della Compagnia Teatrale di Trevi). Con lo stesso Trevi reciter\u00e0 a teatro, nelle sceneggiate \" 'O mariuolo\" (1975), \"Astrignete a mme\" (1980), \"Pap\u00e0\" (1980), ed in televisione, nella trasmissione \"Stasera Napoli...\" (1981) su Napoli Canale 21. Nel 1979 debutta al cinema nel film di Mario Bianchi \"Napoli storia d'amore e di vendetta\", con Mario Da Vinci, Sal Da Vinci e Nunzio Gallo.\nHa affiancato Mario Merola in tourn\u00e9e negli Stati Uniti e in Canada. Nello stesso periodo partecipa allo spettacolo teatrale \"Sanremo, ieri, oggi e domani\" con Nilla Pizzi, Albano, Romina e Giorgio Consolini. Nel 1988, per l'etichetta discografica Phonotype incide il 33 giri \"Macchiette femminili di Caf\u00e8 Chantant\" con brani comici di Gigi Pisano e Giuseppe Cioffi, pi\u00f9 l'inedito \"Alonzo\" di Alberto Sciotti e Tony Iglio. Nel 2001 recita in \"Aitanic\", ricevendo la candidatura al premio David di Donatello.\nTra gli altri film in cui lavora \"L'imbroglio nel lenzuolo\", \"Scintille d'amore\" e \"Reality\". In teatro recita in \"Napoletani a Broadway\", di e con Carlo Buccirosso, in \"La vita \u00e8 una cosa meravigliosa\", ancora di e con Buccirosso, in \"Mandragola\" di Niccol\u00f2 Machiavelli, accanto a Peppe Barra nell'allestimento in napoletano di Franco Cutolo (ottenendo recensioni positive), e in \"La Gatta Cenerentola\" di Roberto De Simone.\nNel 2008 torna alla sceneggiata con \"Cuore sul palco\", di Antonio Ottaiano, esibendosi anche al Teatro Brancaccio di Roma.\nDal 14 maggio al 18 giugno 2014 prende parte alla serie tv \"Furore\", trasmessa da Canale 5, interpretando il personaggio di \"Filomena Fiore\". Nello stesso anno torna al cinema in \"Si accettano miracoli\", con la regia di Alessandro Siani."}
{"id": "5497131", "revid": "76963", "url": "https://it.wikipedia.org/wiki?curid=5497131", "title": "Ken Sansom", "text": "Biografia.\n\u00c8 noto soprattutto per aver doppiato Tappo nei film e serie di \"Winnie the Pooh\".\nNel 1961 ha sposato Carla e con lei \u00e8 rimasto fino alla morte. Hanno avuto tre figli: Matthias, Melissa e Melanie.\n\u00c8 morto nel 2012 in seguito a complicazioni dopo un ictus."}
{"id": "5497135", "revid": "1305772", "url": "https://it.wikipedia.org/wiki?curid=5497135", "title": "LittleBigPlanet 3", "text": "LittleBigPlanet 3, comunemente abbreviato con \"LBP3\", \u00e8 un videogioco della serie di \"LittleBigPlanet\". Il gioco \u00e8 sviluppato da Sumo Digital e pubblicato da Sony Computer Entertainment Europe per PlayStation 3 e PlayStation 4 ed \u00e8 disponibile in Italia dal 18 novembre 2014. Si tratta di un sequel diretto del titolo del 2011 \"LittleBigPlanet 2\".\nModalit\u00e0 di gioco.\n\"LittleBigPlanet 3\" presenta modalit\u00e0 di gioco molto simili ai primi due giochi della serie, \"LittleBigPlanet\" e \"LittleBigPlanet2\", mantenendo la sua impostazione di \"platform game\" con alcune caratteristiche sandbox. Nel gioco, rimane centrale il tema della creazione. Ogni giocatore, infatti, pu\u00f2 creare i propri livelli, personaggi ed oggetti, come ad esempio powerup, arnesi, decorazioni, adesivi e veicoli. Personalizzabie \u00e8 anche il Pod, la stanza di cartone del Sackboy dalla quale \u00e8 possibile selezionare i vari livelli ai quali si pu\u00f2 giocare. I propri livelli e creazioni possono anche essere condivisi con tutti gli altri giocatori della community. I server della versione PS3 sono stati ufficialmente chiusi il 13 settembre 2021, insieme a quelli di LittleBigPlanet, LittleBigPlanet 2 e LittleBigPlanet PS Vita.\nPersonaggi e abilit\u00e0.\n\"LittleBigPlanet 3\" introduce, accanto al classico Sackboy di pezza, tre nuovi personaggi ognuno con specifiche caratteristiche ed abilit\u00e0. Oddsock \u00e8 un cagnolino di pezza che pu\u00f2 rimbalzare e camminare sulle pareti. Toggle pu\u00f2 cambiare dimensione diventando un colosso forzuto o una piccola creatura leggera e scattante. Swoop \u00e8 un uccello che pu\u00f2 librarsi in volo; \u00e8 capace, inoltre, di trasportare oggetti e anche tutti gli altri personaggi ad eccezione di Big Toggle, la versione forzuta di Toggle."}
{"id": "5497136", "revid": "1873140", "url": "https://it.wikipedia.org/wiki?curid=5497136", "title": "Pattinatori Artistici Torino", "text": "I Pattinatori Artistici Torino (PAT) sono una societ\u00e0 sportiva fondata a Torino nel 1987 e affiliata alla FISG.\nStoria.\nFin dal primo anno ha preso parte all'attivit\u00e0 federale vincendo con i suoi atleti dei titoli italiani e portando alcuni atleti in nazionale. La societ\u00e0 \u00e8 affiliata anche alla \"UISP\" e partecipando ai Campionati Italiani, ha vinto vari titoli nel singolo e un titolo italiano con i gruppi collettivi oltre a altri titoli in coppa Europa. Negli anni 2014 e 2015 \u00e8 stata societ\u00e0 campione d'Italia UISP.\nAd oggi la societ\u00e0 conta circa 600 tesserati.\nStrutture.\nLa attivit\u00e0 sportive della societ\u00e0 si svolgono presso il \"PalaVela\" e presso il palazzetto del ghiaccio \"PalaTazzoli\"."}
{"id": "5497137", "revid": "767487", "url": "https://it.wikipedia.org/wiki?curid=5497137", "title": "The Cycle of Fate", "text": "The Cycle of Fate \u00e8 un film muto del 1916 scritto e diretto da Marshall Neilan. Di genere drammatico, prodotto dalla Selig, il film aveva come interpreti Bessie Eyton, Wheeler Oakman, Lewis Cody, Al W. Filson e lo stesso Marshall Neilan.\nTrama.\nIl marinaio Aaron Strong vive felice con la moglie Maybelle che \u00e8 in attesa di un figlio. Mentre lui \u00e8 in mare, di Maybelle si prende cura Sandy Hodge, suo suocero, un vecchio lupo di mare scozzese. Durante una terribile tempesta, la fragile imbarcazione di Aaron viene fatta a pezzi e lui non riesce a salvarsi. Quando a terra arriva la notizia della sua morte, Maybelle, in stato di shock, cade a terra incosciente, bruciandosi una mano contro la lampada a olio. La donna, che metter\u00e0 alla luce due gemelli, un maschio e una femmina, non riuscir\u00e0 pi\u00f9 a riprendersi e i bambini porteranno ognuno sulla propria mano, lo stesso segno della ferita della madre. Cresceranno con Sandy, ma il ragazzo un giorno fuggir\u00e0 di casa, finendo nelle mani di una banda di malviventi di cui diventer\u00e0 il capo con il nome di Red Hand (Mano Rossa) mentre la sorella Maybelle, ormai cresciuta, diventer\u00e0 la maestrina di Oceancove.&lt;br&gt;\nUn giorno, in paese arriva Sid Aldrich, un delinquente scappato dalla citt\u00e0. La ragazza si innamora di lui che, nei suoi confronti, per\u00f2, ha delle brutte intenzioni. Promettendo di sposarla, la porta via con s\u00e9, ma poi la vende a un boss politico che si \u00e8 incapricciato di lei. La ragazza, incosciente, viene affidata a Joe Mano Rossa che, osservando la giovane in sua custodia, si accorge che anche lei porta il suo stesso segno sulla mano. Ricordando vagamente la sua infanzia, si rende conto che quella \u00e8 sua sorella e decide di salvarla. Telefona alla polizia che interviene giusto in tempo per salvare Maybelle, provocando l'ira di Kipper, il boss, che giura vendetta.&lt;br&gt;\nDopo il salvataggio della sorella, Joe riga dritto, aiutando anche Mame, la sua ragazza malata di tubercolosi che deve essere ricoverata. Tentato da una rapina, Joe si trova faccia a faccia con Aldrich, il rapitore della sorella, che lui uccide. Chiede allora a Maybelle di dire di averlo ucciso lei per legittima difesa e poi fugge da Mame che lo sta aspettando per imbarcarsi. Mentre compra il biglietto della nave, si trova davanti il detective Treem. Joe pensa che ormai tutto sia perduto ma Treem, convinto che Joe abbia agito per il meglio, gli dice di stenderlo e di scappare. Joe e Mame adesso sono liberi e fuggono dalla citt\u00e0 e da tutte le sue malvagit\u00e0.\nProduzione.\nIl film fu prodotto dalla Selig Polyscope Company.\nDistribuzione.\nIl copyright del film, richiesto dalla Selig Polyscope Co., fu registrato il 18 marzo 1916 con il numero LP7906.\nDistribuito dalla V-L-S-E, il film usc\u00ec nelle sale cinematografiche statunitensi il 3 aprile 1916. Ne venne fatta una riedizione che fu distribuita nel 1920.\nConservazione.\nNon si conoscono copie ancora esistenti della pellicola che viene considerata presumibilmente perduta"}
{"id": "5497138", "revid": "339392", "url": "https://it.wikipedia.org/wiki?curid=5497138", "title": "Selig Red Seal Play", "text": ""}
{"id": "5497139", "revid": "767487", "url": "https://it.wikipedia.org/wiki?curid=5497139", "title": "Add the Blonde", "text": "Add the Blonde \u00e8 il primo album in studio della cantante polacca Margaret, pubblicato nel 2014."}
{"id": "5497140", "revid": "1924342", "url": "https://it.wikipedia.org/wiki?curid=5497140", "title": "Kensington (gruppo musicale)", "text": "I Kensington sono un gruppo musicale indie rock olandese.\nFondati a Utrecht nel 2005, esordiscono con gli EP \"Kensington\" (2006) e \"Youth\" (2008), a cui segue il primo album \"Borders\" (2010). I successivi \"Vultures\" (2012), il primo pubblicato dalla Universal e \"Rivals\" (2014), svettano le classifiche olandesi.\nIl loro stile si avvicina a quello di Kings of Leon, Imagine Dragons e U2."}
{"id": "5497153", "revid": "767487", "url": "https://it.wikipedia.org/wiki?curid=5497153", "title": "Along the Border", "text": "Along the Border \u00e8 un cortometraggio muto del 1916 scritto, diretto e interpretato da Tom Mix. Di genere western, il film, prodotto dalla Selig, aveva come altri interpreti Victoria Forde, Sid Jordan, Joe Ryan, Joe Simkins.\nTrama.\nGrace Williams, la figlia del proprietario di un ranch, \u00e8 innamorata del ranger Tom Martin, scatenando cos\u00ec la gelosia di Buck Miller, un pretendente deluso e vendicativo che, in combutta con Delgado, un fuorilegge messicano, medita di catturare sia Grace che il padre della ragazza. Lei, riuscita a fuggire, corre a chiedere aiuto a Tom e ai suoi che arrivano in soccorso al vecchio Williams. I banditi, che si sono rifugiati in un ranch abbandonato, ingaggiano battaglia ma, tranne Delgado, trovano tutti la morte. Grace vede il messicano che cerca di salvarsi con la fuga e gli spara, uccidendolo sul colpo. I ranger trovano poi il vecchio Williams vivo e al sicuro nella cantina del ranch.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'8 aprile 1916."}
{"id": "5497157", "revid": "287204", "url": "https://it.wikipedia.org/wiki?curid=5497157", "title": "Cantone di Longvic", "text": "Il Cantone di Longvic \u00e8 una divisione amministrativa dell'Arrondissement di Digione.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 27 comuni di:"}
{"id": "5497158", "revid": "767487", "url": "https://it.wikipedia.org/wiki?curid=5497158", "title": "Beauty Hunters", "text": "The Beauty Hunters \u00e8 un cortometraggio muto del 1916 diretto da William Robert Daly. Prodotto dalla Selig e sceneggiato da James Oliver Curwood, il film aveva come interpreti James Bradbury Sr., Martha Mattox, Cecil Holland, Frank Clark.\nTrama.\nJohn Queerphiz e Jane Apeface non si conoscono ma corrispondono tra di loro e si scambiano le loro foto. Ognuno dei due, per\u00f2, manda all'altro una foto fasulla cos\u00ec da sembrare molto pi\u00f9 bello di quello che \u00e8. I due decidono di sposarsi per procura e Jane arriva poi a casa del marito. Quando i due novelli sposi si vedono, restano entrambi costernati dall'aspetto dell'altro tanto da decidere, ognuno per proprio conto, di rivolgersi a un medico in estetica. I due, trasformati, si incontrano senza riconoscersi e si innamorano. Quando torna a casa, Jane viene seguita da John che lei cerca di mandare via poich\u00e9 suo marito sar\u00e0 presto a casa. Alla fine i due si riconoscono e ne consegue una lotta in cui parrucche e capelli finti finiscono a terra e i due cadono esausti a terra. Il medico che viene chiamato dichiara che la morte dei due \u00e8 dovuta a insufficienza cardiaca. Quando il dottore se ne va, i due si riprendono continuando quello che avevano interrotto.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 15 aprile 1916."}
{"id": "5497160", "revid": "767487", "url": "https://it.wikipedia.org/wiki?curid=5497160", "title": "The Three Wise Men (film 1916)", "text": "The Three Wise Men \u00e8 un cortometraggio muto del 1916 diretto da Colin Campbell\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 17 aprile 1916."}
{"id": "5497163", "revid": "124216813", "url": "https://it.wikipedia.org/wiki?curid=5497163", "title": "UEFA Europa League 2015-2016", "text": "La UEFA Europa League 2015-2016 \u00e8 stata la settima edizione del torneo, la 45\u00aa edizione complessiva considerando anche quelle disputate con la precedente denominazione di \"Coppa UEFA\".\nIl torneo \u00e8 stato vinto dal Siviglia che, il 18 maggio 2016, a Basilea ha sconfitto 3-1 il Liverpool, aggiudicandosi cos\u00ec l'Europa League per la terza volta consecutiva (record che finora mai nessuna squadra aveva conseguito), la quinta Coppa UEFA/UEFA Europa League in undici stagioni (dal 2005-2006 al 2015-2016), guadagnando il diritto di partecipare all'edizione 2016-2017 della UEFA Champions League e la possibilit\u00e0 di esporre sulle proprie maglie il multiple winner-badge per questa competizione (primo club europeo ad ottenere tale stemma).\nDa questa edizione, entra in vigore un nuovo logo per la competizione e oltre a ci\u00f2, per la prima volta nella storia, come di consueto in Champions League, sin dalla fase a gironi vengono mostrate esclusivamente le sponsorizzazioni del torneo, dapprima in forma statica (fase a gironi e sedicesimi) e poi in forma elettronica via LED (dagli ottavi in poi).\nSquadre.\nDa quest'edizione tutte le nazioni hanno tre squadre qualificate, a eccezione di Liechtenstein e Gibilterra, che hanno una sola squadra rappresentante, e Andorra e San Marino, che hanno due squadre, e Spagna, che ha un posto in pi\u00f9 in Champions League. Vi sono come al solito tre posizioni aggiuntive per il fair-play.\nLe sigle tra parentesi mostrano come si sono qualificate le squadre:\nFase a gironi.\nPartecipano alla fase a gironi 48 squadre:\nLe 48 squadre sono state suddivise in dodici gruppi da quattro squadre, con la restrizione che le squadre della stessa federazione non potevano essere sorteggiate tra loro. Per il sorteggio, le squadre sono state suddivise in 4 urne in base ai coefficienti UEFA 2015.\nIl sorteggio per la fase a gironi si \u00e8 tenuto a Monaco il 28 agosto 2015.\nIn ogni gruppo, le squadre giocano l'una contro l'altra, sia in casa che in trasferta, usando il formato del girone all'italiana. Se due o pi\u00f9 squadre dello stesso girone realizzano lo stesso numero di punti durante le 6 giornate della fase a gironi, vengono applicati in ordine i seguenti criteri per stabilire le loro posizioni in classifica:\nLe prime due classificate di ogni gruppo avanzeranno alla fase ad eliminazione diretta, dove si aggiungeranno le otto terze classificate della fase a gironi della UEFA Champions League 2015-2016. Le partite si giocheranno il 17 settembre, il 1\u00ba ottobre, il 22 ottobre, il 5 novembre, il 26 novembre e il 10 dicembre 2015.\nFase a eliminazione diretta.\nSedicesimi di finale.\nLe prime due squadre di ogni girone eliminatorio accedono alla fase a eliminazione diretta, insieme alle 8 squadre classificatesi al terzo posto nei gironi di UEFA Champions League 2015-2016. Ai fini dell'effettuazione del sorteggio, le squadre in oggetto vengono divise tra \"teste di serie\" (vi rientrano le 12 squadre vincitrici dei gironi di UEFA Europa League e le quattro migliori terze provenienti dai gironi di UEFA Champions League) e \"non teste di serie\" (in quest'urna trovano spazio le 12 squadre classificatesi al secondo posto nei gironi di UEFA Europa League e le restanti quattro squadre provenienti dai gironi di UEFA Champions League). Squadre provenienti dallo stesso girone o dalla stessa nazione non possono essere sorteggiate insieme. Le squadre provenienti da Ucraina e Russia non potranno essere sorteggiate insieme, per ragioni politiche.\nSorteggio.\nIl sorteggio per i sedicesimi di finale si \u00e8 svolto il 14 dicembre 2015, a Nyon.\nQuarti di finale.\nSorteggio.\nIl sorteggio si \u00e8 svolto il 18 marzo a Nyon alle 13:00 (CET).\nSemifinali.\nSorteggio.\nIl sorteggio si \u00e8 svolto il 15 aprile a Nyon alle 13:00 (CEST). Per ragioni amministrative, dopo aver stabilito gli accoppiamenti delle squadre, un ulteriore sorteggio ha stabilito quale vincitrice delle due semifinali giocher\u00e0 in casa la finale di Basilea.\nStatistiche.\nSono escluse le gare dei turni preliminari."}
{"id": "5497172", "revid": "4175", "url": "https://it.wikipedia.org/wiki?curid=5497172", "title": "Racing M\u00e9tro 92", "text": ""}
{"id": "5497173", "revid": "767487", "url": "https://it.wikipedia.org/wiki?curid=5497173", "title": "Too Many Chefs", "text": "Too Many Chefs \u00e8 un cortometraggio muto del 1916 scritto, diretto e interpretato da Tom Mix. Commedia di genere western prodotta dalla Selig, il film aveva come altri interpreti Victoria Forde e Joe Ryan.\nTrama.\nRuth, tornata al ranch dopo avere acquisito modi e smalto dell'Est, rimprovera i ragazzi che fumano, masticano tabacco e usano un linguaggio rozzo. Tom, il caposquadra, ordina ai cowboy di radunare il bestiame e loro sono contenti di sottrarsi cos\u00ec ai rimproveri di Ruth. Intanto il cuoco, piuttosto ubriaco, viene licenziato e, per vendetta, butta la sua pipa e il tabacco nel caff\u00e8. Tom manda uno dei cowboy al ranch per chiedere a Ruth di trovare un altro cuoco. Ruth decide di presentarsi lei travestita da cuoco francese. Invece di cucinare la cena, si mette a cucinare del caramello: i ragazzi sono infuriati e vogliono cacciare il nuovo cuoco. Quando Tom si accorge che si tratta di una ragazza, resta cos\u00ec affascinato da Ruth che non ci vuole molto perch\u00e9 si dichiari a lei.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 22 aprile 1916."}
{"id": "5497179", "revid": "767487", "url": "https://it.wikipedia.org/wiki?curid=5497179", "title": "Nicholas Barbon", "text": " Il suo nome di battesimo era Nicholas If-Jesus-Christ-Had-Not-Died-For-Thee-Thou-Hadst-Been-Damned Barebone.\nFu considerato, dai critici del mercantilismo, uno dei primi sostenitori del libero mercato. "}
{"id": "5497181", "revid": "767487", "url": "https://it.wikipedia.org/wiki?curid=5497181", "title": "War-Torn Poland", "text": "War-Torn Poland \u00e8 un film muto del 1916. Si tratta di un documentario girato in Polonia che mostra le difficolt\u00e0 della popolazione civile a causa della guerra.\nProduzione.\nIl film, un documentario sulla guerra girato in Polonia, fu prodotto dalla Selig Polyscope Company. Fonti moderne riferiscono che nel film furono inserite riprese girate sul fronte italiano, francese, belga, turco e russo.\nDistribuzione.\nIl documentario venne presentato in prima a Chicago il 24 aprile 1916. Non si conoscono altre proiezioni del film. Selig aveva annunciato la sua intenzione di devolvere parte degli incassi al Fondo di Assistenza Polacco."}
{"id": "5497184", "revid": "1924342", "url": "https://it.wikipedia.org/wiki?curid=5497184", "title": "Ta f\u00eate", "text": "Ta f\u00eate \u00e8 un singolo del cantante belga Stromae, pubblicato nel febbraio 2014 ed estratto dall'album \"Racine carr\u00e9e\".\nVideo musicale.\nIl video musicale \u00e8 stato diretto da Lieven Van Baelen e pubblicato il 17 giugno 2014. Esso ricorda i set dei film \"Hunger Games\" e \"L'implacabile\"."}
{"id": "5497185", "revid": "73463578", "url": "https://it.wikipedia.org/wiki?curid=5497185", "title": "Lingue Nakho-Dagestaniane", "text": ""}
{"id": "5497186", "revid": "287204", "url": "https://it.wikipedia.org/wiki?curid=5497186", "title": "Cantone di Saint-Apollinaire", "text": "Il Cantone di Saint-Apollinaire \u00e8 una divisione amministrativa dell'Arrondissement di Digione.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 37 comuni di:"}
{"id": "5497190", "revid": "272884", "url": "https://it.wikipedia.org/wiki?curid=5497190", "title": "Apoxiomenos croato", "text": ""}
{"id": "5497202", "revid": "729019", "url": "https://it.wikipedia.org/wiki?curid=5497202", "title": "Terminal (Ayumi Hamasaki)", "text": "Terminal \u00e8 un singolo della cantante giapponese Ayumi Hamasaki, pubblicato nel 2014 come estratto dall'album \"Colours\".\nIl singolo \u00e8 stato realizzato assieme al DJ olandese Armin van Buuren."}
{"id": "5497205", "revid": "2184720", "url": "https://it.wikipedia.org/wiki?curid=5497205", "title": "There Goes My Baby (Enrique Iglesias)", "text": "There Goes My Baby \u00e8 un singolo del cantante spagnolo Enrique Iglesias, pubblicato il 31 maggio 2014 come settimo estratto dal decimo album in studio \"Sex and Love\".\nIl singolo ha visto la collaborazione del rapper statunitense Flo Rida."}
{"id": "5497207", "revid": "838137", "url": "https://it.wikipedia.org/wiki?curid=5497207", "title": "Sarah Ammerman", "text": "Gioca nel ruolo di schiacciatrice e opposto nell'Odbojkar\u0161ki Klub Branik Maribor.\nCarriera.\nLa carriera di Sarah Ammerman, sorella minore del pallavolista Ryan Ammerman, inizia a livello giovanile nella formazione del ; parallelamente inizia a giocare anche a livello scolastico, per la Chaparral High School, per poi giocare a livello universitario, difendendo i colori della Texas A&amp;M University, con la quale prende parte alla Division I NCAA dal 2006 al 2009.\nNella stagione 2010 inizia la carriera professionistica con le Leonas de Ponce, nella Liga Superior portoricana. In seguito si trasferisce in Slovenia, dove gioca due annate con l'Odbojkar\u0161ki Klub Branik Maribor, vincendo due scudetti e due coppe nazionali. Nel campionato 2012-13 approda nella 1. Bundesliga tedesca, ingaggiata dal Turnverein Fischbek von 1921 di Amburgo, club al quale resta legata per due annate.\nDopo una breve parentesi nelle Filippine con le Cignal HD Spikers, nel gennaio 2015 ritorna all'Odbojkar\u0161ki Klub Branik Maribor, vincendo ancora una volta la Coppa di Slovenia e restando legata al club anche nel campionato 2015-16."}
{"id": "5497213", "revid": "123674045", "url": "https://it.wikipedia.org/wiki?curid=5497213", "title": "La Lettre B", "text": "La Lettre B \u00e8 un mensile fondato a Bruxelles nel 2010.\nStoria.\nCreato da Filippo Giuffrida R\u00e9paci ed un gruppo di corrispondenti stranieri a Bruxelles, il mensile \"La Lettre B\" \u00e8 edito da DSPRESS e l'Istituto Europeo di Studi Giuridici e Comunicazione .\nNel primo numero del periodico, il Redattore capo, Lorenzo Scattini, spieg\u00f2 la scelta del nome \"La Lettre B\" \u2013 la lettera B in francese - : \"B come Bruxelles, B come Business, B come Borsa, B come Banche... Economia \u2013 Finanza \u2013 Transazioni finanziarie \u2013 Regolazione. Ritrovate ogni mese ne La lettre B l'essenziale dell'attualit\u00e0 economica e finanziaria decriptato.\" Lo scopo della rivista \u00e8 mettere in luce le novit\u00e0 dell'Unione europea osservate da un gruppo di giornalisti indipendenti con un'impostazione dedicata al mondo dell'impresa.\nDopo alcuni anni di pubblicazioni irregolari, nel 2015, il fondatore, Filippo Giuffrida R\u00e9paci, ne assume la direzione rilanciando la rivista con il titolo \"La Lettre B \u2013 New Edition\".\nSin dall'inizio, \"La Lettre B\" pubblica articoli indifferentemente in inglese e francese."}
{"id": "5497215", "revid": "123485694", "url": "https://it.wikipedia.org/wiki?curid=5497215", "title": "These Days (Take That)", "text": "These Days \u00e8 un singolo del gruppo musicale britannico Take That, pubblicato nel 2014 ed estratto dall'album \"III\".\nLa canzone \u00e8 stata scritta da Gary Barlow, Mark Owen, Howard Donald, Jamie Norton e Ben Mark.\nCertificazioni.\nRegno Unito: 430\u00a0000 copie"}
{"id": "5497216", "revid": "8660", "url": "https://it.wikipedia.org/wiki?curid=5497216", "title": "M\u00fclheim Shamrocks", "text": "I M\u00fclheim Shamrocks sono una squadra di football americano, di M\u00fclheim an der Ruhr, in Germania.\nStoria.\nLa squadra \u00e8 stata fondata nel 1991 dalla sezione femminile dei Duisburg Dockers e ha vinto il Ladies Bowl nel 2014.\nDal 2002 al 2004 la squadra femminile ha giocato congiuntamente alle Bochum Miners sotto il nome di SG Ruhrpott.\nLa formazione maschile non \u00e8 mai salita oltre i campionati di quinto livello nazionale."}
{"id": "5497224", "revid": "767487", "url": "https://it.wikipedia.org/wiki?curid=5497224", "title": "Cantone di Talant", "text": "Il Cantone di Talant \u00e8 una divisione amministrativa dell'Arrondissement di Digione.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 34 comuni di:"}
{"id": "5497228", "revid": "767487", "url": "https://it.wikipedia.org/wiki?curid=5497228", "title": "Il segreto della piramide d'oro", "text": "Il segreto della piramide d'oro (\"Vibes\") \u00e8 un film del 1988 diretto da Ken Kwapis, con Jeff Goldblum, Cyndi Lauper, Peter Falk e Elizabeth Pe\u00f1a. Il titolo originale \u00e8 traducibile in italiano come \"Vibrazioni\".\nTrama.\nSylvia Pickel (Cyndi Lauper) e Nick Deezy (Jeff Goldblum) sono due sensitivi assunti da Harry Buscafusco (Peter Falk) per trovare suo figlio da tempo scomparso in un paese straniero. Una volta intrapresa l'avventura, i due scoprono quali siano realmente i piani di chi li aveva assunti: trovare un tempio nascosto tra le montagne, da cui tutta l'energia psichica nel mondo proviene, per poterla controllare. Ma il piano di Buscafusco non andr\u00e0 come sperato."}
{"id": "5497231", "revid": "182193", "url": "https://it.wikipedia.org/wiki?curid=5497231", "title": "3Tre", "text": ""}
{"id": "5497236", "revid": "2153076", "url": "https://it.wikipedia.org/wiki?curid=5497236", "title": "The Party Album", "text": "The Party Album \u00e8 un album in studio del gruppo dance olandese Vengaboys, pubblicato nel 1999. Si tratta del secondo album, il primo diffuso in maniera internazionale."}
{"id": "5497249", "revid": "72396", "url": "https://it.wikipedia.org/wiki?curid=5497249", "title": "Luca Mantoan", "text": "Giocava nel ruolo di schiacciatore e opposto.\nCarriera.\nLa carriera di Luca Mantoan inizia nella Pallavolo Torino, con cui esordisce massimo campionato italiano nella stagione 1985-86; viene poi ceduto nell'annata successiva alla Pallavolo Mantova, dove disputa tre campionati nella serie cadetta e conquista la promozione in Serie A1.\nNella stagione 1989-90 si trasferisce al Cuneo Volley Ball Club, ottenendo come miglior risultato i quarti di finale dei \"play-off\" scudetto 1992-93; dopo una parentesi alla Pallavolo Catania, nella Serie A2 1993-94, e il ritorno a Cuneo nell'annata successiva chiude la carriera in Serie A nella Pallavolo Torino, che nel frattempo \u00e8 ripartita dalla seconda divisione nazionale.\nPer diversi anni rimane nel mondo della pallavolo giocata, disputando campionati di Serie B1 e B2 con Associazione Sportiva Dilettantistica Pallavolo Busca, Albisola Pallavolo, ADMO Volley e Igo Genova Volley, fino al definitivo ritiro dall'attivit\u00e0 agonistica avvenuto al termine della stagione 2006-07.\nIntraprende successivamente la carriera da allenatore, guidando l'Albisola Pallavolo in Serie C e in Serie B2; a met\u00e0 del campionato di Serie B2 2012-13 assume l'incarico di tecnico della Pallavolo Alba."}
{"id": "5497250", "revid": "2153076", "url": "https://it.wikipedia.org/wiki?curid=5497250", "title": "The Platinum Album", "text": "The Platinum Album \u00e8 un album in studio del gruppo dance olandese Vengaboys, pubblicato nel 2000."}
{"id": "5497253", "revid": "105445275", "url": "https://it.wikipedia.org/wiki?curid=5497253", "title": "Episodi di Halt and Catch Fire (seconda stagione)", "text": "La seconda stagione della serie televisiva Halt and Catch Fire \u00e8 stata trasmessa in prima visione negli Stati Uniti dall'emittente AMC dal 31 maggio 2015 al 2 agosto 2015.\nIn Italia la serie \u00e8 andata in onda dal 17 aprile 2019 su Rai 4."}
{"id": "5497256", "revid": "775504", "url": "https://it.wikipedia.org/wiki?curid=5497256", "title": "Nae ttal Kkot-nim-i", "text": "Nae ttal Kkot-nim-i (hangeul: \ub0b4 \ub538 \uaf43\ub2d8\uc774, lett. \"Mia figlia Kkot-nim\" o \"Mia figlia il fiore\"; titolo internazionale My Daughter the Flower, conosciuto anche come \"My Daughter Kkot-nim\") \u00e8 un serial televisivo sudcoreano trasmesso su SBS dal 14 novembre 2011 al 18 maggio 2012.\nTrama.\nYang Kkot-nim \u00e8 una terapeuta in un ospedale di riabilitazione. Brillante, coraggiosa e molto emotiva, da quando suo padre \u00e8 morto Kkot-nim vive con la matrigna Jang Soon-ae, e le due lottano insieme per riconciliarsi e accettarsi a vicenda nonostante tutto."}
{"id": "5497265", "revid": "1705737", "url": "https://it.wikipedia.org/wiki?curid=5497265", "title": "Thomas Chalmers", "text": " Fu vicepresidente della Royal Society of Edinburgh dal 1835 al 1842."}
{"id": "5497266", "revid": "729019", "url": "https://it.wikipedia.org/wiki?curid=5497266", "title": "Stazione di San Nazzaro", "text": "La stazione di San Nazzaro \u00e8 una stazione ferroviaria posta sulla linea Cadenazzo-Luino a servizio della localit\u00e0 omonima.\nStoria.\nLa stazione venne aperta all'esercizio il 17 novembre 1882 contestualmente alla tratta Cadenazzo-Dirinella.\nStrutture e impianti.\nLa stazione \u00e8 dotata di un fabbricato viaggiatori a cui \u00e8 annesso anche l'ufficio movimento e di due banchine che servono i due relativi binari. Oltre al binario passante della linea, l'impianto \u00e8 dotato altres\u00ec di un binario su tracciato deviato utilizzato per effettuare precedenze.\nMovimento.\nLa stazione \u00e8 servita, con cadenza bi-oraria, dai treni regionali della linea S30 della rete celere del Canton Ticino.\nServizi.\nLa stazione dispone di:\nInterscambi.\nA 300 m dalla stazione si trova l'imbarcadero di S. Nazzaro, servito dalla Navigazione Lago Maggiore (NLM)."}
{"id": "5497267", "revid": "767487", "url": "https://it.wikipedia.org/wiki?curid=5497267", "title": "The Woman Who Did Not Care (film 1916)", "text": "The Woman Who Did Not Care \u00e8 un cortometraggio muto del 1916 diretto da Frank Beal. Prodotto dalla Selig e sceneggiato da Charles J. Buckley, il film aveva come interpreti Eugenie Besserer, Edith Johnson, Harry Mestayer.\nTrama.\nLa signora Boyd, molto nota negli ambienti della buona societ\u00e0, \u00e8 in segreto la responsabile della rubrica di Madame Gossip di un importante quotidiano. Nella cerchia dei suoi amici ci sono anche i Carlson e i White. Il giovane Jack White, innamorato di Rose Carlson, si confida con la signora Boyd alla quale giunge all'orecchio il pettegolezzo che Rose non sia la vera figlia dei Carlson ma che sia stata adottata. Quando la notizia appare sulla rubrica del giornale, i genitori di Jack chiedono che il fidanzamento venga rotto. Rose cerca il conforto della signora Boyd che, resasi conto che il fidanzato della ragazza \u00e8 Jack, si pente facendole confessare di essere lei Madame Gossip. Racconta a Rose che \u00e8 diventata cos\u00ec proprio perch\u00e9 i pettegolezzi hanno rovinato la sua vita. Giovane moglie e madre felice, il suo matrimonio fu rovinato da Eva, un'avventuriera che aveva adescato il marito. Suo marito l'avvis\u00f2 che avrebbe tenuto la loro bambina con s\u00e9 e le fece causa di divorzio. Disperata, per non perdere la piccola, la donna prefer\u00ec perdere la reputazione dichiarando che la bambina non era figlia di suo marito. Questi comunque spos\u00f2 Eva, mentre la mente della signora Boyd vacillava tanto da farla chiudere in una casa di cura per molti anni. La figlia, nel frattempo, era stata adottata da sconosciuti e lei non era pi\u00f9 riuscita a ritrovarla.&lt;br&gt;\nRose le dice che la sua storia assomiglia molto alla sua ma che, naturalmente, sua madre era morta. Le mostra i vestiti di quando era stata adottata e la signora Boyd si rende conto che quella \u00e8 sua figlia. Va dai White dove ammette di essere lei la madre di Rose: i due fidanzati possono riunirsi e Rose ritrova finalmente sua madre.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 24 aprile 1916."}
{"id": "5497269", "revid": "767487", "url": "https://it.wikipedia.org/wiki?curid=5497269", "title": "American Authors", "text": "Gli American Authors sono una rock band americana con base a New York, firmata dalla Island Records. Attualmente \u00e8 composta dal cantante e chitarrista Zac Barnett, dal chitarrista e banjoista James Adam Shelley, dal bassista Dave Rublin e dal batterista Matt Sanchez. Sono meglio conosciuti per i loro singoli di successo \" Believer \" e \" Best Day of My Life \" dal loro album di debutto \"Oh, What a Life\" , cos\u00ec come il loro successo pi\u00f9 importante, \" Go Big or Go Home \", dal loro secondo album, \"What We Live For\".\nStoria.\nIl gruppo si \u00e8 formato nel 2006 e ha pubblicato alcuni EP con il nome The Blue Pages fino al 2012, anno in cui ha ufficialmente cambiato nome, adottando quello di American Authors.\nLa band si \u00e8 fatta conoscere nel 2013 grazie al singolo di successo \"Best Day of My Life\". Successivamente, dal loro album d'esordio \"Oh, What a Life\" (Island Records) vengono estratti i brani \"Luck\" e \"In a Big Country\".\nGli American Authors nell'estate del 2014 hanno fatto da spalla al gruppo degli OneRepublic per il \"Native Summer Tour\", aprendo i loro concerti accompagnandoli solo nelle tappe americane. \nNel luglio 2015 pubblicano il singolo \"Go Big or Go Home\".\nDal 2015 al 2016 hanno lavorato al loro secondo album \"What We Live For\" . La band ha pubblicato il singolo \"I Wanna Go Out\" il 3 agosto 2017. La canzone \u00e8 inclusa come quarta traccia del loro terzo album in studio, \"Seasons\" . Hanno anche pubblicato la loro canzone di Natale, \"Coming Home to You\", il 19 novembre 2017.\nNel 2018, la band appare nell'episodio \"Not Clear for Takeoff\" di \"Bar Rescue.\" La band pubblic\u00f2 il loro singolo \"Deep Water\" il 17 maggio 2018, precludendo il loro terzo album in studio. A dicembre, hanno annunciato il titolo del terzo album \"Seasons\" , pubblicato il 1\u00ba febbraio 2019.\nIl terzo singolo di \"Seasons\" , \"Say Amen\", \u00e8 stato rilasciato il 16 novembre 2018. Il quarto singolo, \"Neighborhood\", \u00e8 stato rilasciato il 7 dicembre 2018. Il quinto singolo, \"Stay Around\", \u00e8 stato rilasciato l'11 gennaio, 2019.\nAltri media.\nLa loro canzone \"Hit It\" \u00e8 presente nel gioco di EA Sports, \"FIFA 14\" . La loro canzone \"Best Day of My Life\" \u00e8 stata utilizzata in uno spot di MLB Fan Cave ed \u00e8 la colonna sonora del film My Special Day di Sky Sports News . \u00c8 anche apparso in uno spot televisivo per il film \"I sogni segreti di Walter Mitty\" , in un episodio dello show televisivo \"The Vampire Diaries\" e nel 2013 ai campionati di Boston Red Sox World Series. La canzone \u00e8 stata classificata al primo posto nella classifica di Adult Pop Songs di Billboard nel 2014. La loro canzone \"Home\" \u00e8 stata inclusa in un trailer del film per il film \"Questo \u00e8 dove ti lascio\" e in un video che onora le truppe e le loro famiglie.\nIl loro secondo singolo, \" Best Day of My Life \", \u00e8 stato presentato, tra le altre cose, nella pubblicit\u00e0 televisiva di \"Lowe\" negli Stati Uniti, in una pubblicit\u00e0 televisiva della Hyundai nel Regno Unito, in Sud Africa per Castle Lager. Una pubblicit\u00e0 di Telecom in Nuova Zelanda, un trailer per il film \"Delivery Man\" , \"Pro Evolution Soccer 2015\" , il videogioco Konami, la sequenza di apertura per la copertura delle World Series of Poker 2013 di ESPN, un trailer per il film \"Earth to Echo\" , un trailer per il film \"How to Train Your Dragon 2\", il film \"Humpback Whales\" e un trailer per il film \"St. Vincent\" . La canzone \u00e8 anche presente nel videogioco \" Guitar Hero Live \". La canzone \u00e8 stata anche usata in una pubblicit\u00e0 per Centerparcs nel Regno Unito. La canzone ha vinto il Sync Music Award appena istituito al SESAC Pop Awards 2015. La loro canzone \"Go Big or Go Home\" \u00e8 stata presentata nei video della NBA che mostrano i punti salienti dei playoff del 2015.\nFestival, concerti e altri eventi.\nIl gruppo \u00e8 apparso in vari festival musicali, concerti e altri eventi, tra cui: Lollapalooza, SXSW Music Festival, Firefly Music Festival, Reading Festival, Leeds Festival, Bunbury Music Festival, Freakfest, Grammy on the Hill (una cerimonia di premiazione per onorare artisti e legislatori che hanno migliorato l'ambiente per i creatori di musica), BottleRock Napa Valley, Keloorah, Pukkelpop e Polartec Big Air a Fenway. Oltre al concerto del 2017 di Vans Warped Tour, e all'apertura del concerto degli azionisti Walmart 2016.\nMembri della band.\nBarnett \u00e8 cresciuto a Minnetonka, Minnesota, Shelley \u00e8 cresciuto a Tallahassee, in Florida, Rublin \u00e8 cresciuto a Maplewood, nel New Jersey, e Sanchez \u00e8 cresciuto a San Antonio, in Texas."}
{"id": "5497272", "revid": "547034", "url": "https://it.wikipedia.org/wiki?curid=5497272", "title": "Repubblica delle Sette Degagne", "text": " \nLa Repubblica delle Sette Degagne (in francese \"R\u00e9publique des Sept-Dizains\", in tedesco \"Republik der Sieben Zenden\") fu uno stato esistito per parecchi secoli nei territori dell'Alto Vallese, e in possesso del resto di ci\u00f2 che \u00e8 oggi il canton Vallese.\nI sette Decanati (o dacanie, degagne) interessati furono quelli di Brig, Goms, Leuk, Raron, Sierre, Sion e Visp. In precedenza, durante gran parte del Medio Evo essi furono sottoposti al potere ecclesiastico, temporale e feudale dei vescovi di Sion, ma a partire dal secolo XIV questi sette decanati seppero ottenere sempre maggiore autonomia, fino a conquistare la propria indipendenza e a riunirsi in una vera e propria repubblica, associata alla Confederazione svizzera.\nStoria.\nAlla fine del Duecento inizi\u00f2 a riunirsi, in occasioni eccezionali, una sorta di Consiglio generale del Vallese episcopale (\"Consilium generale patrie\" o \"Consilium generale tocius terre Vallesii\"): ne facevano parte, oltre al Vescovo, i grandi feudatari, i rappresentanti delle comunit\u00e0 e del capitolo di Sion. Nel Quattrocento, in seguito al venire meno dei domini feudali, all'indebolirsi del potere degli ecclesiastici diversi dal vescovo, e alla riunione dei comuni in \"degagne\", (decanie, in tedesco \"Zenden\") il Consiglio si trasform\u00f2 nella riunione, una o due volte l'anno, dei rappresentanti delle sette degagne, che erano quelle di Brig, Goms, Leuk, Raron, Sierre, Sion e Visp.\nNel 1375 il Amedeo VI di Savoia detto il Conte Verde conquist\u00f2 Sion: l'episodio rappresent\u00f2 la massima espansione sabauda nel Vallese. Nella rivolta che ne segu\u00ec le forze delle Sette Degagne, alleate al Vescovo, rovesciarono il potere dei La Tour-Chatillon e i loro territori divennero soggetti alle Degagne. Analogamente, nel 1388 gli Zenden sopraffecero le forze del conte e dei suoi nobili a Visp. \nDurante la rivolta di Raron dal 1410 al 1420 alcuni cantoni della Confederazione degli otto scesero in campo nel Vallese. Lucerna, il Canton Uri e Unterwalden si schierarono con i ribelli dell'Alto Vallese, mentre Berna appoggi\u00f2 la famiglia nobile di Raron. La rivolta riusc\u00ec nel cacciare i Raron, ma port\u00f2 quasi alla guerra civile nella Confederazione. Il rovesciamento dei signori di La Tour, Visp e Raron in favore delle Degagne rappresent\u00f2 la fine del feudalesimo nel Vallese e l'inizio del patriziato, ovvero la formazione di un'\u00e9lite in seno alle comunit\u00e0, in parte proveniente dalla piccola nobilt\u00e0. Il patriziato prese il posto della nobilt\u00e0 feudale anche nel Consiglio Generale.\nCon la nomina di Walther von Supersax di Conches a vescovo nel 1457, la parte germanofona della valle raggiunse definitivamente la supremazia. Allo scoppio della guerra con la Borgogna nel 1475 il vescovo di Sion e le Degagne si allearono a Berna. Nel novembre di quello stesso anno essi si impadronirono di tutto il Basso Vallese sabaudo fino Martigny. Nel marzo dell'anno successivo, dopo la vittoria di Grandson, essi conquistarono anche Saint-Maurice, Evian, Thonon e Monthey, ma dovettero restituire gli ultimi tre distretti nel 1477; distretti che peraltro vennero riconquistati nel 1536. Con il trattato di Thonon del 1569 Monthey, Val d'Illiez e Bouveret furono definitivamente annessi al Vallese. Questi distretti conquistati nel Basso Vallese furono sempre governati come territori soggetti dal vescovo coadiuvato dal Consiglio Generale (\"Conseil du Pays\"), che riuniva i deputati delle Degagne.\nUna volta rovesciati i feudatari, inizi\u00f2 la lotta fra il vescovo e le Degagne, il cui patriziato aveva assimilato la piccola nobilt\u00e0, per il potere temporale. Nel 1435 il Consiglio Generale ottenne il controllo della nomina dei preti e dei funzionari. Qualche decennio pi\u00f9 tardi le Degagne ottennero anche il diritto di nominare ogni anno il proprio castellano.\nIl 12 marzo 1529 il Vallese divenne un alleato perpetuo (\"Zugewandter Ort\") della Confederazione Svizzera. Il territorio rimase cattolico anche a causa del potere spirituale che il vescovo di Sion mantenne fino al 1798.\nNel 1613 le Degagne imposero un nuovo accordo al vescovo, in base al quale il capitolo della Cattedrale conservava il diritto di presentare i candidati, ma era il Consiglio delle Sette Degagne a rimettere le insegne al nuovo vescovo. Il Vescovo divenne allora un principe elettivo ed il potere temporale apparteneva ormai solamente alle Degagne. Nel 1634 il Vallese divenne ufficialmente una repubblica, la Repubblica delle Sette Degagne (\"R\u00e9publique des Sept Dizains\", \"Republik der Sieben Zehenden\") sotto la direzione del principe vescovo e del balivo (\"bailli\").\nNel 1640 Kaspar Jodok von Stockalper organizz\u00f2 un servizio di corriere fra Milano e Ginevra attraverso il passo del Sempione."}
{"id": "5497273", "revid": "767487", "url": "https://it.wikipedia.org/wiki?curid=5497273", "title": "Alison DiLaurentis", "text": "Alison Lauren DiLaurentis \u00e8 un personaggio immaginario, protagonista della serie televisiva statunitense Pretty Little Liars tratta dalla serie di romanzi di Sara Shepard. Alison \u00e8 interpretata da Sasha Pieterse e nella versione italiana \u00e8 doppiata da Valentina Favazza.\nRagazza pi\u00f9 popolare della scuola, stringe una forte amicizia con Aria Montgomery, Hanna Marin, Spencer Hastings ed Emily Fields.\nNella settima stagione rimane incinta con gli ovuli donati da Emily, con un'operazione progettata da A.D.\nQuesto riavviciner\u00e0 le due ragazze e far\u00e0 capire ad Alison di provare davvero qualcosa per Emily.\nDescrizione.\nAspetto fisico.\nSia nei romanzi che nella serie tv, Alison \u00e8 una ragazza estremamente bella, dai capelli color biondo miele e gli occhi azzurro ceruleo. Ha le labbra a cuore e il viso leggermente rotondo.\nCarattere.\nAlison \u00e8 nota per il suo carattere manipolativo, egoista, crudele e arrogante. La ragazza, prima della sua scomparsa, era solita prendere in giro i compagni meno popolari di lei, facendo loro bullismo. Soprattutto, era solita prendere di mira compagni \"diversi\" come Lucas Gottersman e Mona Vanderwaal. Inoltre, Alison \u00e8 nota anche per le sue rivalit\u00e0 con Jenna Marshall, Melissa Hastings e Toby Cavanaugh e le sue alleanze/amicizie con Charlotte DiLaurentis (fidanzata di suo fratello Jason e sua mentore) e Noel Kahn.\nCon le sue amiche, Alison ha un buon rapporto, anche se il suo pessimo carattere tende a ripercuotersi anche su di loro. In particolare, Alison aveva un rapporto di amore e odio con Spencer, con la quale aveva spesso forti discussioni. Inoltre, Alison tendeva ad avere comportamenti crudeli con Hanna, che predeva in giro per il suo peso, e con Aria, che minacciava per il tradimento di suo padre. Aveva il migliore rapporto con Emily: le due erano migliori amiche, ma quando Emily prov\u00f2 a baciarla perch\u00e9 era innamorata di lei, Alison si infuri\u00f2 e cominci\u00f2 a prendere in giro anche lei.\nNella serie televisiva.\nAlison viene inizialmente descritta come popolare ragazza di Rosewood che intrecciava relazioni con i ragazzi pi\u00f9 grandi. Le sue migliori amiche erano Spencer, Hanna, Aria ed Emily.\nStagione 1.\nLa serie inizia con un flashback alla notte in cui Alison \u00e8 scomparsa. Hanna Marin, Aria Montgomery, Spencer Hastings, Emily Fields e Alison erano ad un pigiama party nel fienile di Spencer. Nel cuore della notte, Aria si sveglia e si rende conto che n\u00e9 Alison n\u00e9 Spencer sono nel fienile. Poco dopo arriva Spencer e dice alle altre ragazze che Alison \u00e8 scomparsa e afferma di averla sentita gridare. La serie riprende un anno dopo la scomparsa di Alison, che per\u00f2 appare attraverso dei flashback, sogni o allucinazioni di Hanna, Aria, Spencer ed Emily.\nLa prima apparizione di Alison \u00e8 nei ricordi di Aria. Nell'o&lt;time&gt;ttobre 2008, m&lt;/time&gt;entre stavano entrambe cercando di seminare la ragazza meno popolare della scuola, Mona Vanderwaal, hanno sorpreso Byron Montgomery, il padre di Aria, a baciare un'altra donna nella sua auto.\nPi\u00f9 tardi, Spencer ha un flashback dell'estate precedente, quando baci\u00f2 Ian Thomas, il fidanzato di sua sorella. Alison minacciava Spencer di rivelare a Melissa Hastings del suo bacio, ma Spencer la ricatt\u00f2 dicendole che in quel caso avrebbe rivelato a tutti la verit\u00e0 sull'incidente che accec\u00f2 Jenna Marshall.\nNell'episodio \"La Cosa Di Jenna\" viene rivelato che la notte del &lt;time&gt;4 Luglio 2009,&lt;/time&gt; Alison pensava che qualcuno la spiasse dalla finestra ed era convinta fosse Toby Cavanaugh. Perci\u00f2 ebbe l'idea di lanciare una bomba a mano nel garage di Toby come vendetta. Emily, Aria, Hanna e Spencer hanno cercato di ritirarsi dal crudele scherzo, ma Alison ha detto loro che Toby doveva pagare. Questo incidente ha accecato in modo permanente Jenna e Alison hanno fatto in modo che Toby si assumesse tutte le responsabilit\u00e0.\nViene poi rivelato che Alison aveva cercato di costringere Aria a dire a sua madre che suo padre la tradiva. Tuttavia, lei non lo ha mai fatto nonostante le minacce di Ali.\nEmily era innamorata di Alison e i sentimenti erano reciproci, anche se Alison ha sempre negato dicendo che a lei piacciono i ragazzi.\nQuando Hanna era bulimica, Alison la costringeva a indurre il vomito per dimagrire.\nSpencer ricorda che la notte in cui Ali scomparve, le due avevano litigato pesantemente. Spencer cedette al ricatto di Ali e le disse che lo avrebbe confessato a sua sorella, ma dopo la loro amicizia sarebbe finita e anche le altre si sarebbero ribellate a lei. Alison ha risposto che sono tutti e quattro suoi burattini, ma Spencer \u00e8 convinta del contrario e le rinfaccia che senza di loro non sarebbe nulla.\nEmily ricorda che il giorno della sua scomparsa, ore prima del pigiama party, Alison le aveva dato una palla di vetro con la neve. Dopo il flashback, Emily esamina la palla e trova una chiave all'interno. Scopre poi che la chiave apre un contenitore in cui sono contenuti video di Ian che le riprendeva. Era lui lo stalker.\nNell'ultimo episodio della Stagione 1, Jenna dice ad Emily, Spencer, Hanna e Aria che Alison era andata a farle visita in ospedale il giorno della sua scomparsa. L'aveva minacciata di trasmettere un video che la mostra andare a letto con Toby, suo fratellastro. Inoltre, Alison la avvis\u00f2 che se fosse tornata a Rosewood, l'avrebbe uccisa.\nStagione 2.\nNel primo episodio, le quattro amiche vedono Jason DiLaurentis, il fratello maggiore di Ali, tornare a vivere nella sua vecchia casa. Ricordano che Ali aveva un rapporto molto complesso con il fratello ed era talvolta sapaventata da lui. Cominciano a sospettare di lui per l'omicidio di Ali, soprattutto perch\u00e9 Jason non si ricorda quello che ha fatto la notte in cui Ali \u00e8 scomparsa. \nEmily, Spencer, Hanna e Aria trovano una parola nella bambola di Alison che dice \"La prossima volta sar\u00e0 il tuo volto, non questa zucca\" e ricordare un evento che \u00e8 accaduto dopo la festa di Halloween di Noel Kahn nel 2008; una scena che non era in questo episodio speciale flashback / Halloween. Alison e le quattro amiche stanno andando a casa dopo la festa e le zucche sono state vandalizzate con la frase \"La prossima volta sar\u00e0 il tuo volto, non la zucca. -A\". Quando le ragazze chiedono ad Alison che cosa ha detto la frase, lei risponde loro che si tratta di un brutto scherzo di Jason e dei suoi amici. Ali si scusa con le ragazze e dice loro che era troppo lontano con quella battuta in casa terrificante, poi le invita a passare la notte in casa, e loro hanno accettato. Dopo il flashback, Spencer, Aria, Emily e Hanna si rendono conto che Alison era anche lei una vittima di \"A\"."}
{"id": "5497279", "revid": "767487", "url": "https://it.wikipedia.org/wiki?curid=5497279", "title": "Gloriana (gruppo musicale)", "text": "I Gloriana sono un gruppo country statunitense formatosi nel 2008."}
{"id": "5497280", "revid": "1305772", "url": "https://it.wikipedia.org/wiki?curid=5497280", "title": "Economia del Nicaragua", "text": "L'economia del Nicaragua si basa, prevalentemente, sul settore primario.\nEsportazioni.\nIl Nicaragua \u00e8 un paese prevalentemente agricolo; l'agricoltura rappresenta il 60% delle esportazioni totali, e ogni anno rende circa 300 milioni di dollari americani. Inoltre, il rum Flor de Ca\u00f1a \u00e8 riconosciuto come uno tra i migliori in America Latina. L'economia agraria del Nicaragua \u00e8 stata storicamente basata sulle esportazioni di colture da reddito, come banane, caff\u00e8, zucchero, carne e tabacco.\nL'industria leggera (\"maquila\"), il turismo, settore bancario, minerario, la pesca e il commercio in generale sono settori in espansione.\nIl Nicaragua dipende anche moltissimo dalle rimesse degli emigrati nicaraguensi che vivono all'estero, con flussi finanziari hanno raggiunto i 655,5 milioni di dollari nel 2006.\nSul versante del Pacifico, il caff\u00e8 e il cotone sono di gran lunga le colture pi\u00f9 importanti dal punto di vista commerciale. Nel 1992, pi\u00f9 terra \u00e8 stata dedicata al caff\u00e8 che a ogni altra coltura, ed \u00e8 leader nelle esportazioni del paese in termini di valore. Quasi due terzi del raccolto del caff\u00e8 provengono dalla parte settentrionale degli altopiani centrali, nella zona nord e ad est della citt\u00e0 di Estel\u00ed.\nNei primi anni 1980, il cotone \u00e8 diventato in Nicaragua il secondo percettore di esportazione pi\u00f9 grande. La produzione \u00e8 centrata su aziende di grandi dimensioni, lungo la costa del Pacifico centrale. Purtroppo, la crescita del settore del cotone ha creato gravi problemi. L'erosione del suolo e l'inquinamento causato dalla pesante uso di pesticidi sono diventate gravi preoccupazioni nel distretto. La resa e le esportazioni sono entrambi in calo dal 1985.\nLe piantagioni sono diffuse nelle pianure dei Caraibi. Dopo aver spazzato via la maggior parte delle malattie delle piante della regione delle banane negli anni prima del 1945, sono stati fatti tentativi di diversificare le colture. Oggi la maggior parte delle banane del Nicaragua sono coltivate nella parte nord-occidentale del paese vicino al porto di Corinto, zona in cui viene anche coltivata la canna da zucchero. Aziende agricole di sussistenza, dove il cibo \u00e8 destinato principalmente alla produzione per il consumo della famiglia di agricoltori, si trovano in tutto il Nicaragua. I generi alimentari coltivati da tali aziende sono riso, fagioli, mais, agrumi, e manioca. La manioca, prodotto tipico simile alla patata, \u00e8 un alimento importante nelle regioni tropicali. Le radici della pianta si possono mangiare bolliti e tagliati o ridotti in farina. La manioca \u00e8 anche l'ingrediente principale di budino di tapioca.\nLe pianure del Pacifico e le parti centrali e meridionali degli altopiani centrali sono principalmente aree di pascolo del bestiame. Un numero particolarmente elevato di capi di bestiame si trova a est del lago di Nicaragua.\nA partire dal 1960, sono cresciute di importanza su entrambe le coste le imprese di gamberetti. I principali centri di gamberi sulla costa del Pacifico sono Corinto e San Juan del Sur. I principali impianti di trasformazione del crostaceo (e delle aragoste) si trovano a Puerto Cabezas, Bluefields, e a Laguna de Perlas.\nL'industria del legname, concentrata soprattutto nella parte orientale del paese, \u00e8 in affanno dal 1980 con le sue attivit\u00e0 limitate da vari problemi. In primo luogo, la mancanza di materia prima di buona qualit\u00e0, gi\u00e0 consumata nel corso del tempo. Inoltre, boschetti di alberi sono rari nelle foreste tropicali: centinaia di specie per ettaro sono la norma, il che complica l'attivit\u00e0 di raccolta. In terza istanza, la maggior parte dei legni preziosi non galleggia e il materiale deve quindi essere trasportato al di fuori del bosco via terra senza la possibilit\u00e0 di far scorrere il legname lungo i fiumi verso le segherie. Infine, nel corso del tempo si sono sempre pi\u00f9 irrigidite le restrizioni a tutela delle foreste e del rischio idrogeologico, viste anche le stagioni di forti piogge che caratterizzano l'area. Nonostante questi ostacoli, l'attivit\u00e0 continua e un solo albero di legno duro pu\u00f2 valere migliaia di dollari.\nL'instabilit\u00e0 politica ha avuto un forte impatto sul settore minerario. Le esportazioni di oro sono in netto calo, e poco sforzo \u00e8 stato fatto per sviluppare i grandi depositi di rame del nord-est. I combattimenti durante la rivoluzione hanno distrutto quasi un terzo dell'industria del Nicaragua. Nella ricostruzione di un tessuto produttivo, il governo sta cercando di modificare il mix industriale del paese e realizzare il decentramento. Prima della rivoluzione, pi\u00f9 del 60 per cento della produzione industriale della nazione, in termini di valore, era concentrata a Managua. Politiche industriali di decentramento possono contribuire a rallentare la crescita delle citt\u00e0 pi\u00f9 grandi, mentre l'assistenza nella redistribuzione del reddito pu\u00f2 aiutare le aree impoverite. Le industrie principali includono trasformazione alimentare, produzione di cemento, lavorazione dei metalli e la raffinazione del petrolio. L'impianto di alimentazione Centroam\u00e9rica sul fiume Tuma negli altopiani centrali \u00e8 stato ampliato, e altri progetti idroelettrici sono stati intrapresi per contribuire a fornire elettricit\u00e0 alle industrie pi\u00f9 giovani della nazione.\nIl nucleo economico del Nicaragua si trova nella zona del Pacifico, dove \u00e8 presente una sviluppata rete ferroviaria e autostradale, che riflette la concentrazione di attivit\u00e0. Il sistema ferroviario \u00e8 pubblico, ma a causa della cattiva gestione i trasporti stanno dirigendosi sempre pi\u00f9 verso l'autotrazione. I mezzi di trasporto per tutto il resto della nazione sono spesso inadeguati alle esigenze. Per esempio, non si pu\u00f2 viaggiare tutto il percorso via autostrada da Managua alla costa caraibica. La strada termina presso la citt\u00e0 di Rama, e il resto del viaggio deve essere completato dal battello lungo la Rio Escondido, un viaggio di cinque ore.\nCorinto \u00e8 l'unico porto in acque profonde moderna in Nicaragua. Esso gestisce sia le esportazioni di prodotti agricoli che le importazioni di merci varie. Il petrolio viene scaricato a Puerto Sandino, da cui diparte un oleodotto verso la raffineria di Managua. Gli scambi con le altre nazioni in America centrale sono aumentati negli ultimi anni. Il Nicaragua \u00e8 stata a lungo considerato come un possibile sito per un nuovo canale che potrebbe completare ed ampliare il Canale di Panama.\nComponenti dell'economia.\nIl Prodotto Interno Lordo (PIL) a parit\u00e0 di potere d'acquisto (PPA), nel 2012 \u00e8 stato stimato a 26,4 miliardi di dollari USD. Il settore dei servizi \u00e8 la principale componente del PIL al 56,9%, seguito dal settore industriale al 26,1% (2006 est). L'agricoltura rappresenta il 17% del PIL, la pi\u00f9 alta percentuale in Centro America (2008 est). Le rimesse degli emigrati rappresentano oltre il 15% del Prodotto nazionale lordo del paese, per una quantit\u00e0 vicina al miliardo di dollari. La forza lavoro del Nicaragua \u00e8 stimata in 2,322 milioni di persone, di cui il 29% \u00e8 occupato in agricoltura, il 19% nel settore industriale e il 52% nel settore dei servizi (est. 2008).\nAgricoltura.\nDopo il 1950 il campo di applicazione della intensit\u00e0 di capitale dell'agricoltura moderna \u00e8 aumentato notevolmente. Tale crescita \u00e8 stata concentrata in colture di esportazione, mentre le colture destinate per uso domestico, ha continuato ad essere prodotta dal lavoro tradizionali metodi intensivi. Il passaggio per l'agricoltura industrializzata ha inoltre ridotto significativamente la percentuale di popolazione dipendono direttamente per l'agricoltura.\nL'agricoltura commerciale prospera nelle Lowlands Pacifico, dove cotone e canna da zucchero sono le colture di base. Anche se caff\u00e8 \u00e8 coltivato nella zona del Pacifico ad altitudini pi\u00f9 di 1.000 piedi (300 metri), la zona pi\u00f9 importante del caff\u00e8 \u00e8 la parte nord-occidentale degli altopiani centrali, a partire da Matagalpa a Jinotega. Bovini per l'esportazione di carne bovina sono allevati nella parte sud-orientale degli altopiani. L'espansione globale della produzione per l'esportazione di grandi proprietari terrieri spinto i piccoli coltivatori che hanno prodotto mais del Paese], fagioli, e Staples dietetici altri su terre marginali, con il risultato che la produzione alimentare non ha potuto tenere il passo con l'aumento della popolazione.\nNel 1990 il governo ha avviato gli sforzi per diversificare l'agricoltura. Alcune delle nuove colture di esportazione sono state orientate arachidi, sesamo, meloni, e cipolle.\nPesca e silvicoltura.\nLo sfruttamento delle foreste e la pesca sono le basi dell'economia della costa orientale. In termini nazionali, tuttavia, non era un settore importante fino al decollo del settore della pesca nel tardo XX secolo. Il legno di mogano \u00e8 raccolto sulla costa atlantica gi\u00e0 a partire all'inizio del XIX secolo. Nel XX secolo comincia invece lo sfruttamento del legno di pino. In entrambi i casi, la risorsa \u00e8 stata gestita in modo da avere un rendimento costante\nL'industria ittica del Nicaragua opera al largo di entrambe le coste e nelle acque dolci del Lago Nicaragua. Il lago ha anche un settore dedicato all'acquacoltura. La pi\u00f9 preziosa delle specie catturate sono i gamberetti e le aragoste. Il governo ha ampliato le dimensioni della flotta di pesca nel 1980, il che ha permesso una rapida espansione delle esportazioni di pescato. A causa di un eccessivo sfruttamento, invece, \u00e8 calata notevolmente, sulla costa caraibica, la pesca della tartaruga.\nIndustria mineraria e produzione di energia.\nL'industria mineraria contribuisce in Nicaragua a meno dell'1% del prodotto interno lordo (PIL). Nonostante lo scarso peso sull'aggregato, oro e argento costituiscono ancora fonte di reddito nelle zone del centro-nord e del nord-est.\nCirca la met\u00e0 dell'energia del Nicaragua \u00e8 prodotta dal legno, mezzo di cucina e riscaldamento pi\u00f9 comune nelle zone rurali. Importanti fonti nazionali di energia elettrica sono l'idroelettrico ed il geotermico, quest'ultimo dovuto allo sfruttamento del vulcano Momotombo, nei pressi di Managua. La maggior parte dell'elettricit\u00e0 utilizzata a scopi commerciali \u00e8 generata dal petrolio importato.\nManifattura.\nAnche se il settore manifatturiero dell'economia contribuisce un po' pi\u00f9 al PIL di quello agricolo, che impiega molte meno persone. \u00c8 stato tradizionalmente interessato gran parte con la trasformazione dei prodotti agricoli, ed \u00e8 fornito del mercato domestico con alimenti, bevande, oli alimentari, sigarette e prodotti tessili. Inoltre sono stati fabbricati gli oggetti di metallo leggero, materiali da costruzione, del legno e prodotti in carta, e di sostanze chimiche come fertilizzanti e pesticidi.uuuu\nIl settore manifatturiero \u00e8 stato esteso al di l\u00e0 di queste aree nel 1990 con l'introduzione delle industrie maquila, in cui pezzi importati sono riuniti per riesportazione. I principali prodotti sono capi di abbigliamento, calzature, telai in alluminio, e gioielli (la crescita del settore \u00e8 rallentata dal 2000 per la crescente concorrenza dei mercati asiatici, in particolare la Cina).\nSviluppo Economico nel XXI secolo.\nIl Nicaragua ha sottoccupazione diffusa e la seconda fonte di reddito pro capite pi\u00f9 basso nell'emisfero occidentale. Il DRCAFTA (CAFTA) \u00e8 stato in vigore dall'aprile 2006 e ha ampliato le opportunit\u00e0 di esportazione per molti prodotti agricoli e fabbricati. Tessili e l'abbigliamento costituiscono quasi il 60% delle esportazioni del Nicaragua, ma i recenti aumenti del salario minimo hanno una forte possibilit\u00e0 di erosione del vantaggio comparativo in questo settore. Il Nicaragua si basa su assistenza economica internazionale per soddisfare gli obblighi di finanziamento del debito interno ed esterno. All'inizio del 2004, il Nicaragua ha depositato circa 4,5 miliardi di dollari in termini di riduzione del debito estero sotto i Paesi poveri fortemente indebitati, e nel mese di ottobre 2007, il Fondo Monetario Internazionale, ha approvato un nuovo Poverty Reduction and Growth Facility. Nonostante questo, gravi carenze di bilancio derivanti dalla sospensione di grandi quantit\u00e0 di sostegno diretto al bilancio da donatori esteri interessati ai pi\u00f9 recenti sviluppi politici ha causato un rallentamento degli esborsi PRGF. Allo stesso modo, le preoccupazioni del settore privato che circonda la gestione delle questioni economiche da parte di Daniel Ortega hanno diminuito gli investimenti. La crescita economica \u00e8 rallentata nel 2009, a causa della diminuita domanda di esportazione degli Stati Uniti e dei mercati americani, i prezzi delle materie prime pi\u00f9 bassi per le esportazioni agricole e basse rimesse crescita. Le rimesse sono equivalenti a circa il 15% del prodotto interno lordo.\nPovert\u00e0.\nIl Nicaragua \u00e8 il secondo paese pi\u00f9 povero nelle Americhe, preceduto solo da Haiti. Infatti, nel 2012 il PIL (PPA) del Nicaragua era di 26.379 milioni rispetto ai 12.802 milioni di Haiti; il PIL pro capite (PPA) era di 4.352 dollari per il Nicaragua e 1.229 dollari per Haiti.\nNel 2009 alcune stime del Fondo Monetario Internazionale suggerivano che il Nicaragua era diventato il paese pi\u00f9 povero, al di sotto di Haiti, a partire da aprile 2009.\nTale rapporto si poneva anche in un momento in cui il presidente del Nicaragua Daniel Ortega non aveva ottenuto i 60 milioni di dollari in aiuti economici dagli Stati Uniti finanziati dal Millennium Challenge Corporation a causa di irregolarit\u00e0 nelle sue elezioni presidenziali. Il Millennium Challenge Corporation aveva infatti finanziato il Nicaragua con circa 175 milioni di dollari, ma in seguito ad accertamenti sono stati trattenuti 62 milioni di dollari dal fondo di sviluppo del paese. Secondo la CIA Fact Book, l'inflazione media dal 2000 al 2006 \u00e8 stata dell'8,1%. A partire dal 2007, l'inflazione del Nicaragua \u00e8 al 9,8%. La Banca Mondiale indica una moderata crescita economica, a una media del 5% dal 1995 al 2004.\nSecondo il PNUD, il 48% della popolazione in Nicaragua vive al di sotto della soglia di povert\u00e0. Il 79,9 % della popolazione vive con meno di 2 dollari al giorno. La disoccupazione \u00e8 pari al 3,9%, un altro 46,5% sono sottoccupati (stime 2008). Come in molti altri paesi in via di sviluppo, una parte importante della popolazione povera in Nicaragua \u00e8 rappresentata da donne. Inoltre, una percentuale relativamente alta di nuclei famigliari ha una donna come capo famiglia: il 39% in aree urbane e il 28% in zone rurali. Secondo dati delle Nazioni Unite, l'80% degli indigeni (che costituiscono il 5% della popolazione) vive con meno di 1 dollaro al giorno. Secondo il FAO, il 27% dei nicaraguensi \u00e8 affetto da denutrizione, la pi\u00f9 alta percentuale in Centro America."}
{"id": "5497282", "revid": "1543377", "url": "https://it.wikipedia.org/wiki?curid=5497282", "title": "Lista delle famiglie linguistiche", "text": "Una Famiglia linguistica \u00e8 formata da un gruppo di lingue, discendenti da una lingua ancestrale comune (denominata Protolingua).\nNell'elenco seguente sono riportate le maggiori famiglie linguistiche del mondo ordinate per numero di locutori:"}
{"id": "5497283", "revid": "298229", "url": "https://it.wikipedia.org/wiki?curid=5497283", "title": "Concilio di Costantinopoli VI", "text": ""}
{"id": "5497288", "revid": "2140897", "url": "https://it.wikipedia.org/wiki?curid=5497288", "title": "Trouble with My Baby", "text": "Trouble with My Baby \u00e8 un singolo della cantante britannica Paloma Faith, il terzo estratto dal suo terzo album in studio \"A Perfect Contradiction\" e pubblicato l'11 agosto 2014.\nLa canzone \u00e8 stata scritta da Paloma Faith, Andrea Martin e Steve Robson."}
{"id": "5497298", "revid": "119487311", "url": "https://it.wikipedia.org/wiki?curid=5497298", "title": "De casibus virorum illustrium", "text": "Il De casibus virorum illustrium \u00e8 un'opera latina di Giovanni Boccaccio, scritta dopo la \"conversione all'umanesimo\" tra gli anni '50 e '60 del XIV secolo e dedicata a Mainardo Cavalcanti.\nStruttura.\nContenuto.\nOpera in prosa composta da 174 capitoli raggruppati in 9 libri, nel \"De viris illustribus\" Boccaccio ripercorre le sventure pi\u00f9 celebri avvenute, nella storia dell'umanit\u00e0, a partire dalla creazione al XIV secolo. I protagonisti sono sia uomini che donne, sia virtuosi che viziosi, tratti sia dalla Bibbia che dalla storia (si ricordano Adamo ed Eva, Saul, Agamennone, Didone, Tarquinio il Superbo, Odoacre fino a giungere a Giovanni II il Buono di Francia, il personaggio pi\u00f9 vicino cronologicamente a Boccaccio). Si ricordano anche casi di uomini politici che Boccaccio conobbe tramite fonti orali a lui vicine o addirittura di persona: il rogo di Jacques de Molay, maestro dei templari messo al rogo nel 1314 (testimone oculare il padre); Gualtieri di Brienne, detto il \"Duca di Atene\", cacciato da Firenze nel 1343.\nFinalit\u00e0.\nIl \"De casibus\" ha una finalit\u00e0 educativa. Boccaccio, infatti, dichiara di voler giovare alla patria, di ammorbidire i cuori di pietra dei suoi lettori (\"saxea corda\") con la forza degli esempi di coloro che in ogni et\u00e0, dopo aver raggiunto lo splendore, hanno abbandonato la via giusta e sono miseramente caduti. In sostanza, nel \"De casibus\" Boccaccio cerca di delineare un modello etico retto ed onesto, volto a modellare lo spirito civile degli uomini per la costruzione di una societ\u00e0 migliore. Inoltre, Boccaccio riflette ancora sulla volubilit\u00e0 della Fortuna, tema a lui particolarmente caro, che scandisce l'intero susseguirsi degli eventi che mutano le sorti di tutti gli uomini, comprese le donne.\nLa tecnica della \"visione\" e i giudizi morali.\nPer mettere in scena questa raccolta, Boccaccio usa l'espediente della \"visione\" (in senso di epifania), ripreso gi\u00e0 anni prima nell'\"Amorosa Visione\" e che ritorner\u00e0, come \"t\u00f2pos\", ne \"Il Corbaccio\". L'autore/protagonista, nell'opera, \u00e8 infatti contorniato da una moltitudine di infelici, da cui ne sceglie alcuni sulla base delle loro richieste di essere ricordati presso i posteri. Tra questi, si ricordano: Cicerone, criticato durissimamente per la sua mancanza di coerenza tra l\"'oratio\" (cio\u00e8 quanto si \u00e8 predicato a parole) e la vita (intesa come esplicazione della dottrina morale esplicata nell'\"oratio\"); Dante: \u00e8 l'unico degli autori passati che Boccaccio tratta con stima e lode. Infine, fa la sua apparizione Petrarca, nell'VIII libro, che rimprovera Boccaccio per la condotta licenziosa di vita.\nDatazione.\nL'opera \u00e8 datata in due fasi redazionali distinte: una prima fase risale agli anni tra il 1355 e il 1360. Verso la fine della sua vita, Boccaccio riprese in mano l'opera, ampliandola quando fu presentata al siniscalco del Regno di Napoli, il fiorentino Mainardo Cavalcanti.\nFortuna.\nDel \"De Casibus\" \u00e8 testimoniato un solo codice nella \"Parva Libreria\" di Santo Spirito. Non \u00e8 stato tramandato alcun autografo. In generale, abbiamo 137 codici."}
{"id": "5497307", "revid": "126257", "url": "https://it.wikipedia.org/wiki?curid=5497307", "title": "Ponte rigido", "text": ""}
{"id": "5497308", "revid": "436907", "url": "https://it.wikipedia.org/wiki?curid=5497308", "title": "Wanderlust (The Weeknd)", "text": "Wanderlust \u00e8 un singolo del cantante canadese The Weeknd, pubblicato il 31 marzo 2014 come quinto estratto dal primo album in studio \"Kiss Land\".\nIl brano contiene un campionamento di \"Precious Little Diamond\" del gruppo olandese Fox the Fox (1983)."}
{"id": "5497311", "revid": "958063", "url": "https://it.wikipedia.org/wiki?curid=5497311", "title": "James Ware", "text": ""}
{"id": "5497317", "revid": "1699816", "url": "https://it.wikipedia.org/wiki?curid=5497317", "title": "Wasted (Ti\u00ebsto)", "text": "Wasted \u00e8 un singolo del DJ olandese Ti\u00ebsto, realizzato in collaborazione con il cantante statunitense Matthew Koma e pubblicato nel 2014 come estratto dall'album \"A Town Called Paradise\"."}
{"id": "5497319", "revid": "958063", "url": "https://it.wikipedia.org/wiki?curid=5497319", "title": "Charlie Scaggs", "text": ""}
{"id": "5497325", "revid": "599013", "url": "https://it.wikipedia.org/wiki?curid=5497325", "title": "Carli Lloyd (calciatrice)", "text": "Si \u00e8 aggiudicata il titolo di migliore calciatrice dell'anno per due anni consecutivi, nel 2015 come FIFA World Player e nel 2016 come The Best FIFA Women's Player.\nCarriera.\nClub.\nNel corso della sua carriera con i club, Carli Lloyd ha giocato per diverse squadre statunitensi e ha avuto una breve esperienza nel Manchester City. \nNazionale.\nLa sua prima apparizione per la nazionale femminile degli Stati Uniti risale al 10 luglio 2005, nell'amichevole contro l'Ucraina, subentrando nel secondo tempo a Aly Wagner. \nIl 6 luglio 2015, durante la finale del mondiale femminile contro il Giappone, vinta per 5-2, mette a segno una tripletta nei primi 16 minuti. Con questa tripletta vince la classifica marcatori del torneo con 6 gol, insieme alla tedesca C\u00e9lia \u0160a\u0161i\u0107, e permette agli Stati Uniti di laurearsi per la terza volta campioni del mondo. Nel 2019 si laurea per la seconda volta campione del mondo, questa volta battendo in finale per 2-0 i Paesi Bassi.\nIl 16 agosto 2021 ha annunciato il ritiro dall'attivit\u00e0 agonistica nel corso dello stesso anno."}
{"id": "5497334", "revid": "599013", "url": "https://it.wikipedia.org/wiki?curid=5497334", "title": "Artichia", "text": "Artichia () era una polis dell'antica Grecia ubicata nell'Epiro.\nStoria.\nL'unica testimonianza nota \u00e8 la nomina di un teorodoco della citt\u00e0, menzionata intorno all'anno 355 a.C., per accogliere un teoro di Epidauro.\nNon si conosce l'esatta ubicazione, anche se si ritiene potesse trovarsi in Parauaia, un distretto del nord dell'Epiro, vicino a P\u00ebrmet, oggi in Albania."}
{"id": "5497342", "revid": "287204", "url": "https://it.wikipedia.org/wiki?curid=5497342", "title": "Mori (Giappone)", "text": ""}
{"id": "5497349", "revid": "110157", "url": "https://it.wikipedia.org/wiki?curid=5497349", "title": "Rashtriya Samajwadi Congress", "text": "Rashtriya Samajwadi Congress (RSC) (National Socialist Congress) \u00e8 stato un partito politico dello Stato indiano del Bengala Occidentale dal 1986 al 1989.\nFu fondato dall'esponente di spicco dell'Indian National Congress Pranab Mukherjee - dal 2012 Presidente dell'India - a seguito della sconfitta nella corsa alla guida dell'INC, dopo l'assassinio di Indira Gandhi.\nMukherjee era contrario alla nomina di Rajiv Gandhi a primo ministro, indicando se stesso come \"successore di diritto\" in ragione della sua anzianit\u00e0 di militanza nel partito del Congresso e criticando aspramente il carattere dinastico della transizione.\nIl RSC torn\u00f2 nell'INC nel 1989 dopo aver preso atto di non riuscire ad attrarre personalit\u00e0 politiche di rilievo n\u00e9 consensi elettorali consistenti.\nMukherjee rinunci\u00f2 di fatto all'ambizione di diventare trascinatore di masse socio-elettorali e fu ben riaccolto nel suo vecchio partito, riuscendo ad accreditarsi come alleato fedele della Famiglia Nehru\u2013Gandhi."}
{"id": "5497353", "revid": "6923", "url": "https://it.wikipedia.org/wiki?curid=5497353", "title": "Lucy Bronze", "text": "Carriera.\nClub.\nNel 2014 decide di trasferirsi al , club che ha appena cambiato denominazione, iscritta alla stagione entrante di FA Women's Super League 1. Al suo primo anno con la nuova societ\u00e0 contribuisce a raggiungere il quinto posto in campionato e a conquistare, per la prima volta nella storia sportiva del Manchester City, la FA Women's Super League Cup. Il successivo la squadra si rivela ancora pi\u00f9 competitiva, conquistando il secondo posto nel campionato 2015, che al terzo anno riesce a centrare la vittoria della FA Women's Super League 1 2016. Nel frattempo, grazie ai risultati ottenuti in campionato, la squadra affianca il nel rappresentare l'Inghilterra all'edizione 2016-2017 della UEFA Women's Champions League. Grazie alla sua rete segnata nella partita di ritorno ai quarti di finale, siglata al 41' alle danesi del , la squadra accede alle semifinali.\nNell'estate 2017 lascia il Manchester City e firma un contratto triennale con l'Olympique Lione. Con la maglia delle francesi, vince tre edizioni consecutive della UEFA Women's Champions League, oltre a numerosi titoli nazionali. Nel 2020 fa ritorno al Manchester City.\nNazionale.\nLucy Bronze inizia ad essere convocata dalla Football Association per vestire la maglia delle nazionali inglesi giovanili dal 2008, inserita nella rosa della formazione Under-17 impegnata al campionato mondiale di categorie di Nova Zelanda 2008 e dove la squadra, affidata a Lois Fidler, \u00e8 inserita nel gruppo D assieme alle pari et\u00e0 di , e . Fa il suo debutto nel torneo il 29 ottobre, nell'incontro vinto 3-0 sulle brasiliane, e gioca tutte le successive cinque partite che consentono alla sua squadra di superare fase a gironi e quarti di finale, battute alle semifinali del 13 novembre a Christchurch dalla e superate anche nella finale per il terzo posto, giocata il 16 novembre North Harbour Stadium di Auckland, dalla per 3-0 . Quelli sono gli unici incontri che Bronze disputa con le Under-17.\nL'anno successivo \u00e8 convocata nella formazione Under-19 dal responsabile tecnico Mo Marley, incaricata dalla FA per guidare la squadra alle qualificazioni dell'Europeo Under-19 di Bielorussia 2009.\nNel maggio 2015 il selezionatore della nazionale Mark Sampson inserisce Bronze nella rosa dell'Inghilterra impegnata nella fase finale del Mondiale di Canada 2015, e dove verr\u00e0 impiegata in tutti i sei incontri disputati. Il 22 giugno 2015, nella partita degli ottavi di finale giocata al TD Place Stadium di Ottawa, al 76' sigla la rete che fissa sul 2-1 il risultato contro le avversarie della Norvegia, risultando determinante per il passaggio del turno anche cinque giorni dopo, nell'incontro disputato al BC Place di Vancouver, segnando al 14' il gol del parziale 2-0 sul Canada, partita poi terminata 2-1 per le inglesi, permettendo alla squadra di accedere alle semifinali, sconfitte in zona Cesarini dal Giappone per 2-1, e alla conclusiva finale per terzo posto, conquistata battendo 1-0 la Germania.\nNel 2017 partecipa al campionato europeo, dove l'Inghilterra esce in semifinale. Due anni dopo prende parte al campionato mondiale, uscendo ancora una volta in semifinale. Nel 2021 partecipa con la Gran Bretagna ai Giochi Olimpici, venendo eliminata ai quarti di finale."}
{"id": "5497361", "revid": "767487", "url": "https://it.wikipedia.org/wiki?curid=5497361", "title": "Embryons dess\u00e9ch\u00e9s", "text": "Gli Embryons dess\u00e9ch\u00e9s (\"Embrioni disseccati\") sono una composizione musicale parodistica per pianoforte di Erik Satie, scritta nel 1913. Furono composti di getto nel corso di cinque giorni (30 giugno-4 luglio) e dedicati a Suzanne Roux, \u00c9douard Dreyfus e Jane Mortier. Il compositore francese prende di mira gli imitatori senza talento dei grandi maestri, che paragona a embrioni di organismi come il cetriolo di mare (oloturia) e certi crostacei.\nStruttura.\nGli \"Embryons dess\u00e9ch\u00e9s\" si compongono di tre movimenti."}
{"id": "5497362", "revid": "1605525", "url": "https://it.wikipedia.org/wiki?curid=5497362", "title": "Il bagno rituale", "text": "Il bagno rituale (in originale \"The Ritual Bath\") \u00e8 il primo romanzo della scrittrice Faye Kellerman, pubblicato nel 1986.\nNascono con questo libro i protagonisti di una ventina di romanzi che in Italia sono praticamente sconosciuti: l'investigatore Peter Decker (quasi quarantenne, di origine ebraica ma adottato e cresciuto da una famiglia cristiana) e Rina Lazarus (giovane vedova ventiseienne, ebrea che ha scelto di vivere in una comunit\u00e0 giudaica ortodossa per poter crescere i propri figli).\nTrama.\nPeter, sulle tracce di uno stupratore seriale, viene chiamato ad indagare sulla violenza carnale avvenuta in una comunit\u00e0 ebraica stanziata alla periferia di Los Angeles. Il brutale atto \u00e8 avvenuto appena fuori dall'edificio delle vasche per la purificazione (mikvah) contro una madre di famiglia sconvolta pi\u00f9 nella mente che nel corpo.\nPer Peter, considerato un non ebreo, non \u00e8 facile trovare collaborazione e solo la giovane Rina Lazarus lo aiuter\u00e0. Nonostante la sua condizione vedovile in una comunit\u00e0 ortodossa e l'inconsapevolezza delle vere origini dell'investigatore, Rina si sentir\u00e0 attratta cos\u00ec come \u00e8 evidente il sentimento che Peter prova per lei."}
{"id": "5497381", "revid": "31886", "url": "https://it.wikipedia.org/wiki?curid=5497381", "title": "In Dreams (singolo)", "text": "In Dreams \u00e8 un brano musicale scritto ed interpretato dal cantautore statunitense Roy Orbison. Romantica ballata d'amore, venne pubblicata su singolo dalla Monument Records nel febbraio 1963. Dato il successo riscosso, la canzone divenne la title track dell'omonimo album di Orbison, pubblicato nel luglio dello stesso anno. Il brano possiede una struttura atipica costituita da sette movimenti musicali durante i quali Orbison canta due ottave sopra, ben oltre il range della maggior parte dei cantanti rock and roll dell'epoca.\nIl singolo raggiunse la settima posizione nella classifica statunitense \"Billboard\" Hot 100, e rest\u00f2 in classifica in Gran Bretagna per cinque mesi mentre Orbison girava il Paese in tour insieme ai Beatles. La traccia acquis\u00ec ulteriore fama nel 1986, quando venne inserita nel film \"Velluto blu\" di David Lynch, che la utilizz\u00f2 in maniera decontestualizzata e provocatoria nel suo thriller. La rivista \"Rolling Stone\" classific\u00f2 \"In Dreams\" alla posizione numero 319 nella lista delle migliori 500 canzoni di sempre da loro redatta.\nIl brano.\nNel 1956, Roy Orbison era sotto contratto con la Sun Records, casa discografica responsabile di aver lanciato leggende rockabilly come Elvis Presley e Carl Perkins. Orbison riscosse un successo marginale alla Sun Records, ma sentiva che il suo talento non veniva impiegato in maniera appropriata perch\u00e9 gli veniva chiesto di cantare semplici canzoni rock and roll con un sacco di chitarre e batteria.\nNel 1960, quando si trasfer\u00ec alla Monument Records, lo stile di Orbison mut\u00f2 in quello che lo avrebbe contraddistinto per tutta la sua carriera. Con brani quali \"Only the Lonely\", composta insieme a Joe Melson, le canzoni di Orbison divennero ballate introspettive e malinconiche, nelle quali poteva dispiegare tutta la sua estensione vocale con un appropriato accompagnamento orchestrale.\nComposizione.\nA posteriori, Orbison dichiar\u00f2 che l'ispirazione per \"In Dreams\" gli era \"venuta in sogno mentre dormiva\", come accaduto per molte altre sue composizioni. Egli spesso ascoltava della musica prima di dormire e si addormentava con la radio accesa. In questa particolare occasione, tuttavia, egli era mezzo sveglio quando gli venne l'idea per la canzone, e pens\u00f2: \"Ragazzi questa \u00e8 proprio buona. Devo finirla questa\". Quando si svegli\u00f2 la mattina dopo, l'intera composizione fu completata in 20 minuti.\n\"In Dreams\", come molte altre canzoni di Orbison, si discosta dalla struttura tipica strofa-ritornello-strofa-bridge-coro comune alla maggior parte dei brani rock and roll, optando per una maggiore atmosfera \"onirica\". La traccia inizia come una sorta di ninna nanna con un accompagnamento minimale di chitarra acustica, dove Orbison introduce agli ascoltatori: \"\u00abA candy-colored clown they call the sandman\u00bb\". Il \"sandman\", l'uomo dei sogni nella cultura anglosassone, lo fa addormentare, mentre egli inizia a cantare dei suoi sogni sull'amata. La batteria aumenta di ritmo seguendo il testo cantato da Orbison mentre egli sprofonda nell'incoscienza, un pianoforte si aggiunge mentre il cantante racconta di come passa le giornate con il suo amore, accompagnato dai sospiri del coro.\nAccoglienza e lascito.\nRegistrata negli studi Monument di Nashville all'inizio del 1963, \"In Dreams\" raggiunse la posizione numero 7 nella classifica \"Billboard\"'s Hot 100 negli Stati Uniti restando in classifica per 13 settimane. Durante i cinque mesi di permanenza in classifica della canzone, Orbison sostitu\u00ec il chitarrista Duane Eddy nel corso di una tourn\u00e9e in Inghilterra. Egli era gi\u00e0 molto famoso in Gran Bretagna, e divise il tour con i Beatles, gruppo del quale non aveva mai sentito parlare. La tourn\u00e9e fece il tutto esaurito dappertutto. Il primo incontro tra Orbison e John Lennon non fu del tutto amichevole in quanto Orbison era infastidito dalle orde di ragazzine urlanti devote ai Beatles che infestavano lo show quando invece pensava di essere lui stesso l'attrazione principale del tour. La Beatlemania, tuttavia, proseguiva inarrestabile e Orbison si rassegn\u00f2 ad esibirsi per primo sul palco. Durante la serata d'apertura, il pubblico reag\u00ec molto positivamente alle ballate sentimentali di Orbison, soprattutto nei confronti di \"In Dreams\", con la quale egli termin\u00f2 la sua esibizione prima di lasciare spazio ai Beatles.\n\"Velluto blu\".\nNel 1987 venne pubblicata una compilation di successi di Orbison intitolata \"In Dreams: The Greatest Hits\". Essa coincise con l'uscita nei cinema del thriller dark e surreale \"Velluto blu\", diretto da David Lynch. Orbison rimase molto stupito dal modo improprio nel quale Lynch aveva utilizzato la sua canzone nel film. Nella pellicola, uno psicopatico omicida di nome Frank Booth (interpretato sullo schermo da Dennis Hopper) \u00e8 ossessionato dalla canzone e chiede che venga cantata ancora e ancora, chiamandola \"Candy Colored Clown\". In una scena, essa viene cantata in playback da un effeminato e sinistro personaggio tenutario di un bordello interpretato da Dean Stockwell, e dopo l'esibizione, Booth picchia selvaggiamente il protagonista del film. A proposito di \"In Dreams\", Lynch disse: \u00ab\u00e8 una bellissima canzone ed \u00e8 stata composta da Roy... Quel testo... si sente che significa veramente qualcosa per lui. E cos\u00ec accade che una canzone possa significare qualcosa di diverso se messa in un contesto differente. E il modo nel quale Frank Booth usa la canzone in due momenti separati della storia, \u00e8 qualcosa di incredibile. Ma posso capire perch\u00e9 Roy si sia sentito infastidito, perch\u00e9 per lui significava qualcosa d'altro\u00bb.\nOrbison non autorizz\u00f2 l'utilizzo del brano e non era al corrente dell'inclusione dello stesso nel film di Lynch, ma la presenza di \"In Dreams\" nella pellicola ebbe un effetto \"rigenerante\" per la sua carriera, che era in stallo fin dagli anni settanta. La rivista \"BAM\" defin\u00ec la canzone \"l'epicentro emotivo del film\". Dopo che il film divenne un cult movie, e dopo aver rivisto la pellicola di Lynch svariate volte, alla fine Orbison riconsider\u00f2 la sua posizione. Addirittura, alcuni fotogrammi del film furono inclusi nel videoclip di \"In Dreams\" appositamente girato nel 1987 (ben 24 anni dopo l'uscita originaria del singolo) grazie al rinnovato interesse generale nei confronti della canzone.\nCover.\nI Pointy Shoe Factory pubblicarono una versione in uptempo per violino di \"In Dreams\". La reinterpretazione venne inclusa nell'album di debutto della band, \"The \"Unforgettable\" Sound of the Pointy Shoe Factory\"."}
{"id": "5497384", "revid": "648716", "url": "https://it.wikipedia.org/wiki?curid=5497384", "title": "Assa (Calcidica)", "text": "Assa o Asera () era citt\u00e0 dell'antica Grecia ubicata nella penisola Calcidica.\nStoria.\nViene citata da Erodoto come una delle citt\u00e0 \u2014assieme a Piloro, Singo e Sarte\u2014 situate nei pressi del monte Athos dove Serse I aveva fatto aprire un canale per consentire il passaggio della sua flotta. In questa citt\u00e0 reclut\u00f2 mercenari, nella sua spedizione del 480 a.C. contro la Grecia.\nSuccessivamente la citt\u00e0 fece parte della lega delio-attica visto che \u00e8 menzionata nella lista delle citt\u00e0 tributarie di Atene dal 454 al 433 a.C.\nViene localizzata alla fine del golfo Singitico nella penisola Calcidica."}
{"id": "5497385", "revid": "298055", "url": "https://it.wikipedia.org/wiki?curid=5497385", "title": "Riley Adams", "text": ""}
{"id": "5497388", "revid": "98469043", "url": "https://it.wikipedia.org/wiki?curid=5497388", "title": "Osposidda (brano musicale)", "text": "Osposidda \u00e8 una canzone scritta nel 1987 da Paolo Pillonca e musicata dal cantautore Piero Marras ed inserita nell'album Funtanafrisca. \nStoria.\n\"Osposidda\" \u00e8 il nome della localit\u00e0 dove, il 18 gennaio 1985, si svolse il tristemente noto omonimo conflitto. A seguito di un sequestro di persona avvenuto ad Oliena, un gruppo di paesani del rapito inseguirono i rapitori che si dirigevano verso Orgosolo. Contemporaneamente entravano in azione le forze dell'ordine. Dopo alcune ore i sequestratori, con l'aiuto dei volontari, furono braccati dalle forze dell'ordine. Dopo aver abbandonato l'ostaggio, i rapitori ingaggiarono un conflitto a fuoco con le forze dell'ordine, che si concluse tragicamente con l'uccisione di cinque persone, i quattro rapitori ed un sovrintendente di polizia.\nI cadaveri dei sequestratori furono trasportati su alcuni camion scortati dalla polizia a sirene spiegate. Questo fatto, che fu interpretato da molti come un'ostentazione dei cadaveri alla stregua di trofei di caccia, caus\u00f2 accese polemiche."}
{"id": "5497414", "revid": "767487", "url": "https://it.wikipedia.org/wiki?curid=5497414", "title": "Marcello Signoretti", "text": "Abba Marcello (\u201cAbba\u201d significa \u201cpadre\u201d nella lingua dell'Etiopia) \u00e8 attualmente sacerdote diocesano presso il vicariato apostolico di Soddo, capoluogo della regione del Wolaita, in Etiopia.\nDopo aver lavorato come ragioniere per gran parte della sua vita, ha ricevuto gli ordini a sessant'anni, per mano del vescovo missionario Domenico Marinozzi. La decisione \u00e8 maturata in seguito a dolorose vicissitudini familiari.\nAd Abba Marcello la citt\u00e0 di Soddo ha dedicato una strada nel 2009. Il sacerdote \u00e8 l'ideatore dello \"Smiling Children Town\", voluto per togliere i bambini dalla strada e sostenuto dalla onlus Villaggio dei Ragazzi Sorridenti. Si tratta di un progetto che fornisce ai ragazzi di strada alcuni servizi, tra cui cibo, alloggio e rudimenti di formazione lavorativa. L'obiettivo \u00e8 permettere alle nuove generazioni di riuscire ad aprire in futuro laboratori artigiani.\nAbba Marcello si adopera con la sua attivit\u00e0 missionaria per combattere i casi di grave miseria frequenti a Soddo. Si sposta per il Paese con il Carcarr\u00f2, un camion attrezzato per l'Africa e le sue strade dissestate o inesistenti, donato in memoria di Dino Pericoli allo \"Smiling Children Town\". Il nome significa \u201cfacocero\u201d in etiopico. Con il Carcarr\u00f2 Abba Marcello raggiunge le case di fango, paglia e lamiera della zona, quasi sempre prive di acqua potabile e corrente elettrica e spesso colpite da malattie come elefantiasi, malaria, lebbra e tracoma.\nAl sacerdote \u00e8 stato dedicato un libro, \"Abba Marcello. Viaggio nel cuore dell'Africa missionaria\", scritto da Vincenzo Varagona e pubblicato nel 2011.\nL'opera \u00e8 la sintesi di tre reportage realizzati in Africa fra il 1995 e il 2009."}
{"id": "5497417", "revid": "1745361", "url": "https://it.wikipedia.org/wiki?curid=5497417", "title": "Regus", "text": "Regus \u00e8 una multinazionale che opera a livello globale offrendo spazi di lavoro flessibili. Dal 26 marzo 2015 Regus ha un network di pi\u00f9 di 3000 Business Center in 120 paesi. Fondata a Bruxelles, in Belgio, nel 1989, Regus ha sede a Lussemburgo e conta circa 8.700 dipendenti. Quotata nella Borsa Valori di Londra ed \u00e8 parte del FTSE 250 Index.\nRegus in Italia.\nPresente in Italia dal 1996, i Business Center Regus hanno sede in 11 delle principali citt\u00e0 italiane: Milano, Bergamo, Brescia, Bologna, Firenze,Genova, Torino, Padova, Roma, Napoli, Verona. La sede principale si trova a Milano e vanta 40 centri nei punti nevralgici della citt\u00e0, esempio: Milano Carrobbio, Milano Duomo, Milano Velasca, Milano Centrale, Milano Montenapoleone, Milano Brera, Milano North Park Expo, Milano Maciachini, Milano Linate, MilanoFiori, Milano Galleria Vittorio Emanuele II e Milano Fiera. Mentre nella Capitale Regus gestisce attualmente 13 centri di cui tre sotto il brand Spaces e uno Signature by Regus.\nRegus in Svizzera.\nRegus in Svizzera \u00e8 presente in 12 citt\u00e0 (Basilea, Berna, Carouge, Ginevra, Losanna, Lucerna, Lugano, Nyon, Pf\u00e4ffikon, Winterthur, Zugo, Zurigo) con 52 centri, il primo centro \u00e8 stato aperto a Ginevra nel 1993.\nLa storia.\nL'azienda viene fondata nel 1989 quando l'imprenditore Mark Dixon, durante una breve sosta a Bruxelles, not\u00f2 quanti professionisti fossero costretti a riunirsi negli hotel e nei bar, in mancanza di uffici temporanei: eppure, pens\u00f2, doveva esistere un modo migliore di lavorare quando si era fuori casa o in viaggio. Dixon ebbe quindi un'idea: rivoluzionare il concetto di \u201cambiente lavorativo\u201d, convincendo sia le aziende sia i liberi professionisti ad affidare la ricerca di un working space ad un fornitore specializzato.\nNel 1994 la societ\u00e0 entra nel mercato latinoamericano con un business center a San Paolo e nel 1999 entra nel mercato asiatico con il suo primo business center a Pechino.\nLa svolta si verifica nel 2000 quando Regus si trasforma in una societ\u00e0 quotata, con una IPO nella Borsa di Londra.\nNel 1998 la societ\u00e0 prosegue l'espansione negli USA e, nel 2001, Regus acquista Stratis Business center, rete statunitense di centri commerciali in franchising. Pi\u00f9 tardi, sempre in quell'anno, il business center Regus al 93\u00ba piano della Torre sud del World Trade Center viene distrutto durante gli attacchi terroristici dell'11 settembre; tra le vittime anche 5 dipendenti della Societ\u00e0 belga.\nNel 2002, la societ\u00e0 vende la quota di controllo del 58% della sua attivit\u00e0 nel Regno Unito alla Rex Limited, una societ\u00e0 creata dalla societ\u00e0 di private equity Alchemy Partners. L'accordo apporta \u00a3 51.000.000 alla Societ\u00e0, che in quel momento storico era in gravi difficolt\u00e0 finanziarie.\nNel 2003, Regus presenta istanza di fallimento per le attivit\u00e0 riguardanti gli Stati Uniti, ma meno di un anno dopo, la Societ\u00e0 mette in moto una grande trasformazione e, grazie alle quote redditizie del Regno Unito, pu\u00f2 dare nuovamente vita al proprio business negli Stati Uniti.\nNel 2004 Regus acquista \"HQ Global Workplaces\", un fornitore di business center con sede negli USA. L'antica sede di HQ a Addison, Texas divenne una delle sedi di Regus.\nNel 2006 la Societ\u00e0 riacquista il circuito di business Regus del Regno Unito per \u00a3 88.000.000, mettendo fine al periodo di crisi dovuto al collasso finanziario del 2002. Nello stesso anno la societ\u00e0 acquista inoltre \"Laptop Lane\", una catena di 13 centri commerciali con sede negli aeroporti degli Stati Uniti.\nNel 2006, l'azienda sigla accordi di partnership con le compagnie aeree Air France-KLM e American Airlines: Regus ottiene in questo modo un accesso privilegiato nella comunicazione con coloro che viaggiano principalmente per affari. L'anno seguente inizia la nuova collaborazione con American Express e l'accesso privilegiato per tutti i membri Affari Platinum.\nNel 2007, Regus estende la sua posizione a livello mondiale aprendo centri in Bulgaria, Giordania, Kenya e Qatar.\nNel 2008 Regus crea Businessworld, un programma che consente agli utenti di utilizzare spazi di lavoro e servizi Regus in tutto il mondo con solo l'utilizzo di una carta.\nIl 14 ottobre 2008 il Regus Group plc viene rinominato Regus plc. La Regus plc \u00e8 stata costituita come holding dal Regus Group plc, cos\u00ec da poter istituire la sede della societ\u00e0 in Lussemburgo e l'amministrazione sull'Isola di Jersey. Entrambi infatti costituiscono centri finanziari offshore favorevoli alla societ\u00e0. L'azienda ha avuto sede a Chertsey (Surrey, Inghilterra) e Addison (Texas, Stati Uniti d'America).\nIl 5 luglio 2012 il primo ministro britannico David Cameron annuncia che Regus fornir\u00e0 a circa 30.000 giovani imprenditori in tutta l'Inghilterra l'accesso alla sua rete globale di business lounge e di supporto amministrativo. Un'offerta di valore pari a \u00a3 20.000.000, questo supporto da parte di Regus dar\u00e0 una spinta concreta ai giovani imprenditori che stanno iniziando un business. I servizi rientrano nel programma di prestiti governativo gestito da James Caan di Dragon's Den.\nIl 19 febbraio 2013 Regus acquisisce il controllo di MWB BE, il secondo pi\u00f9 grande fornitore di servizi di uffici del Regno Unito, con un'offerta in contanti di \u00a365.6m dopo una dura contesa con il miliardario di Hong Kong Anson Chan. A seguito di un'iniziale prima offerta senza successo nel mese di giugno 2011, Regus riesce cos\u00ec ad aggiudicarsi l'acquisto.\nNel 2013 Regus raggiunge un nuovo traguardo \u201cconquistando\u201d il suo 100\u00ba Paese, il Nepal, e il suo centro numero 1500 a Pune, in India. Regus adesso fornisce spazi ufficio ad oltre 1,5 milioni di clienti.\nNel 2014 Regus ha aperto il suo 2.300\u00b0 business center a Boulder, Colorado e ha aperto centri in 50 nuove citt\u00e0 durante il primo quadrimestre. Ha inoltre firmato accordi con gli aeroporti di Heathrow e Gatwick, cos\u00ec come con il governo di Singapore.\nNel 2019 Regus conta oltre 3.000 sedi in 120 paesi differenti.\nOperazioni e servizi.\nRegus e i suoi marchi (HQ e Regus Express) offrono spazi ufficio, coworking, uffici a giornata, uffici virtuali, sale riunioni, sale formazione, sale consiglio, sale videoconferenza. La societ\u00e0 opera in 106 paesi con pi\u00f9 di 2.300 business center e rappresenta cos\u00ec il pi\u00f9 grande fornitore al mondo di spazi ufficio flessibili. Regus \u00e8 anche sponsor di Fair Spend, e Mars One, un progetto privato olandese per il volo nello spazio.\nQuartier generale.\nRegus ha sede in Lussemburgo: 26, Boulevard Royal, L-2449."}
{"id": "5497422", "revid": "1159029", "url": "https://it.wikipedia.org/wiki?curid=5497422", "title": "Unione Sportiva Opitergina", "text": ""}
{"id": "5497427", "revid": "287204", "url": "https://it.wikipedia.org/wiki?curid=5497427", "title": "Gambello", "text": ""}
{"id": "5497428", "revid": "8660", "url": "https://it.wikipedia.org/wiki?curid=5497428", "title": "Kiel Baltic Hurricanes", "text": "I Kiel Baltic Hurricanes sono una squadra di football americano, di Kiel, in Germania.\nStoria.\nLa squadra \u00e8 stata fondata nel 1988 e ha vinto un German Bowl e due EFL Bowl.\nLa squadra femminile ha giocato la stagione 2008 congiuntamente alle Flensburg Sealadies col nome di Seawitches."}
{"id": "5497429", "revid": "486946", "url": "https://it.wikipedia.org/wiki?curid=5497429", "title": "Pomezia Calcio", "text": ""}
{"id": "5497432", "revid": "3732", "url": "https://it.wikipedia.org/wiki?curid=5497432", "title": "Storia della Federazione Italiana Cronometristi", "text": "Dalla nascita agli anni trenta.\nIl primo appello, di cui si ha traccia, che sollecitava la nomina di \"cronometristi ufficiali\" fu lanciato dalle colonne de \"La Stampa Sportiva\" il 3 gennaio 1904 con un articolo a tutta pagina orientato soprattutto alle misurazioni nelle gare di automobilismo. \nIl 6 novembre 1921 nasce il SICU, Sindacato italiano cronometristi ufficiali, con sede a Milano, e milanesi erano quattro dei sette fondatori (Gilbert Marley, Carlo Legnazzi, Leonardo Acquati, Achille Macoratti), i padri del cronometraggio inteso in senso moderno.\nAi quattro gi\u00e0 citati vanno aggiunti Ferruccio Massara, che fu segretario generale e cassiere del SICU, il torinese Giancamillo Avezzano ed Edoardo Teoli, ingegnere romano. Il gruppo dirigente (in cui era entrato il cav. Antonio Vaghi), ruppe gli indugi e solo cinque mesi dopo (19 aprile 1922) il primo incontro ufficiale approv\u00f2 lo statuto del sindacato.\nLe basi erano state gettate e il piccolo nucleo di fondatori contava su una schiera pi\u00f9 ampia di iscritti al SICU: in tutto 24. Quando l'anno successivo venne varata la tessera ufficiale, i cronometristi iscritti erano gi\u00e0 46 (12 di classe \"A\", 5 di classe \"B\" e ben 29 \"aspiranti\").\nIl crisma del riconoscimento ufficiale da parte delle varie federazioni sportive nazionali giunse nel corso del terzo anno di vita dell'ente, quando nell'assemblea generale tenutasi nel febbraio del 1924 il consiglio direttivo ebbe la legittima soddisfazione di annunciare che il tanto auspicato riconoscimento era stato ormai ottenuto dalla maggioranza delle federazioni, anzi dalla totalit\u00e0 di quelle riguardanti gli sport per i quali l'opera di cronometraggio era assolutamente indispensabile. Quello del 10 febbraio 1924 fu il primo congresso ufficiale dei cronometristi e l'obiettivo che prioritariamente si persegu\u00ec fu sempre quello di puntare al miglior assetto organizzativo. Anche il ricambio al vertice del SICU fu vertiginoso.\nDopo il primo anno di vita, Legnazzi pass\u00f2 il testimone ad Achille Macoratti e questi nel 1925 lasci\u00f2 il posto ad un ingegnere milanese, Amedeo Turba. Fu a settembre di quell'anno che il nuovo presidente orgogliosamente annunci\u00f2 che dopo il riconoscimento ottenuto nei primi quattro anni di vita dalle federazioni, era giunto anche quello del CONI. I successi ottenuti trasmisero nuova linfa al SICU che nell'assemblea generale del febbraio 1926 var\u00f2 un nuovo statuto.\nNell'ottobre dello stesso anno, il SICU convoc\u00f2 una nuova assemblea (l'ultima) presieduta da un grande amico dei cronometristi, l'onorevole Lando Ferretti, ed elesse un direttorio nel quale, come rappresentante del CONI, entr\u00f2 a far parte Giuseppe Corbari, destinato ben presto a mettersi alla guida dei cronometristi italiani. L'ingresso di Giuseppe Corbari segn\u00f2 una svolta storica nella vita federale: con lui il sindacato italiano cronometristi ufficiali divenne AIC, l'associazione italiana cronometristi. La nuova sigla venne varata nel settembre del 1927 sulla base delle direttive del CONI e lo stesso Corbari fu il primo presidente dell'AIC. Cambi\u00f2 la tessera sociale e venne istituito il distintivo di riconoscimento (una clessidra a rilievo su smalto).\nNel dicembre 1928, sulla base dei risultati ottenuti, il CONI trasmise una circolare a tutte le federazioni e associazioni sportive con l'invito esplicito a servirsi dei cronometristi dell'AIC in tutte le manifestazioni.\nIl 1930 fu segnato dalle dimissioni del presidente Corbari. Alla nomina del presidente dell'AIC provvide il CONI, che design\u00f2 il conte romano Giovanni Bonmartini. Ma quest'ultimo rimase alla guida dell'AIC per meno di due mesi. L'associazione venne commissariata e al posto del conte Bonmartini fu chiamato, a maggio, il marchese fiorentino Luigi Ridolfi Vay da Verrazzano, allora presidente della FIDAL. Il primo atto del marchese Ridolfi fu esemplare: l'intero gruppo dei cronometristi della FIDAL fu in un sol colpo assorbito dall'AIC. Nello stesso anno, i cronometristi passarono da 122 a 170.\n\u00c8 un momento storico per i cronometristi: si festeggiano i primi dieci anni di attivit\u00e0 e l'evento venne celebrato con un'opera scritta da colui che era la memoria storica del settore, Ferruccio Massara, segretario generale dei \"cronos\" dal 1921 al 1933. Il suo volume \"Il primo decennale della Associazione Italiana Cronometristi, 1921-1931\", rappresenta ancora oggi una pietra miliare della documentazione storica sulla federazione.\nNel maggio 1932 il CONI adott\u00f2 una nuova \"carta statutaria\" con l'obiettivo di coordinare e promuovere l'attivit\u00e0 sportiva a tutti i livelli. Nell'elenco degli affiliati al CONI c'era l'associazione italiana cronometristi. Il documento sanc\u00ec di fatto che i cronometristi erano ormai una realt\u00e0 definitivamente consolidata nel panorama sportivo italiano.\nIl 13 settembre del 1933 rappresenta un'altra data storica dell'attivit\u00e0 dei cronometristi. Quel giorno, infatti, il presidente del CONI, Achille Starace, design\u00f2 presidente dell'associazione italiana cronometristi il trentaquattrenne ing. Giovanni Romagna.\nIl rigore, la passione e la volont\u00e0 di quel dirigente garantirono a tutti i cronometristi italiani un nuovo salto di qualit\u00e0. Si deve a lui la riorganizzazione dell'associazione, che consentir\u00e0 di raggiungere standard e dotazioni di altissimo livello. Il primo atto della nuova gestione fu il trasferimento degli uffici da Milano a Roma, il secondo la nascita del \"Bollettino ufficiale\": anche per il presidente Romagna l'identit\u00e0 del cronometrista fu il traguardo principale da raggiungere.\nIl presidente del CONI, Starace, il 19 ottobre 1933 eman\u00f2 una circolare \"storica\" per i cronometristi, con la quale disponeva che \u00ab...tutte le manifestazioni sportive dovranno essere presenziate da cronometristi ufficiali iscritti all'AIC. Pertanto nessun risultato di gara potr\u00e0 essere omologato se nei verbali non risulter\u00e0 la firma, che attesta la presenza, del cronometrista dell'AIC.\u00bb\nUn altro passo verso il totale riconoscimento era compiuto. Ad esso se ne aggiunsero altri due assai significativi. Il 20 novembre 1933 l'AIC venne ammessa a far parte del consiglio generale del CONI tra le federazioni non olimpiche: nel 1934 il CONI approv\u00f2 lo statuto dell'associazione e diffuse una circolare che sgombr\u00f2 il campo da una serie di equivoci che continuavano a persistere all'interno di alcune federazioni che si servivano di cronometristi \"autonomi\".\nSi moltiplicarono i corsi per favorire il reclutamento e, soprattutto, si concluse con la Ulysse Nardin un accordo per l'acquisto a rate di apparecchiature indispensabili: cronografi, contatori, sdoppianti e riprendenti. Il presidente Romagna, inoltre, comprendendo che gli organi di informazione avrebbero avuto un peso tutt'altro che trascurabile per dare visibilt\u00e0 all'AIC, eman\u00f2 un disposizione che puntava a svolgere un'attivit\u00e0 di supporto ai giornalisti che praticamente non aveva precedenti.\nIl cronometraggio in quegli anni and\u00f2, dunque, a gonfie vele, ma l'AIC intu\u00ec che la stessa azione andava sviluppata oltre i confini nazionali. Il presidente incominci\u00f2 a gettare i semi di una pianta il cui frutto sar\u00e0 maturo ben 39 anni dopo, nel 1983, con il riconoscimento della federazione internazionale da parte del CIO.\nIl numero degli iscritti, quello dei servizi espletati, la capillarit\u00e0 dell'organizzazione in ogni angolo della penisola autorizzavano, ormai, al gran salto: fu cos\u00ec che il CONI nel dicembre 1936 deliber\u00f2 la nuova denominazione di \"Federazione Italiana Cronometristi\". Contestualmente riprese la pubblicazione del bollettino. Un bel risultato per il presidente Romagna che negli anni dal 1935 al 1937 concorse all'assegnazione del \"Trofeo CONI\" riservato alle federazioni non olimpiche.\nMa ci\u00f2 che pi\u00f9 stava a cuore al presidente Romagna era la nuova frontiera dell'attivit\u00e0 federale: il cronometraggio elettrico, nonostante le polemiche sollevate da una parte della stampa a causa di alcuni inconvenienti. Nel 1938 il cronometraggio con le cellule fotoelettriche in pochi mesi divenne una realt\u00e0 di cui presto non si pot\u00e9 fare a meno.\nGli anni quaranta.\nNel 1940 la situazione internazionale ebbe ripercussioni anche sull'attivit\u00e0 sportiva. La guerra era alle porte, disagio e angoscia si fecero strada tra i dirigenti sportivi che almeno nella prima fase tentarono di far sopravvivere lo \"sport nazionale\".\nSul finire del 1940 arriva al vertice del CONI Raffaele Manganiello, un personaggio che segner\u00e0 in negativo la storia della federazione. Alcuni mesi dopo, infatti, con un'imprevedibile e immotivata decisione, Manganiello cancell\u00f2 la Federazione italiana Cronometristi riducendola al rango di \"Servizio di cronometraggio alle dirette dipendenze del comitato olimpico nazionale\". Romagna da presidente si ritrov\u00f2 \"ispettore di servizio\". Contemporaneamente ai cronometristi veniva sottratto il bollettino, insostituibile strumento di comunicazione interna e di aggiornamento. Fu un brutto colpo per Romagna che si sent\u00ec tradito dal fascismo, che sin dal primo momento aveva appoggiato con convinzione. La cancellazione della federazione era destinata ad avere un peso tutt'altro che trascurabile sul futuro dei cronometristi, condannati a vivere anni di contrasti prima di riprendere l'attivit\u00e0 nella scia di una tradizione e di una professionalit\u00e0 consolidate.\nSolo il 1\u00ba settembre 1944 si torn\u00f2 a parlare di cronometraggio. In quel giorno il commissario governativo del CONI, l'avvocato Giulio Onesti, mise riparo ai guasti provocati dal provvedimento che aveva cancellato la Fic. La federazione fu ricostituita e a presiederla, in qualit\u00e0 di reggente, fu chiamato l'avvocato Cesare Sindici, di Roma. Sindici si ritrov\u00f2 a gestire una federazione spaccata. Il servizio di cronometraggio negli anni bui aveva avuto altre due sedi: prima a Venezia, poi a Milano (dove il gruppo era guidato da un commissario, Adelson Nebuloni). La guerra aveva diviso il paese e con esso anche i cronometristi. I dirigenti dell'Alta Italia rivendicavano la leadership dell'attivit\u00e0 federale e attuarono un'azione di ostruzionismo nel processo di riunificazione. Nel settembre del 1945 i cronometristi tornarono ad avere la loro pubblicazione: non pi\u00f9 il bollettino, ma \"Cronos\", l'organo ufficiale che da quell'epoca sar\u00e0 prezioso \"testimone\" della vita federale. Intanto si ricostituivano le segreterie di zona centro meridionali e si metteva mano alla riforma dello statuto.\nIl 16 ottobre 1945 a Firenze fu sottoscritta, alla presenza dell'avvocato Onesti, una convenzione tra i rappresentanti del CONI e i dirigenti delle organizzazioni sportive dell'Alta Italia. Sindici e Nebuloni giunsero alla decisione di sciogliere il servizio di cronometraggio costituendo contemporaneamente la delegazione Fic Alta Italia.\nPi\u00f9 che una pace fu una tregua, che si ruppe sugli inizi del 1946, quando si torn\u00f2 a parlare di autonomia del nord. Sindici tir\u00f2 dritto per la sua strada con l'obiettivo di portare i cronometristi alla loro prima assemblea generale nazionale del dopoguerra. Ma gli irriducibile dell'Alta Italia non arretrarono di un passo e prospettarono all'avvocato Onesti l'intenzione di dare vita ad un referendum per sancire il definitivo distacco da Roma. Incalzato dalle proteste settentrionali e individuando nell'assemblea nazionale l'unica possibilit\u00e0 di giungere ad un chiarimento generale, Sindici forz\u00f2 la mano. Fu eletta, su proposta di Nebuloni, una commissione (nove membri in tutto, uno ogni due regioni) cui fu dato l'incarico di definire l'ipotesi di lavoro di quella che in un primo momento fu chiamata assemblea generale nazionale e, un mese dopo, congresso nazionale. La commissione dei nove si riun\u00ec a Roma il 29 aprile e, pur registrando l'assenza del rappresentante di Lombardia e Venezia Euganea, stabil\u00ec data e luogo del congresso nazionale: 17-18 maggio a Firenze nella sede della societ\u00e0 canottieri.\nIn quel congresso le polemiche scoppiarono gi\u00e0 alla lettura dell'art. 1 del nuovo statuto che prevedeva la sede federale a Roma (la proposta pass\u00f2 con 60 voti favorevoli, 9 contrari e 1 astenuto). Lombardi e veneti, dopo la votazione si ritirarono formalmente dal congresso pur chiedendo e ottenendo di rimanere presenti come cronometristi. Furono eletti 10 componenti del consiglio direttivo (che dal 3 maggio 1953 si chiamer\u00e0 consiglio nazionale) e, soprattutto, fu riconfermato all'unanimit\u00e0 Cesare Sindici.\nUn bel successo, offuscato, per\u00f2, dalla notizia che immediatamente i segretari di Milano, Carlo Principato, e di Vicenza, Domenico Meschinelli, si erano messi al lavoro per costituire l'UCAI, l'unione cronometristi alta Italia. Una sfida che provoc\u00f2 una ferma reazione contro i secessionisti da parte del nuovo gruppo dirigente: sospensione da tutte le attivit\u00e0 di cronometraggio e deferimento al congresso nazionale per la radiazione dai ruoli federali. La comunicazione raggiunse non solo tutti i cronometristi italiani (diffidati dall'adesione all'UCAI) ma anche le federazioni e, pi\u00f9 in generale, tutti coloro che organizzavano competizioni sportive. Anche l'avvocato Onesti, con una delibera del 10 gennaio 1947, chiar\u00ec che la Fic era l'unico organismo riconosciuto dal CONI per il cronometraggio.\nUna frattura totale, dunque, ma che non giovava ad alcuno. Il 28 gennaio 1947 nel capoluogo lombardo ci fu un primo incontro chiarificatore. Furono individuate alcune ipotesi da portare alla valutazione del 2\u00ba congresso nazionale fissato da 13 al 16 aprile a Bologna.\nTra esse c'era quella che modificava la disponibilit\u00e0 dei voti per ogni segretario provinciale: uno ogni dieci iscritti, in modo da non penalizzare i gruppi pi\u00f9 consistenti. La proposta pass\u00f2 ed i milanesi ebbero due rappresentanti nel consiglio direttivo, che non aveva pi\u00f9 dieci componenti, ma dodici. L'abbraccio davanti ai congressisti tra Sindici e Piovella fu il miglior premio per tutti i cronometristi, del nord e del sud, che in quei mesi avevano svolto un'intelligente azione di mediazione per superare ogni genere di contrasto. Il congresso di Bologna conferm\u00f2 il presidente Sindici, ma soprattutto suggell\u00f2 la riunificazione della federazione italiana cronometristi, aprendo la strada alla ricostruzione.\nIl 19 e il 20 marzo si tenne a Perugia (Palazzo dei Priori) il quarto congresso nazionale che tribut\u00f2 a Sindici un nuovo successo: fu rieletto con 135 voti.\nGli anni cinquanta.\nNel congresso del 1950 a Trieste e in quello del 1951 a Palermo, i cronometristi presero atto con soddisfazione dei loro numerosi progressi. Dal 5 al 20 ottobre 1951, il segretario generale, Alessandro Fraschetti, fu l'inviato speciale della federazione ad Alessandria d'Egitto, dove si svolse la prima edizione dei Giochi del Mediterraneo.\nIl 25 aprile 1952 segn\u00f2 un'altra tappa importante nella storia federale. A Trento si riunirono i delegati del settimo congresso. Nel corso dei lavori venne varata una modifica dello statuto e nacque il consiglio di presidenza. Fu quello anche il penultimo anno di presidenza Sindici. Nella citt\u00e0, Firenze, che otto anni prima lo aveva incoronato presidente, Cesare Sindici il 28 marzo 1953, usc\u00ec di scena.\nAll'indomani del suo insediamento Romagna ebbe un chiodo fisso: il cronometraggio dell'Olimpiade di Cortina 1956. In pochi mesi l'intera federazione fu mobilitata per questo obiettivo. Mentre si intensificavano i rapporti con le aziende per progettare e costruire nuove apparecchiature, i cronometristi studiavano a fondo le varie specialit\u00e0 che li avrebbero visti al lavoro.\nMa il movimento sportivo italiano in quegli anni coron\u00f2 un altro sogno, il 16 giugno 1955 a Parigi, con l'assegnazione dei giochi olimpici 1960 a Roma. Un grande successo per il CONI, un nuovo traguardo per la Fic.\nIl 1957 vide il dodicesimo congresso nazionale (l'ultimo a scadenza annuale: da allora furono biennali) a Sorrento, con un meritatissimo successo per presidente Romagna cui furono assegnate 160 delle 164 preferenze disponibili.\nSul finire di quell'anno un altro triste evento colp\u00ec al cuore l'organizzazione dei cronometristi: la morte del segretario generale Alessandro Fraschetti, al cui posto, con una delibera firmata dal presidente Romagna il 14 dicembre 1958 e approvavta dal consiglio nazionale, fu chiamato Lucio Di Paola, gi\u00e0 vicesegretario generale. Oltre alla reggenza dell'ufficio gli fu affidata la direzione del giornale federale che dal numero di gennaio 1959 mut\u00f2 la testata da \"Cronos\" a \"Kronos\".\nLa federazione cresceva: i cronometristi erano diventati 1523 (7 benemeriti, 115 internazionali, 372 nazionali, 1029 aggiunti) ma, soprattutto, il loro livello aveva raggiunto standard eccellenti, una garanzia per l'Olimpiade romana. Tutti ormai si rendevano conto di quanto fosse importante il ruolo del cronometrista. La prima universiade torinese, dal 27 agosto al 6 settembre 1959, rappresent\u00f2 una specie di test per l'appuntamento olimpico: and\u00f2 tutto nel migliore dei modi, consentendo la verifica anche di alcune apparecchiature.\nGli anni sessanta.\nIntanto i Giochi Olimpici si avvicinavano a grandi passi e assorbivano completamente l'attivit\u00e0 federale. La \"Lupa capitolina\", simbolo di Roma 1960, figur\u00f2 sempre in ogni numero di \"Kronos\", mentre didattica e aggiornamenti incalzarono a ritmi sempre pi\u00f9 elevati per designare i 182 cronometristi da \"chiamare in servizio\" per il prestigioso evento. La Fic rispose pienamente alle esigenze olimpiche, raccogliendo consensi e attestazioni di stima ininterrottamente per tutto l'arco della Olimpiade, dal 26 agosto all'11 settembre.\nDal 21 al 29 settembre 1963, dopo il quindicesimo congresso nazionale a Pescara, si svolse a Napoli la quarta edizione dei Giochi del Mediterraneo, ma la Fic aveva ormai un \"modulo\" cos\u00ec collaudato, a Cortina prima e a Roma dopo, che quella manifestazione fu una gara come tante.\nSi giunge al 1965, quando il crongresso nazionale cambia nome e, a Roma, il 13 e 14 marzo, si tiene la sedicesima assemblea federale che affronta nel dettaglio una serie di questioni tecniche sollevate soprattutto dall'organizzazione periferica. Incominci\u00f2 in quell'occasione a farsi strada l'idea di reclutare le donne, soprattutto per atletica leggera e nuoto.\nAi cronometristi il bracciale non bast\u00f2 pi\u00f9 e cos\u00ec nacque la divisa federale che costava 12\u00a0000 lire. La stoffa per la giacca e i pantaloni arrivarono dalla Marzotto, mentre ai bottoni, la cravatta, il distintivo ricamato e il figurino pensava direttamente la federazione. La morte di Guido Roghi, amatissimo veterano veronese, segretario provinciale e consigliere federale, apr\u00ec nel peggiore dei modi l'anno 1969.\nMa quell'anno la federazione ottenne il pi\u00f9 vivo apprezzamento del CONI, che ricevette la relazione portata dal presidente Romagna alla diciottesima assemblea federale (Roma, 22-23\u00a0marzo): il numero dei tesserati era salito a 1850, il bilancio federale era stato oculatamente investito per arricchire il pratimonio tecnico.\nGli anni settanta.\nA settembre 1970 Torino (dal 26 agosto al 6 settembre) ospit\u00f2 la sua seconda universiade e ai cronometristi (ne furono impegnati 70), forti ormai dell'esperienza maturata anche nel corso di due Olimpiadi, quell'importante evento sembr\u00f2 quasi una passeggiata.\nLa federazione era diventata \"adulta\" ed era, ormai, un punto di riferimento per l'ambiente sportivo nazionale: cos\u00ec pochi mesi dopo si ritrov\u00f2 a celebrare i 50 anni di attivit\u00e0 con oltre duemila iscritti, nell'assemblea federale (la diciannovesima) di San Remo (31 marzo-4 aprile 1971), la cittadina che aveva gi\u00e0 ospitato i cronometristi ventuno anni prima.\nLa ventesima assemblea federale (24-25 marzo 1973 a Viareggio) regal\u00f2 all'ing. Romagna una memorabile riconferma: 256 voti su 256.\nIl 1976 schiuse le sue porte con una notizia tristissima. Venne a mancare l'uomo della \"rinascita\", l'avv. Cesare Sindici, il presidente del dopoguerra. Intanto il consiglio fiss\u00f2 data e luogo della ventiduesima assemblea federale: 2-3 aprile 1977 a Bolzano. Fu una data storica per la Fic perch\u00e9 Romagna aveva deciso di lasciare la guida della federazione, creando un vuoto difficile da colmare. L'assemblea federale di Bolzano non ebbe esitazioni nell'indicare il successore: Fiorenzo Chieppi, docente di fisica terrestre nell'Universit\u00e0 di Pavia e leader dei cronometristi pavesi. Fu un successo pieno con 268 voti, contro i 7 assegnati a Mario Cova, i 3 a Luciano Fagnani, i due a Luigi Busca. I tre, che in realt\u00e0 non si erano candidati alla presidenza, nel corso della votazione successiva ottennero l'elezione nel consiglio federale. Nel medesimo organismo centrale \"esord\u00ec\" per la prima volta il barese Michele Bonante, che di Chieppi era destinato a diventare il successore. Da quel momento la federazione cambi\u00f2 sigla. Non pi\u00f9 Fic, ma Ficr, al fine di evitare confusione con le federazioni del ciclismo e del canottaggio.\nChieppi chiam\u00f2 alla vicepresidenza Danilo Squilloni e Sandro De Crescenzi. Quest'ultimo pu\u00f2 essere definito a pieno titolo il pi\u00f9 grande divulgatore di questioni e apparecchiature tecniche nella storia federale. La sua copiosa produzione, anche al di fuori dell'ambito sportivo, rappresenta un contributo di enorme valore alla comprensione e alla diffusione delle tecniche di cronometraggio.\nIn occasione della ventitreesima assemblea federale del \"Ciocco\" (27-28 aprile 1979), il presidente Chieppi sottoline\u00f2 che i cronometristi avevano realizzato un altro record sfondando il tetto dei tremila iscritti (3029). In quell'assemblea furono apportate alcune modifiche allo statuto: le segreterie provinciali diventarono sezioni ed i segretari diventarono presidenti.\nGli anni ottanta.\nAlla ventiquattresima assemblea federale, fissata per il marzo 1981, la destinazione era Maratea, ma il terremoto del novembre 1980 che colp\u00ec la Basilicata e l'Irpinia vanific\u00f2 gli sforzi dei cronos della sezione di Potenza. A rimediare provvidero i colleghi di Bari: nel capoluogo pugliese, dal 27 al 29 marzo 1981, in veste di \"ospite d'onore\", oltre che, naturalmente in quella di presidente della federazione internazionale, partecip\u00f2 anche l'ing. Romagna. Sul piano dei numeri, la relazione di Chieppi, manco a dirlo, non trad\u00ec la tendenza di una federazione sempre in crescita: 3342 gli iscritti. Nei quattro anni di presidenza, aveva lavorato soprattutto puntando alla responsabilizzazione dell'organizzazione periferica.\nLa votazione fu poco pi\u00f9 di una formalit\u00e0: 178 preferenze a Chieppi, una a Sandro Donadon, sedici le schede bianche.\nNel 1982 i cronometristi scoprirono il computer ma solo qualche anno dopo la federazione si sarebbe concentrata in uno sforzo senza precedenti sul fronte della \"cultura tecnologica\".\nAd Acireale, nel marzo 1985, i cronometristi si ritrovarono nell'ultima assemblea federale della loro storia, la ventiseiesima: in quell'occasione, infatti, l'organismo cambi\u00f2 nome in assemblea nazionale. Non fu l'unica variazione: l'assemblea regionale prese il posto di quelle provinciali, il segretario provinciale divenne fiduciario, le sezioni furono ribattezzate associazioni. I cronometristi si allinearono alle nuove disposizioni di legge ed anche alle altre federazioni, sotto la pressione della cosiddetta legge Evangelisti. Se non l'avessero fatto, sarebbero stati costretti ad uscire dal Coni o, addirittura, a sciogliere la federazione. Il nuovo assetto riorganizz\u00f2 un esercito di tesserati che a fine 1984 erano ben 4188 (766 in pi\u00f9 dell'anno precedente). In Sicilia Chieppi fu riconfermato con 138 voti su 227, precedendo il prof. Giovanni Fresia, piemontese, preside di uno fra gli istituti tecnici industriali (il \"G. Vallauri\" di Fossano, in provincia di Cuneo) pi\u00f9 all'avanguardia in Italia, futuro direttore della struttura centrale della \"Scuola federale di cronometraggio\". Nell'elezione del consiglio federale fu netta l'affermazione di Michele Bonante (213 voti) che molti gi\u00e0 indicavano come un futuro probabile presidente.\nLa ventisettesima assemblea nazionale si tenne nel 1987 a Pesaro e fu un momento di verifica della rivoluzione avvenuta due anni prima. Non fu un'assemblea facile. Molte critiche si abbatterono sulla gestione Chieppi, accusata, da alcuni, di venire meno alle dichiarate intenzioni di decentramento. Il consenso non era cos\u00ec largo e gi\u00e0 in quell'occasione ci si rese conto che presto al vertice della federazione ci sarebbe stato un cambio della guardia. Il numero dei tesserati era cresciuto ancora (4377), ma era venuta meno parte dell'intesa tra il centro e la periferia che scalpitava. I due anni che precedettero la nuova assemblea nazionale per il rinnovo delle cariche federali fu un periodo di grande fermento; di candidature si incominci\u00f2 a parlare con molti mesi in anticipo. E la ventottesima assemblea nazionale (il 18 marzo 1989 a Caserta) arriv\u00f2 di gran carriera. Due i candidati: il presidente uscente e Michele Bonante, che nell'ultimo quadriennio era stato uno dei due vicepresidenti. Fiorenzo Chieppi nei suoi dodici anni di presidenza aveva salvato la federazione dalla tempesta della legge Evalgelisti, ma alla trasformazione della Ficr non corrispondevano nuovi meccanismi di gestione. A Caserta si chiuse il suo ciclo e si apr\u00ec quello di Michele Bonante. L'esito dell'urna fu di 63 voti per il presidente uscente e 95 per il suo sfidante: era scoccata l'ora delle tecnologie.\nIl nuovo presidente part\u00ec di slancio articolando l'attivit\u00e0 federale su quattro fronti: forte \"posizionamento\" dell'immagine della Ficr all'estero, trasformazione di \"Kronos\" e maggiore comunicazione con giornali e televisione, qualificazione dei cronometristi soprattutto sul fronte delle nuove tecnologie, dialogo permanente con le associazioni. Fu il primo passo di un'inversione di tendenza che sar\u00e0 costante e graduale: presidenza e consiglio federale assunsero la leadership delle iniziative, guidarono lo sviluppo della Ficr, riaffermarono quella centralit\u00e0 che era venuta a mancare dopo la trasformazione imposta dalla legge Evangelisti, con uno spirito manageriale che non tard\u00f2 a dare i primi frutti.\nGli anni novanta.\nA marzo 1990, proseguendo nella politica di sempre maggiore identificazione del cronometrista, fu varata la nuova divisa federale. Fu poi la volta di \"Kronos\", che a settembre 1990 si present\u00f2 con formula editoriale, veste grafica e formato degni, finalmente, di una rivista federale.\nLa \"rivoluzione tecnologica\" ebbe un ulteriore significativo impulso ad ottobre del 1990, quando la Ficr chiuse un \"super accordo\" con l'Olivetti articolato su quattro punti:\n1) fornitura di apparecchiature a condizioni agevolate\n2) sviluppo di programmi comuni per il rilevamento e la divulgazione\n3) partecipazione ai diritti di identificazione TV\n4) assistenza nella realizzazione del centro tecnico della Federazione Italiana Cronometristi di Riano.\nNel giugno del 1991 il presidente dei cronometristi raggiunse Atene nelle vesti di vicepresidente del \"comitato promotore della tredicesima edizione dei Giochi del Mediterraneo Bari '97\". Il 26 giugno il capoluogo barese ottenne la sospirata designazione battendo Tunisi e Valencia. Non poteva esserci modo migliore che un nuovo riconoscimento all'estero per festeggiare i 70 anni di vita della federazione.\nNell'aprile 1992 arriva una nuova prova del fuoco per la federazione: Lucio Di Paola, ormai mitica figura della federazione, alla guida della segreteria generale sin dal 14 dicembre del 1958, va in pensione. La segreteria generale passa nelle mani di Antonio Amatulli, maestro dello sport, all'epoca trentanovenne.\nIntanto la scuola federale di cronometraggio voluta da Bonante due anni prima ed affidata a Fresia ormai camminava sulle sue gambe e con prospettive e programmi sempre pi\u00f9 ambiziosi. Ad essa va aggiunta la nascita del centro tecnico di Riano, all'interno del complesso sportivo del CONI. Ultimi fiori all'occhiello di un gruppo dirigente che in quattro anni aveva dato un nuovo volto, una diversa organizzazione alla federazione.\nSu queste basi nel febbraio 1993 si giunse alla trentesima assemblea nazionale di Roma, dove l'assemblea riconobbe che Bonante non era venuto meno agli impegni di Caserta e lo riconferm\u00f2 per quattro anni. Ma scelta ancor pi\u00f9 appropriata fu quella adottata da Bonante e dal consiglio federale: la nomina di Romagna, il \"grande vecchio\", a presidente onorario della Ficr, un avvenimento che fu accolto da un'ovazione.\nL'inizio del nuovo quadriennio fu segnato dalla scomparsa di uno dei cronometristi pi\u00f9 illustri: il milanese Arnaldo Teichmann, uno di quei tecnici (aveva lavorato all'Alfa Romeo) cui si deve molto dello sviluppo dei sistemi di misurazione.\nAnche il 1994 fu un anno importante per la Ficr, soprattutto per il rapporto instaurato con l'Arena. L'azienda di Tolentino diventa, infatti, fornitrice ufficiale dei cronometristi italiani.\nA settembre i cronos della Ficr furono chiamati al bordo vasca della piscina olimpica al Foro Italico per i VII Campionati mondiali di nuoto e dopo due mesi furono informati dal comitato organizzatore dei Giochi del Mediterraneo di Bari '97 che a loro era stato ufficialmente affidato il servizio di cronometraggio.\nIntanto incombeva gi\u00e0 la trentunesima assemblea nazionale. I cronometristi furono di nuovo insieme nel marzo 1995 a San Remo, dove Bonante si present\u00f2 con un dato storico: 6500 tesserati. Il boom della federazione fu salutato con l'approvazione a larga maggioranza della relazione del consiglio federale, ma anche da un documento firmato da 46 presidenti di associazione che sollecitarono \"maggiori consultazioni, la creazione di un gruppo di lavoro per regolare il funzionamento delle \u00e9quipe regionali e un pi\u00f9 completo aggiornamento tecnico\".\nSi giunge al 1996, anno in cui la federazione festeggia i suoi primi 75 anni con una cerimonia a Roma, nella sala Protomoteca del Campidoglio, alla presenza del presidente del Coni, Mario Pescante. Nell'occasione il presidente Bonante presenta il volume \"L'attimo fuggente\" (edito da Adda), realizzato per celebrare l'evento, e la mostra a Palazzo Braschi che offre un ampio spaccato del passato e del presente della federazione. La festa, per\u00f2, \u00e8 rovinata dal lutto certamente pi\u00f9 grave in quei 75 anni di storia della Ficr: la scomparsa, a 97 anni, di Giovanni Romagna.\nIl 1997 \u00e8 segnato dal brillante successo dell'\u00e9quipe federale ai Giochi del Mediterraneo di Bari.\nGli anni che seguono e che avrebbero dovuto vedere la federazione prepararsi alle sfide del nuovo millennio, risulteranno invece anni difficili e duri.\nLe novit\u00e0 della legge Melandri prima - che metter\u00e0 per mesi in dubbio la sopravvivenza stessa delle federazione - e la pesante scure governativa sui finanziamenti per lo sport dopo, complicano in maniera considerevole un percorso che aveva fino a quel momento visto la Ficr porsi a modello di organizzazione e sviluppo nel paese e fuori. In questa bufera Bonante e i suoi collaboratori a tutti i livelli dimostrano di avere la maturit\u00e0, la competenza, la professionalit\u00e0 e la coesione necessarie per traghettare la federazione verso gli anni duemila.\nPrimi anni duemila.\nSi giunge cos\u00ec all'appuntamento del dicembre 2000 a Riccione, quando, al termine della trentacinquesima assemblea nazionale Michele Bonante viene confermato a larga maggioranza, per il quarto mandato consecutivo, alla guida della Ficr.\nL'anno successivo la federazione celebra i suoi 80 anni partecipando alla \"costruzione\" di un Coni tutto nuovo che, nella giunta guidata dal riconfermato presidente Petrucci, vede approdare per la prima volta un cronometrista di lungo corso, Michele Barbone.\nNello stesso anno giunge un importante traguardo per la scuola federale di cronometraggio diretta da Giovanni Fresia, che celebra i suoi primi dieci anni di vita.\nNel 2004 \u00e8 una novit\u00e0 di carattere legislativo a dare nuovo respiro a tutto il movimento sportivo nazionale: il cosiddetto \"decreto Pescante\" che restituisce al Coni un aspetto pi\u00f9 familiare, dopo le vicissitudini create dalla riforma Melandri. Un decreto che riassegna autorevolezza agli organi dirigenti dello sport, che fa del Coni la confederazione delle federazioni sportive nazionali e delle discipline associate, restituendo al tempo stesso centralit\u00e0 al congresso nazionale. Queste ed altre innovazioni hanno il merito di snellire l'apparato e le procedure, conservando alle federazioni quella personalit\u00e0 giuridica di natura privatistica che era stata forse l'unica novit\u00e0 positiva introdotta dal precedente decreto.\n5 marzo 2005: a Montesilvano, l'assemblea nazionale si riunisce per la quarantesima volta e per il quinto mandato consecutivo Michele Bonante viene riconfermato alla guida della Ficr. Il presidente ha puntato sulla forza di un programma di squadra che mette al primo posto il ruolo delle associazioni, un programma che, come dice il titolo che gli \u00e8 stato attribuito, \u00e8 tutto una \"fabbrica di idee\". A contrastargli il cammino verso la rielezione c'\u00e8 stato il solo Gianfranco Rav\u00e0 che a Montesilvano comincia a preparare il terreno per la futura, pi\u00f9 decisa \"scalata\" al vertice della federazione.\nPer un presidente confermato, un direttore che cambia: parliamo del nuovo direttore della scuola federale di cronometraggio, Francesco Andria, chiamato nel 2005 a guidare questa importantissima istituzione della Ficr dopo il lungo corso (tredici anni) di Giovanni Fresia secondo le direttrici stabilite dal consiglio federale: fare scuola, ovvero formare le giovani leve dando loro una buona formazione di base; aggiornare i propri operatori. Nel nuovo corso della scuola gli istruttori tecnici nazionali e gli istruttori tecnici territoriali \u2013 che lavoreranno a stretto contatto con le associazioni \u2013 potranno essere supportati anche da specialisti esterni; inoltre il presidente della commissione tecnica federale \u2013 l'ing. Igor Carpita\u00a0\u2013 viene inserito di diritto nel consiglio direttivo della scuola per una sinergia fra le due strutture.\nIl 14 febbraio 2007, 50 cronos provenienti da tutta Italia intervengono, in Vaticano, all'udienza del papa Benedetto XVI che riserva un saluto speciale alla Ficr: una giornata indimenticabile e di grande emozione, come testimonier\u00e0, sulle colonne di \"Kronos\", quella che da tempo \u00e8 divenuta ormai la voce ufficiale della redazione, Cristina Latessa: \"I cronometristi hanno risposto numerosi all'evento reso possibile dai grandi sforzi della segreteria federale: l'atmosfera \u00e8 eccitante per l'attesa di vivere l'emozione di un incontro ravvicinato con il successore di Pietro\".\nNello stesso anno si concretizza il progetto \"Ficr e scuola\" che, sotto l'egida del CONI e in virt\u00f9 di una convenzione con il ministero della pubblica istruzione, mira a promuovere sul territorio i valori etici dello sport e la missione dei cronos in ambito sportivo.\nSono passati ormai vent'anni dal quel lontano 18 marzo del 1989 a Caserta, anni che hanno permesso a Michele Bonante di lasciare un'impronta importante della propria presenza ai vertici della Ficr. Ed \u00e8 sempre in un giorno di marzo, a Riccione, che la quarantunesima assemblea nazionale decide anche se con maggioranza risicata per il cambiamento (54 a 52 voti e 1 scheda bianca).\nPer farlo, 65 anni dopo Cesare Sindici, chiama alla presidenza della Ficr un altro avvocato romano, il quarantaseienne Gianfranco Rav\u00e0.\nUn lungo passato da cronometrista, avendo iniziato a soli 16 anni, una importante milizia nei ruoli federali (coordinatore della struttura periferica Lazio-Campania della scuola di cronometraggio, membro della procura federale, per quattro anni consigliere federale), Rav\u00e0 ottiene il consenso dell'assemblea di Riccione con un programma che mira decisamente al potenziamento dell'immagine della federazione e alla massima qualificazione dei suoi associati, cominciando col riannodare il rapporto tra consiglio federale e associazioni che egli vede ormai sfilacciato.\nProprio alle associazioni, che a Riccione si sono presentate in misura massiccia (107 su 108), guarda con particolare attenzione anche in termini economici e di assistenza fiscale. Senza dimenticare la necessit\u00e0 di ricostruire da un canto un dialogo con le consorelle federazioni e ripensare contemporaneamente alla qualificazione dei cronometristi attraverso una formazione pi\u00f9 seria ed approfondita. In quest'ottica Rav\u00e0 annuncia l'istituzione di un centro studi che andr\u00e0 a inserirsi fra la scuola federale di cronometraggio e la commissione tecnica federale, occupandosi in particolare dello studio di software, strumenti e tecniche di cronometraggio e svolgendo un compito di divulgazione scientifica. A tutto questo Rav\u00e0 aggiunge la promessa di nuovi sforzi nel settore del marketing e della comunicazione, sempre con l'obiettivo di rivalutare l'immagine dei cronos.\nGli anni 2010-19.\nNel 2011 la federazione dei \"signori del tempo\" festeggia i novanta anni di fondazione.\nDue anni dopo, nel corso della quarantatreesima assemblea, il 26 gennaio 2013, a Riccione, con 83 voti favorevoli su 103 associazioni votanti, Gianfranco Rav\u00e0 viene confermato presidente della Federazione Italiana Cronometristi, per il quadriennio 2013-2016.\nIl 3 e 4 marzo 2017 si tiene la quarantaquattresima assemblea nazionale, sempre a Riccione, Rav\u00e0 si presenta per la terza volta, e si riconferma presidente con 84 voti su 103 associazioni votanti.\nGli anni venti.\nNel 2021 la federazione festeggia il centenario dalla fondazione.\nA Roma il 13 febbraio si tiene la XLV assemblea, sono rappresentate 102 associazioni su 105, l'assemblea si svolge in piena pandemia sono ammessi solo gli aventi diritto al voto e i 2 candidati alla presidenza: Gianfranco Rav\u00e0 e il suo vice vicario Antonio Rondinone (consigliere dal 2005), con 60 voti a 41 (1 scheda bianca) Rondinone diventa presidente, l'assemblea premia il suo programma che pone al centro le associazioni e la sburocratizzazione della federazione."}
{"id": "5497433", "revid": "729019", "url": "https://it.wikipedia.org/wiki?curid=5497433", "title": "Stazione di Ormea", "text": "La stazione di Ormea \u00e8 una stazione ferroviaria, capolinea della ferrovia Ceva-Ormea, posta al servizio dell'omonimo comune quale capolinea di treni turistici.\nStoria.\nOrmea venne raggiunta dalla ferrovia nel 1893 e venne inaugurata in concomitanza all'attivazione del tronco Trappa-Ormea il 15 febbraio dello stesso anno. L'impianto disponeva in origine di 2 binari passanti, di area rimessa locomotive (collegata da un fascio binari che si distaccava dal secondo) e uno scalo merci, composto da un piano caricatore, da un magazzino, da un ampio piazzale interno e da un binario tronco di accesso (in origine tale binario era affiancato da un altro binario al servizio della banchina di carico e scarico che si addentrava nel piazzale interno).\nAl seguito dei provvedimenti di semplificazione delle linee a traffico ridotto, intorno alla met\u00e0 del primo decennio degli anni 2000 la stazione risultava trasformata in fermata, vedendo l'eliminazione di tutti i binari ad eccezione del primo di corretto tracciato.\nAl 2002 la fermata risultava impresenziata insieme a tutti gli altri impianti sulla linea ad esclusione della stazione di Ceva.\nLa fermata rimase senza traffico dal 17 giugno 2012 per effetto della sospensione del servizio sulla linea.\nIn vista della riapertura della linea a fini turistici, nel mese di giugno 2016 sono stati effettuati lavori per il ripristino del secondo binario, per consentire alle motrici di effettuare manovre, nonch\u00e9 altre opere di pulizia e manutenzione dell'area e delle strutture di pertinenza della stazione, quale la vecchia torre dell'acqua, ritinteggiata dopo anni in stato di degrado. Nell'impianto effettuano fermata tutti i treni storici che percorrono la linea, a partire dall'11 settembre 2016.\nIl 25 novembre dello stesso anno la linea \u00e8 stata interrotta a causa dell'esondazione del Tanaro, che ha provocato una frana a ridosso del fiume nel tratto tra Priola e Pievetta, da cui sono ceduti 500 metri di binari. Nonostante il danno \u00e8 stata svolta ugualmente l'ultima corsa turistica dell'anno con un treno a vapore, con capolinea la fermata di Bagnasco. L'anno successivo le corse sono proseguite fino a Pievetta mentre le stazioni successive, compresa Ormea, tornarono ad essere senza traffico, nell'attesa del completo ripristino della linea, previsto nel 2018.\nStrutture e impianti.\nLa stazione, gestita da Rete Ferroviaria Italiana, nel suo assetto originario, si presentava dotata di due binari dedicati al traffico passeggeri, divisi da una banchina ad isola e con un'ulteriore banchina a servizio del primo binario. Le due banchine erano collegate a raso mediante una passerella in legno. A partire da questi binari ne derivavano numerosi altri tronchi, a servizio dello scalo merci, della rimessa locomotive e per il rifornimento delle locomotive a vapore.\nCon la progressiva perdita di importanza dello scalo, la cessazione dei servizi merci e l'uso sempre maggiore delle automotrici, che non necessitano di un binario di manovra per invertire la marcia, gran parte del piazzale risultava al 2004 in stato di abbandono. Pochi anni dopo vennero rimossi tutti i binari, con la sola eccezione di quello di corsa della linea, rendendo l'impianto una semplice fermata.\nNel 2016, con la proposta di riutilizzo della ferrovia, chiusa al traffico commerciale dal 2012, come linea turistica, \u00e8 stato ripristinato il secondo binario ed \u00e8 stata completamente abbattuta la banchina ad isola, visto il suo inutilizzo.\nAl 2016 la stazione \u00e8 dotata di 2 binari tronchi della linea a binario unico, che si ricongiungono in fondo alla stazione formando un'asta di manovra. Il primo binario, provvisto di marciapiede, \u00e8 utilizzato per l'imbarco dei passeggeri; il secondo \u00e8 soltanto di servizio per le manovre delle motrici, che effettuano passaggio dalla coda alla testa del treno. Il traffico \u00e8 regolato da un unico segnale luminoso di partenza, in direzione Ceva, e da quello di fine linea, nella direzione opposta. L'azionamento degli scambi \u00e8 manuale ed \u00e8 effettuato dal personale sul posto, poich\u00e9 la stazione non \u00e8 dotata di dispositivi per il comando centralizzato tramite apparato ACEI.\nIl fabbricato viaggiatori \u00e8 a due piani. A seguito dell'impresenziamento dell'impianto, esso venne chiuso e per ovviare alla mancanza di un riparo in caso di maltempo venne aggiunta una pensilina in metallo dotata di una biglietteria automatica (in seguito rimossa), due obliteratrici e di pannelli informativi per i viaggiatori.\nNella stazione sono ancora presenti altre strutture, tra cui: il magazzino merci, la sottostazione elettrica Trifase e la torre dell'acqua per le locomotive a vapore.\nMovimento.\nLa fermata, durante gli ultimi anni di servizio, era servita solamente da regionali effettuati da Trenitalia nell'ambito del contratto di servizio stipulato con la Regione Piemonte.\nDal 2016, l'impianto \u00e8 servito su calendario da treni storici della Fondazione FS, in cui sono previsti collegamenti diretti con Torino."}
{"id": "5497435", "revid": "28057", "url": "https://it.wikipedia.org/wiki?curid=5497435", "title": "Matteo Bartolini", "text": ""}
{"id": "5497439", "revid": "1272592", "url": "https://it.wikipedia.org/wiki?curid=5497439", "title": "Rajinikanth", "text": "Biografia.\nHa cominciato a recitare mentre lavorava nel Bangalore Transport Service come un autista di autobus.\nNel 1973 si \u00e8 iscritto al Madras Film Institute per ottenere un diploma da attore.\nSeguendo il suo debutto nel film drammatico tamil \"Apoorva Raagangal\" di K. Balachander, la sua carriera da attore cominci\u00f2 con una breve fase in cui interpretava il ruolo di antagonista in alcuni film Tamil.\nDopo essersi confermato un attore importante in molti film di successo, egli ha cominciato a diventare una \"superstar\"nella cultura popolare del Tamil Nadu.\nDopo aver guadagnato 260.000.000 di rupie indiane per il suo ruolo nel film \"Sivaji\" di S.Shankar (2007), \u00e8 diventato l'attore pi\u00f9 pagato in Asia dopo Jackie Chan.\nRajinikanth \u00e8 anche apparso nei cinema di numerose altre nazioni, includendo gli Stati Uniti d'America.\nFino al 2014, Rajinikanth ha vinto 6 Tamil Nadu State Film Awards, 4 Best Actor Awards, 2 Special Awards for Best Actor e un Filmfare Best Tamil Actor Award.\nOltre a recitare, egli ha lavorato anche come produttore e sceneggiatore. Egli \u00e8 inoltre un filantropo, spiritualista, ed ha una posizione influente nella politica del Tamil Nadu.\nIl governo indiano lo ha onorato con il Padma Bhushan nel 2000. Al 45\u00b0 Film Festival Internazionale Indiano (2014) \u00e8 stato premiato con il \" Premio Centenario per la personalit\u00e0 di film indiani dell'anno\"."}
{"id": "5497441", "revid": "481666", "url": "https://it.wikipedia.org/wiki?curid=5497441", "title": "Badgered", "text": ""}
{"id": "5497444", "revid": "402993", "url": "https://it.wikipedia.org/wiki?curid=5497444", "title": "Olaseni Lawal", "text": ""}
{"id": "5497463", "revid": "767487", "url": "https://it.wikipedia.org/wiki?curid=5497463", "title": "Badgered (film 1916)", "text": "Badgered \u00e8 un cortometraggio muto del 1916 diretto da T.N. Heffron (Thomas N. Heffron). Sceneggiato da William M. Henry e prodotto dalla Selig, il film aveva come interpreti James Bradbury Sr., Grace Darmond, Harry Mestayer, Al W. Filson, Edith Johnson.\nTrama.\nGeorge Prentiss, un boss politico, ha contribuito all'elezione di Paul Robertson pensando di poter manovrare il nuovo legislatore a proprio vantaggio. Alla sua richiesta di appoggiare il progetto di deviare le acque della zona di Folsom, Robertson rifiuta sostenendo che il disegno di legge della Empress Valley avrebbe rovinato i contadini di Folsom. Prentiss e il suo socio, il colonnello Jackson, proprietario di un giornale e padre di Vera, la ragazza di cui Robertson \u00e8 innamorato, cercano di piegare Robertson. Per screditarlo, gli preparano una trappola con l'ausilio di Fanny Stokes, un'avventuriera, che si presta a compromettere Robertson, fingendo di aver avuto con lui un appuntamento in un albergo. Gli autori del complotto convocano nell'hotel alcuni giornalisti ma quando Robertson appare, \u00e8 in compagnia di Vera, la figlia di Jackson. I due annunciano che, quella mattina, si sono segretamente sposati e, in questo modo, rovinano il piano volto a rovinare politicamente Robertson.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 29 aprile 1916."}
{"id": "5497473", "revid": "62748", "url": "https://it.wikipedia.org/wiki?curid=5497473", "title": "Assera", "text": ""}
{"id": "5497475", "revid": "15756", "url": "https://it.wikipedia.org/wiki?curid=5497475", "title": "Linda Kasabian", "text": "Biografia.\nLinda Darlene Drouin nacque a Biddeford e crebbe a Milford; suo padre, Rosaire Drouin, era un operaio di origini franco-canadese, e sua madre, Joyce Taylor, era una casalinga. Suo padre abbandon\u00f2 la famiglia quando Linda era ancora una bambina ed entrambi i genitori si risposarono poco tempo dopo e suo padre si trasfer\u00ec a Miami. Lei era la figlia maggiore e la madre Joyce osserv\u00f2 che con cos\u00ec tanti bambini pi\u00f9 piccoli e figliastri di cui prendersi cura, non era in grado di dedicarle l'attenzione necessaria: \u00abNon avevo il tempo di ascoltare i suoi problemi. Molte delle cose che successero a Linda sono colpa mia\u00bb.\nLinda venne descritta dagli amici, dai vicini e dagli insegnanti come una studentessa buona e intelligente e come una \"sognatrice ad occhi aperti\", gentile e timida, ma \"forzata a crescere troppo in fretta\". Lasci\u00f3 la scuola superiore e se ne and\u00f2 di casa all'et\u00e0 di 16 anni, a causa del patrigno, Jake Byrd, il quale maltrattava lei e sua madre e spos\u00f3 Robert Peasley, divorziando poco tempo dopo. Per breve tempo si trasfer\u00ec a Miami per cercare di ritrovare un contatto con suo padre, che era un barista, ma si allontanarono poco dopo. Linda allora viaggi\u00f2 per Boston e si rispos\u00f2, dando alla luce una bambina nel 1968. Ma anche il secondo matrimonio, con un americano di origini armene, Robert Kasabian, fin\u00ec e lei e la bambina Tanya tornarono nello New Hampshire per vivere con la madre di Linda. Successivamente l'ex marito contatt\u00f2 Linda e la invit\u00f2 a Los Angeles per proporle di unirsi a lui e a un suo amico, Charles \"Blackbeard\" Melton, in un viaggio in barca a vela per l'America meridionale.\nIncontro con Charles Manson.\nLinda, che stava sperando in una riconciliazione, ritorn\u00f2 a Los Angeles per vivere con Robert nei luoghi di ritrovo hippy di Topanga Canyon. Mentre era incinta per la seconda volta, fu rifiutata dal marito, che l'aveva lasciata per il viaggio in Sud America. Un'amica di Melton, Catherine \"Gypsy\" Share, descriveva un ranch idilliaco dove un gruppo di hippy stavano istituendo un \"buco nella terra\" per sfuggire ai disordini sociali. Il \"buco\" suonava come le leggende Hopi che aveva letto quando era ragazza e ne era incuriosita. Nel 1969, invece di partecipare alle commemorazioni del 4 luglio a Malib\u00f9, decise di seguire Share allo Spahn Ranch, nella zona Chatsworth di Los Angeles, dove incontr\u00f3 Charles Manson e fu accolta dai membri del gruppo, che la salutavano con professioni di pace e amore, e dicevano che lei e sua figlia sarebbero state al sicuro, purch\u00e9 Linda si mostrasse leale.\nDurante la sua prima notte con la \"Family\", incontr\u00f2 ed ebbe rapporti sessuali con il seguace e collaboratore di Manson, Charles \"Tex\" Watson, il quale poi persuase la Kasabian a rubare una somma di denaro all'amico dell'ex-marito, Charles Melton. La Kasabian fu poi introdotta a Manson, e fu un evento drammatico per lei. Pens\u00f2 che egli sembrasse magnifico con i suoi abiti in pelle di daino, e che sembrasse Cristo. Manson parl\u00f3 con lei sul perch\u00e9 fosse venuta nel ranch e, dopo aver sentito le sue gambe, lui la accett\u00f2. Quella notte, Manson e la Kasabian ebbero rapporti sessuali in una caverna allo Spahn Ranch. Lei pens\u00f2 che Manson potesse vedere attraverso di lei e che lui percepisse i suoi problemi con il patrigno e le sue sensazioni di essere \"usa e getta\" per le persone nella sua vita e per il mondo in generale, come registrato nel suo processo di testimonianza:D: \"Che conversazione hai avuto con il signor Manson quando stavate facendo l'amore?\"R: \"Io non ricordo l'intera conversazione, ma lui mi ha detto che avevo un padre ossessionato.\"D: \"Ti ha impressionata quando ha detto che hai un padre ossessionato?\"R: \"Molto.\"D: \"Perch\u00e9?\"R: \"Perch\u00e9 nessuno me lo aveva mai detto, e io avevo un padre ossessionato. Odiavo il mio patrigno.\"La Kasabian adott\u00f3 un atteggiamento verso Manson che avevano le altre ragazze del ranch. \"Abbiamo sempre voluto fare tutto e di pi\u00f9 per lui\". La Kasabian inizi\u00f2 ad aderire ai membri della famiglia con le loro \"strisciate raccapriccianti\": entravano furtivamente in case a caso a Los Angeles per rubare soldi, mentre gli occupanti dormivano. Queste e altre attivit\u00e0 criminali erano il mezzo coi quali i membri della famiglia si sostenevano, e la Kasabian era disposta a partecipare. \u00abTutto \u00e8 di tutti\u00bb, ribadiva Manson durante i suoi numerosi colpi, con l'ingestione di droghe psichedeliche. Quando Mary Brunner fu incarcerata per aver usato una carta di credito rubata, la Kasabian divent\u00f3 l'unico membro del gruppo a possedere una patente di guida valida. L'8 agosto del 1969, Manson annunci\u00f2 \u00abora \u00e8 l'ora dell'Helter Skelter\u00bb, un termine preso dall'omonima canzone dei Beatles che Manson credeva (o convinse i suoi seguaci che credeva) significasse una rivelazione profetizzata nel Libro della Rivelazione (il termine \"Helter Skelter\" significa confusione, disordine).\nOmicidi Tate-LaBianca.\nLa Kasabian fu spinta da Charles Manson a prendere un coltello, un cambio di vestiti e la sua patente di guida, per accompagnare altri tre membri della famiglia, Charles \"Tex\" Watson, Susan Atkins e Patricia Krenwinkel, alla residenza del regista Roman Pola\u0144ski e di sua moglie Sharon Tate. Qui la Kasabian vide Watson sparare e uccidere Steven Parent, un adolescente che era venuto a trovare il custode. Dopo Watson ordin\u00f3 alla Kasabian di rimanere fuori dalla residenza e lei se ne rest\u00f2 in macchina, mentre Watson, Atkins e Krenwinkel erano in casa e uccidevano Jay Sebring, Wojciech Frikowsky, Abigal Folger, e la moglie di Polanski, Sharon Tate. La Kasabian testimoni\u00f3 che a un certo punto sent\u00ec le \"orribili urla\" delle vittime e lasci\u00f2 la macchina. \u00abIniziai a correre verso la casa, volevo che la smettessero. Sapevo cosa avevano fatto a quell'uomo (Parent), che stavano uccidendo quelle persone. Volevo che la smettessero\u00bb. Avvicinandosi alla casa, la Kasabian incontr\u00f3 Frykowski che stava scappando. La Kasabian disse poi nella sua testimonianza che \u00abC'era un uomo che stava uscendo dalla porta e aveva la faccia coperta di sangue, stava in piedi grazie a un palo, ci siamo guardati negli occhi per un minuto e dissi \"Oh, Dio, mi dispiace tanto. Per favore fa che smetta\". Ma l'uomo cadde a terra sui cespugli\u00bb. Allora Watson ripetutamente accoltell\u00f2 Frykowski e lo colp\u00ec alla testa con l'impugnatura di una pistola. La Kasabian cerc\u00f2 di fermare gli assassini, sostenendo di aver sentito delle persone arrivare nella propriet\u00e0, ma Atkins insisteva che era troppo tardi.\nSecondo Watson e Atkins, la Kasabian rimase inchiodata di fronte al prato, guardando con un'espressione inorridita i suoi compagni commettere l'omicidio. La Kasabian testimoni\u00f2 che, sotto shock, corse verso la macchina, la mise in moto e pens\u00f2 di andarsene per chiedere aiuto, ma poi divenne ansiosa per sua figlia che era al ranch.\nLa notte seguente, Manson ordin\u00f2 ancora una volta al quartetto di prendere un cambio di vestiti e di andare in macchina, questa volta per \"mostrare loro come si fa\", perch\u00e9 sentiva che l'atto della notte precedente era stato eseguito in modo sciatto. Questa volta uniti con Leslie Van Houten e Steve \"Clem\" Grogan, il gruppo part\u00ec per la citt\u00e0, verso la residenza dei coniugi LaBianca a Los Feliz. La Kasabian vide Manson e Watson camminare verso la casa e ritornare alla macchina pochi minuti dopo e Manson rifer\u00ec che gli occupanti della casa erano legati. Manson incaric\u00f3 Watson, Krenwinkel e Van Houten di entrare nella casa. A quel punto, Manson, la Kasabian, Susan Atkins e Grogan partirono. Nella residenza, Watson, Krenwinkel e Van Houten uccisero Leno e Rosemary LaBianca. Quando le venne chiesto perch\u00e9 fosse uscita di nuovo con il gruppo, sapendo a questo punto che sarebbero avvenuti gli omicidi, la Kasabian rispose che quando Manson le chiese di andare con loro, aveva \"paura di dire no\". Dopo quella notte, nella zona della Venice Beach di Los Angeles, Manson chiese alla Kasabian di partecipare all'omicidio di un conoscente, un attore libanese di nome Saladin Nader. La Kasabian aveva incontrato l'attore pochi giorni prima con un membro della famiglia, Sandra Good. Atkins e Grogan aspettarono a pochi passi, con un coltello e una pistola in mano, pronti a uccidere, come Manson aveva detto loro. La Kasabian buss\u00f3 intenzionalmente alla porta dell'appartamento sbagliato, al fine di evitare qualsiasi danno a Nader. Quando l'occupante rispose, la Kasabian si scus\u00f2, impedendo cos\u00ec il reato. \nPrima di abbandonare la scena con un nulla di fatto, Susan Atkins defec\u00f2 sulle scale dell'abitazione.\nDue giorni dopo l'omicidio LaBianca, Linda fugg\u00ec dalla Family e alla fine torn\u00f2 a casa della madre nello New Hampshire.\nProcesso e pentimento.\nSusan Atkins fu arrestata insieme al resto dei membri rimanenti della famiglia in seguito a un'irruzione allo Spahn Ranch avvenuto a ottobre, per furto d'auto. La polizia non aveva idea che avessero commesso anche gli omicidi Tate-LaBianca. Le investigazioni di questi erano ancora in corso. Atkins diede una svolta nella ricerca degli assassini quando raccont\u00f2 ai suoi compagni di cella - tra cui una donna chiamata Ronnie Howard - dei crimini. Howard e le altre prigioniere del carcere femminile della contea di Los Angeles informarono le autorit\u00e0 di ci\u00f2 che avevano sentito da Atkins. Nei primi di dicembre del 1969, Manson, Watson, Krenwinkel, Atkins, Van Houten e la Kasabian furono incriminati per gli omicidi Tate-LaBianca. Inizialmente, ad Atkins era stata offerta una condanna ridotta (imprigionamento a vita invece della pena di morte) in cambio della sua testimonianza, dal momento che era stata la prima imputata ad essere arrestata, ed era d'accordo a collaborare. Tuttavia Atkins rinunci\u00f2 tornando fedele a Manson e ritratt\u00f2 tutte le sue dichiarazioni precedenti. Quindi i procuratori si rivolsero alla Kasabian, alla quale offrirono l'immunit\u00e0 in cambio della testimonianza.\nCi sono state segnalazioni che la Kasabian avrebbe voluto raccontare la propria storia ai procuratori, con o senza alcun tipo di accordo, per \"farlo uscire dalla mia testa\", come il capo procuratore Vincent Bugliosi descriveva, ma il suo avvocato, Gary Fleischman, insistette affinch\u00e9 lei rimanesse in silenzio fino a che il procuratore distrettuale non avesse offerta l'immunit\u00e0. La Kasabian, che era incinta del suo secondo bambino, accett\u00f2 l'offerta dell'immunit\u00e0. L'accordo venne visto all'epoca come un qualcosa di controverso per l'accusa per svariati motivi. Alcuni la volevano pienamente perseguita per i crimini. Tuttavia, anche se la Kasabian era stata complice degli omicidi e non aveva impedito gli omicidi o contattato le autorit\u00e0 in seguito, non era n\u00e9 entrata nella residenza, n\u00e9 aveva partecipato fisicamente a nessuno degli omicidi. Era stata descritta come riluttante ed estremamente sconvolta durante gli eventi di entrambe le notti, anche sfidando Manson (\u00abNon sono te, Charlie. Non posso uccidere nessuno\u00bb), ed era l'unica del gruppo ad aver espresso rimorso e compassione per le vittime. Quando torn\u00f2 alla residenza Tate per la ricostruzione, la Kasabian sub\u00ec un crollo emotivo. L'accusa fu costretta a ritirare l'accordo con Atkins, il cui comportamento e le cui dichiarazioni sembravano particolarmente corrotte.\nPortata al banco dei testimoni, la Kasabian divenne la testimone chiave per l'accusa, e raccont\u00f2 in lacrime gli omicidi nei minimi dettagli. Raccont\u00f2 al processo tutto quello che aveva visto e sentito quando era con la famiglia e durante i delitti. La sua testimonianza, considerata la parte pi\u00f9 drammatica del processo, ricevette una vasta copertura mediatica. Durante il processo, alcuni membri della famiglia Manson in libert\u00e0 condussero una campagna intimidatoria contro la Kasabian, nel tentativo di non farla testimoniare. I veri imputati del reato interrompevano costantemente la sua testimonianza: Manson avrebbe portato un dito alla gola fissando la Kasabian, come lei ha testimoniato, un atto che ripeteva durante la testimonianza degli altri testimoni d'accusa. Susan Atkins ripetutamente bisbigliava alla Kasabian attraverso l'aula \u00abCi stai uccidendo!\u00bb, alla quale la Kasabian rispose \u00abNon vi sto uccidendo, voi vi siete uccisi da soli\u00bb. Manson interrompeva la testimonianza della Kasabian, tenendo in mano una copia del giornale \"Los Angeles Times\" con il titolo \"Manson colpevole, dichiara Nixon\", riferendosi alle dichiarazioni del presidente Nixon sul processo; egli apparentemente sperava di convincere che si trattasse di un errore giudiziario, come la difesa aveva sostenuto. Per la maggior parte dei suoi 18 giorni di testimonianza, gli avvocati difensori cercarono senza successo di screditare la Kasabian, menzionando il suo ampio uso di LSD nel tentativo di togliere credibilit\u00e0 alla sua testimonianza. La Kasabian non cedette sotto l'intenso interrogatorio, e la sua testimonianza trov\u00f2 tutte le prove fisiche che erano state presentate, oltre a essere supportata dai successivi testimoni d'accusa.\nDurante l'interrogatorio della Kasabian, l'avvocato difensore di Manson, Irving Kanarek, mostr\u00f2 grandi fotografie a colori della scena del crimine degli omicidi Tate. La reazione emotiva della Kasabian fu in grande contrasto rispetto a quella degli altri membri della famiglia. Ricomponendosi abbastanza da vedere la fotografia della morta, la Kasabian guard\u00f2 gli imputati nell'aula. \u00abCome potete fare questo?\u00bb, lei chiese. Le imputate risero. L'avvocato difensore di Manson chiese alla Kasabian come potesse essere cos\u00ec sicura, considerando il suo uso di LSD, che non avesse partecipato al macabro atto. \u00abPerch\u00e9 non ho quel tipo di cosa dentro di me, fare qualcosa di cos\u00ec animalesco\u00bb, rispose. Anche se il processo di Charles Manson e dei suoi seguaci dur\u00f2 nove mesi, con la deposizione di numerosi testimoni, fu la testimonianza della Kasabian, pi\u00f9 che ogni altra cosa, a portare alle condanne di Manson, Watson, Atkins, Krenwinkel e Van Houten. Il 25 gennaio 1971, furono considerati colpevoli su tutti i fronti e condannati. Vari testimoni, incluse le imputate e gli altri membri leali della famiglia, testimoniarono che la Kasabian, piuttosto che Manson, aveva pianificato gli omicidi. Tuttavia la giuria del processo rifiut\u00f2 completamente la loro testimonianza. Pi\u00f9 recentemente, queste accuse sono state ripudiate pubblicamente da molti membri della famiglia, che originariamente le avevano fatte, inclusa Catherine Share, Susan Atkins, e in modo particolare Tex Watson, che ha descritto queste accuse come \u00abpalesemente ridicole\u00bb."}
{"id": "5497499", "revid": "228587", "url": "https://it.wikipedia.org/wiki?curid=5497499", "title": "Christina Grimandi", "text": "Biografia.\nHa fatto il suo debutto professionale all'et\u00e0 di nove anni nella produzione del Teatro Comunale di Bologna del \"Bacio della Fata\" di Igor Stravinsky con Carla Fracci e Amedeo Amodio, mentre frequentava l'Accademia Antoniano di Bologna. Entra per un breve periodo alla Scala di Milano sotto la direzione artistica di Luciana Novaro, dove segue le lezioni. Dopo una formazione da ballerina classica e moderna, inizia a lavorare nelle compagnie italiane di balletto e di operetta \"Belle Epoque\" e la Compagnia dell'Operetta Italiana come solista e successivamente coreografa. Esordisce come cantante di Piano Bar in televisione Tele Romagna, Tele Veneto, Tele Santerno e in tourn\u00e9e nazionale affiancata da Ezio Landini, suo primo manager. Nel 1987 lavora ad Amburgo nella prima produzione tedesca del musical di Andrew Lloyd Webber \"Cats,\" in cui interpreta la gatta Bombalurina. Nel 1989 si trasferisce a Parigi e recita nell'allestimento francese di \"Cats\" ancora una volta come Bombalurina. Incide il disco in lingua francese di \"Cats\" e nel 1990, sempre nel musical, interpreta la protagonista Grizabella a Parigi. \nNel 1992 ritorna ad Amburgo per recitare nuovamente in una produzione tedesca di \"Cats\", ancora una volta nel ruolo della protagonista Grizabella. Successivamente, interpreta il ruolo del Narratore in \"Into the Woods\" in lingua tedesca nel 1994 e la \"Tante\" in \"Buddy, die Buddy Holly Story\". Richiamata ancora in supporto alla compagnia di Amburgo, interpreta nuovamente Grizabella e Bombalurina in \"Cats\" ad Amburgo nel 1995. Richiamata dal regista e coreografo associato John Yost, entra a far parte per un breve periodo della Compagnia della tourn\u00e9e europea di \"Cats\". Successivamente entra nella compagnia di \"West Side Story\" allo Schloss Festspiele a Ettlingen (Germania), diretta dal coreografo Rob Roth. \nNel 1995 la Really Useful Group Theater Entertainment di propriet\u00e0 di Andrew Lloyd Webber e supervisionata dall'attore austriaco Peter Weck e dalla casting director Doris Fuhrmann arriva in Germania e a dicembre 1995 debutta in lingua tedesca il musical \"Sunset Boulevard\" sotto la supervisione del regista originale Trevor Nunn e del coreografo Bob Avian. Grimandi si unisce al cast nel ruolo di Heather, un ruolo che incide anche nel cast album tedesco; un improvviso impedimento della star internazionale Helen Schneider permette a Grimardi di interpretare la protagonista Norma Desmond. L'anno seguente le verr\u00e0 riconfermato il contratto e interpreter\u00e0, alternando gli spettacoli, il ruolo di primadonna dello spettacolo con il primo cast. Al termine del contratto stagionale e prima dell'arrivo di Daniela Ziegler Christine, unica italiana al mondo ad aver interpretato questo ruolo, replica diverse repliche di Norma Desmond. Al termine del contratto, viene scritturata dalla Stella Entertainment Produktion Gmbh, per interpretare il ruolo di Mrs. Potts nella \"La Bella e la Bestia\" della Walt Disney Theatrical Productions; successivamente registra il CD in lingua tedesca dello spettacolo e interpreta il famosissimo brano \"Beauty and the Beast\" in lingua tedesca. \nRientrata in Italia, comincia a collaborare Tato Russo. Nel 1999 a Napoli accanto a Tato Russo come Monaca di Monza ne \"I promessi sposi\". Con il regista Tato Russo collabora successivamente alle produzioni teatrali diventando suo aiuto regia ne \"Il ritratto di Dorian Grey\" con Tonino Accolla. Altro successo al quale collabora Christine \u00e8 il musical \"Masaniello\", splendida opera teatrale che narra la vita e le vicissitudini del napoletano Masaniello, scritta e diretta da Tato Russo e musiche di Patrizio Marrone. Alla fine del 2002 accetta l'incarico e si occupa della regia italiana del musical \"I dieci comandamenti\", \"Les Dix Comandements\", regia originale di Elie Chouraqui, musiche di Pascal Obispo e coreografia di Kamel Ouali, in scena a Milano e a Roma con la Produzione di Guido e Maurizio De Angelis e la supervisione artistica di Giancarlo Golzi. \nNel 2003 Christine torna a recitare sotto la direzione di Saverio Marconi e accanto a Michelle Hunziker e a Luca Ward interpreta la Madre Superiora in \"Tutti insieme Appassionatamente\" a Milano al Teatro della Luna e a Roma al Teatro Sistina sotto la direzione musicale di Giovanni Maria Lori. Nel 2004 partecipa a Abruzzo in Festival al Teatro Fenaroli di Lanciano in giuria e, nello stesso anno, dirige il nuovo Musical \"Mangiaresti\", una favola musicale che debutta con i professori e musicisti del Conservatorio S. Giacomantoio di Cosenza al Teatro comunale di Cosenza, con le musiche di Giovanni Giannini. Continuano le repliche de \"Il ritratto di Dorian Grey\" e Christine segue fino al 2008 la compagnia in tourn\u00e8ee nazionale. Accetta il contratto con il Teatro Bellini di Napoli ed \u00e8 in scena sotto la regia di Alvaro Piccardi ne \"Il paese degli idioti\" riscrittura teatrale da Fedor Dostojevskij, nel ruolo di Anfisa accanto a Tato Russo. Riprende successivamente la tourn\u00e8e nazionale di \"Masaniello\" che la vedr\u00e0 interprete nel ruolo della \"Viceregina\" in diverse piazze del panorama nazionale fino alla fine del 2009. \nNell'estate del 2015, Christine fa il suo debutto a Londra nel musical di Maury Yeston, Robert Wright e George Forrest \"Grand Hotel\" in scena alla Southwark Playhouse. Nel 2017 Christine ritorna a Parigi e interpreta \"la Mere\" nel nuovo musical \"A Cuba Libre\" scritto da Alice Monicat, L\u00e9a P\u00e9rennes, Romain Rachline, regia di Emmanuel Suarez e la direzione musicale di Raphael Sanchez. "}
{"id": "5497507", "revid": "8660", "url": "https://it.wikipedia.org/wiki?curid=5497507", "title": "Hanau Hawks", "text": "Gli Hanau Hawks sono stati una squadra di football americano, di Hanau, in Germania.\nStoria.\nLa squadra \u00e8 stata fondata nel 1979 e ha chiuso nel 1999; ha vinto una Fed Cup.\nEbbero per la stagione 1995 una sezione femminile, che l'anno successivo si separ\u00f2 andando a formare le Hanau Witches.\nA seguito della loro chiusura furono fondati gli Hanau Hornets, che rilevarono la loro licenza per la partecipazione alla Bundesliga."}
