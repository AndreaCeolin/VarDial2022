{"id": "5315771", "revid": "1543377", "url": "https://it.wikipedia.org/wiki?curid=5315771", "title": "Intercolonial Railway of Canada", "text": "Intercolonial Railway of Canada (ICR) nota anche come la Intercolonial, era una storica compagnia ferroviaria canadese che oper\u00f2 dal 1872 al 1918; in tale anno venne inglobata nella Canadian National Railway.\nLa ICR fu la prima ferrovia nazionale canadese e la prima importante Crown corporation of Canada; fu una presenza importante nelle colonie marittime dando lavoro a migliaia di persone e un sostegno importante per l'economia con l'acquisto di milioni di dollari in servizi, carbone e altri prodotti locali, con i traghetti a Isola del Capo Bretone, nello Stretto di Canso e con il trasporto della posta.\nPremesse.\nSin dagli albori dello sviluppo delle ferrovie nel mondo le colonie dell'alto e del basso Canada (in seguito province del Canada) cercarono di migliorare il trasporto terrestre verso i porti della costa e verso le colonie atlantiche quali la Nuova Scozia, il Nuovo Brunswick e in misura minore, l'Isola del Principe Edoardo e Terranova. Il collegamento ferroviario dall'interno verso le colonie britanniche della costa oltre all'obiettivo commerciale ne aveva anche uno militare in quanto, durante i mesi invernali, le acque del Golfo di San Lorenzo e il fiume San Lorenzo erano ghiacciati rendendo impossibile il trasporto via acqua. Nel periodo 1830-1850 vennero fatti rilievi e studi e individuati alcuni percorsi alternativi tra loro e, di fatto, concorrenti: uno a sud, uno centrale e uno settentrionale. Nel 1849, il maggiore William Robinson si espresse favorevolmente sul percorso a nord in quanto pi\u00f9 sicuro in caso di attacco americano. Le richieste di finanziamento rivolte dalle amministrazioni coloniali al governo del Regno Unito ebbero tuttavia scarso riscontro.\nPrime ferrovie nelle singole colonie.\nLe province costiere ottennero alcune ferrovie gi\u00e0 a partire dalla met\u00e0 degli trenta del XIX secolo con l'apertura dell'Albion Railway, una ferrovia mineraria a servizio dell'estrazione del carbone nella contea di Pictou, in Nuova Scozia. Nel 1850 vennero aperte due importanti linee ferroviarie nelle colonie marittime per collegare le citt\u00e0 sulla costa atlantica dello Stretto di Northumberland e del Golfo di San Lorenzo con le rotte dei piroscafi.\nLa Nova Scotia Railway (NSR) fu costruita in pi\u00f9 fasi tra l'area portuale nord atlantica di Halifax e Truro e alla, industrializzata, Contea di Pictou, con i comuni di Westville, Stellarton, New Glasgow, Trenton. Pictou divenne ben presto un porto importante per i traghetti per l'Isola del Principe Edoardo. L'NSR costru\u00ec anche a nord-ovest la Halifax-Windsor, porto sulla Baia di Fundy e accesso all'entroterra agricolo della valle di Annapolis in Nuova Scozia.\nLa European and North American Railway (E &amp; NA) nacque con lo scopo di estendere la rete ferroviaria della Nuova Inghilterra verso est attraverso le colonie marittime fino a un porto libero dai ghiacci e prossimo alle rotte marittime per l'Europa; la prima parte della linea fu costruita tra la citt\u00e0 portuale di Saint John (Nuovo Brunswick), nella baia di Fundy, alla citt\u00e0 portuale di Shediac nello Stretto di Northumberland. La linea Saint John-Shediac fu inaugurata il 20 agosto 1857; altre societ\u00e0 costruirono tratte diramate colleganti Saint John ad ovest, attraverso il Maine, alla rete della Nuova Inghilterra, ma la E &amp; NA non raggiunse mai alcun porto della Nuova Scozia.\nPer pi\u00f9 di un ventennio non fu costruito alcun altro collegamento ferroviario tra le colonie marittime e le provincie interne del Canada. In campo ferroviario dal 1850 fu dominante, per il Centro Canada, la Grand Trunk Railway (GTR) che, orientata al massimo profitto, aveva per\u00f2 scelto il porto atlantico di Portland negli Stati Uniti d'America (Maine). Lo scoppio della guerra civile americana e l'instabilit\u00e0 geopolitica conseguente accentu\u00f2 le richieste di una ferrovia \"intercoloniale\" che liberasse le colonie dall'insicurezza degli eventi ma solo nel 1867, nel British North America Act fu inserito, alla sezione 145, un disposto formale che prevedeva la costruzione della Ferrovia Intercoloniale:\n(s. 145) \"Nella misura in cui le province del Canada, Nuova Scozia, Nuovo Brunswick hanno concordato in una dichiarazione che la costruzione della ferrovia Intercoloniale \u00e8 essenziale per il consolidamento dell'Unione del Nord America britannico, e col parere conforme di Nuova Scozia e Nuovo Brunswick, hanno quindi convenuto che \u00e8 opportuno prevedere la sua costruzione immediata da parte del governo del Canada. Pertanto, al fine di dare attuazione a tale accordo, \u00e8 dovere del governo e del Parlamento del Canada provvedere l'avvio, entro sei mesi dopo l'Unione, di una ferrovia che colleghi il fiume San Lorenzo, con la citt\u00e0 di Halifax in Nuova Scozia, e la costruzione della stessa, senza intromissioni e il completamento della stessa con la massima celerit\u00e0 possibile\".\nNasce la Intercoloniale.\nCiononostante sarebbe passato ancora un altro decennio prima di vedere le realizzazioni del progetto. Come inizio, il governo federale assunse l'attivit\u00e0 della NSR e della E &amp; NA, che in seguito sarebbero state assorbite nella International. Il governo poi incaric\u00f2 l'ingegnere Sandford Fleming della direzione dei lavori del progetto ICR mentre, la maggior parte del lavoro di costruzione fu offerto a imprenditori locali con la supervisione di un gruppo di ingegneri del team di Fleming ma interferenze politiche e negligenze (o incompetenza) degli imprenditori fecero lievitare i costi su alcuni dei contratti, costringendo Fleming ad assumere direttamente l'incarico come contraente. Il maggior caso di superamento dei costi causato da interferenze politiche avvenne durante la costruzione del tratto di nuova linea tra il tracciato NSR a Truro e quello E &amp; NA vicino Moncton che provoc\u00f2 anche diverse deviazioni dal percorso pi\u00f9 diretto:\nA onore di Fleming va detto che insistette su una elevata qualit\u00e0 nella progettazione del percorso, con rilevati di diversi metri pi\u00f9 in alto rispetto al suolo circostante, per evitare l'accumulo di neve, l'uso di ponti in ferro sui torrenti e sui fiumi piuttosto che le pi\u00f9 economiche strutture in legno che molte ferrovie del tempo usavano. Decisione rivelatasi lungimirante quella dei ponti che evit\u00f2 in numerose occasioni, nei primi anni, la loro distruzione in caso di incendio boschivo. La tipologia di costruzione della Intercolonial la rese la pi\u00f9 grande opera pubblica del Canada del XIX secolo. \nLe aperture avvennero:\nLa costruzione di ICR inizialmente era prevista a scartamento largo per compatibilit\u00e0 con le altre ferrovie delle colonie britanniche nordamericane (NSR e E &amp; NA, come pure il collegamento occidentale alla GTR a Rivi\u00e8re du Loup) che adottavano il cosiddetto scartamento irlandese. Prima che fosse completata la costruzione, nel 1875, Fleming ne decise l'armamento a scartamento normale seguendo il processo in atto di standardizzazione delle ferrovie statunitensi e canadesi.\nEspansione della Intercoloniale.\nNel 1879, ICR acquist\u00f2 la linea di GTR tra Rivi\u00e8re-du-Loup e L\u00e9vis.\nAlla fine degli anni 1880, ICR ottenne i diritti di transito sulla linea principale della GTR tra Levis e Montreal (via Richmond, che consentiva ai passeggeri e alle merci provenienti dalle colonie marittime \ndi raggiungere la grande citt\u00e0 senza rottura di carico. \nNel 1884, ICR costru\u00ec una diramazione dalla linea principale a est di Campbellton a servizio del porto e dell'industria forestale della citt\u00e0 di Dalhousie, nel Nuovo Brunswick.\nNel 1887 ICR riprese e complet\u00f2 la costruzione di una linea da Oxford Junction, lungo la costa della Nuova Scozia a Stellarton, sullo Stretto di Northumberland. \nLa linea nota come \"Short Line\" creava un percorso alternativo per i treni della ICR provenienti dal Nuovo Brunswick e diretti alla contea di Pictou e l'Isola di Cape Breton.\nNel 1890, ICR complet\u00f2 la costruzione della cosiddetta Extension Railway Eastern Cape Breton con una linea che partendo dall'antico capolinea NSR a New Glasgow correva verso est e Antigonish fino al porto di Mulgrave dove fu istituito un servizio di traghettamento dei vagoni attraverso lo Stretto di Canso per Point Tupper. \nLa linea poi si dirigeva verso est e il centro dell'Isola di Cape Breton, attraversando il Bras d'Or Lake sul ponte Grand Narrows di nuova costruzione, continuando fino al porto di North Sydney (Maine), (con collegamenti di traghetto e nave a vapore verso Channel-Port aux Basques e terminando nel centro industriale e portuale di Sydney (Canada).\nNel 1897 il Dipartimento dei Lavori pubblici acquist\u00f2 la Drummond County Railway da James Naismith Greenshields e la inser\u00ec nella rete ICR per creare un percorso diretto da Sainte-Rosalie (a est di Saint-Hyacinthe, dove incontrava la linea principale GTR) a L\u00e9vis. Dopo tale acquisto la ICR smise di utilizzare la linea della GTR, via Richmond.\nNel 1904 ICR acquis\u00ec la Canada Eastern Railway connettendola con l'area di Fredericton.\nMoncton divenne il quartier generale della societ\u00e0; vennero costruiti negozi e strutture di cantiere e una grande stazione in grado di competere con la stazione di McAdam della Canadian Pacific Railway. \nLa ICR con i suoi contratti di trasporto merci sovvenzionati incentiv\u00f2 la rivoluzione industriale delle citt\u00e0 marittime rivelandosi l'ideale sistema di trasporto del minerale grezzo di ferro e di carbone alle acciaierie di Trenton e Sydney e per la commercializzazione dei prodotti finiti e dei semilavorati. Sorsero in virt\u00f9 di ci\u00f2 fonderie, fabbriche e varie industrie lungo le principali linee e diramazioni ferroviarie della ICR in Nuova Scozia e in Nuovo Brunswick.\nLa ICR e la prima guerra mondiale.\nAllo scoppio della prima guerra mondiale la ICR, unico operatore di collegamento ferroviario al porto di Halifax, fu coinvolta interamente a sostegno degli sforzi bellici canadese e britannico. Halifax crebbe a dismisura in particolare quando la Germania inizi\u00f2 ad usare i sottomarini obbligando la Royal Canadian Navy e la Royal Navy ad istituire l'uso di convogli scortati a protezione delle navi da carico. L'ICR ampli\u00f2 gli organici e le attrezzature per sopportare l'aggravio del trasporto di forniture militari dal Canada centrale fino alla costa atlantica. Dopo il 1915, la ferrovia inizi\u00f2 ad operare ufficialmente sotto il nome di Canadian Government Railways pur se definita ancora come la Intercolonial.\nAltrettanto importante fu la linea di Cape Breton utilizzata dal pi\u00f9 grande operatore privato in Canada, il Dominion Steel and Coal Company produttore di grandi quantit\u00e0 di acciaio e carbone per lo sforzo bellico, per i trasporti verso ovest ad altri centri industriali. Il 6 dicembre 1917 una terribile esplosione gett\u00f2 nel caos con gran parte delle infrastrutture della ICR alla periferia nord di Halifax; la stazione North Street fu gravemente danneggiata oltre alla Richmond Yard e i terminali di imbarco distrutti o inutilizzabili. Centinaia di carri merci furono distrutti oltre a decine di carrozze passeggeri e veicoli ospedale militari pesantemente danneggiati. Banchine e strutture di trasporto furono comunque ricostruiti rapidamente per il servizio di guerra, ICR ripar\u00f2 la Stazione North Street ma il servizio passeggeri fu trasferito su un nuovo capolinea sud nel gennaio del 1919.\nAccorpamenti e nazionalizzazione: nasce Canadian National Railway.\nNel 1915 ICR, le compagnie di propriet\u00e0 federale National Transcontinental Railway (NTR) e Prince Edward Island Railway (PEIR) e altre linee minori in bancarotta o gi\u00e0 \"defunte\" del Nuovo Brunswick, furono temporaneamente raggruppate sotto l'unico nome di Canadian Government Railways (CGR) ai fini amministrativi e al finanziamento, ma ogni azienda continu\u00f2 ad operare indipendentemente. Il 6 settembre 1918 fu nazionalizzata anche la Canadian Railway Nord (CNOR) in fallimento. Un consiglio di amministrazione nominato dal governo fu incaricato provvisoriamente di assumere il controllo del sistema ferroviario CGR.\nIl 20 dicembre 1918, il governo federale su disposizione dal Queen's Privy Council for Canada consolid\u00f2 la gestione delle varie aziende creando infine Canadian National Railway.\nUn altro sistema ferroviario occidentale in bancarotta, il Grand Trunk Pacific Railway (GTPR), fu nazionalizzato il 7 marzo 1919 e incorporato nelle CNR il 12 luglio 1920; la GTR, che controllava la GTPR, fu nazionalizzata il 21 maggio 1920 e infine inclusa nel sistema CNR il 30 gennaio 1923.\nDurante i suoi 42 anni di vita (1876-1918) la ICR era cresciuta fino ad assumere una posizione di monopolio. Alla sua scomparsa, nel 1918, le sue strutture divennero la struttura operativa ferroviaria nazionale pi\u00f9 importante delle colonie marittime.\nLe linee ex ICR tra chiusure e valorizzazioni storiche.\nFino alla fine degli anni 1970, la linea ex-ICR attraverso il nord del Nuovo Brunswick e del Quebec orientale continu\u00f2 a ospitare una gran parte del traffico merci e la maggior parte del traffico passeggeri di Nuova Scozia, Isola del principe Edoardo e Terranova. Nel 1976 venne costruita una bretella di 30\u00a0km da Pelletier (Quebec) a un punto della ex linea principale ICR ad ovest di Rivi\u00e8re-du-Loup, eliminando 200\u00a0km di tracciato montuoso; in seguito a ci\u00f2 la maggior parte del traffico merci delle \"Marittime\" venne spostata sulla linea ex-NTR nell'area centrale del Nuovo Brunswick, declassando a secondaria la linea ex ICR.\nNel 1993 la linea ex ICR da Truro a Sydney fu venduta all'operatore di linea Cape Breton and Central Nova Scotia Railway nel 1993.\nNel 1995, in seguito alla privatizzazione delle ferrovie canadesi, fu intrapreso un programma di razionalizzazione che rese ridondante la linea ex IRC tra Moncton e Rivi\u00e8re du Loup, insieme al suo tracciato sulla penisola Gasp\u00e9, vendendola infine nel 1998 all'operatore di linea Quebec Railway Corporation. \nUn breve tratto sul lungomare di L\u00e9vis fu abbandonato il 24 ottobre del 1998 in seguito al riassetto della rete; di conseguenza la circolazione della linea principale NC tra Charny e la fine est di Levis venne deviata sull'ex tracciato NTR.\nLa linea principale ex-ICR da Sainte Rosalie per Charny e il terminale est della L\u00e9vis-Rivi\u00e8re du Loup, cos\u00ec come le linee ex ICR Moncton-Saint John e Moncton-Halifax rimasero in funzione sotto le CN. \nIn seguito alla sostituzione o alla ristrutturazione dei ponti e del tracciato risalente al XIX secolo, la quasi totalit\u00e0 della rete di Sandford Fleming continua ad essere in funzione.\nLo storico treno passeggeri \"Ocean Limited\" tra Halifax e Montreal continua ad essere effettuato dalla societ\u00e0 ferroviaria pubblica VIA Rail sull'intero percorso della Intecolonial eccetto il tratto costiero di Levis.\nVarie stazioni, tra le quali L\u00e9vis e Pictou, sono state designate quali siti nazionali di interesse storico del Canada, come pure la Joffre Roundhouse costruita da ICR a Charny (Quebec).\nServizi passeggeri della Intercolonial.\nI treni passeggeri della ICR operarono sulle seguenti linee principali: \nAlcuni dei treni passeggeri pi\u00f9 importanti avevano un nome: tra questi i principali erano lo \"Scotian\", il \"Maritime Express\" e il pi\u00f9 duraturo \"Ocean Limited\". I treni passeggeri ICR erano collegati anche con servizi di piroscafo coincidenti a Prince Edward Island, a Shediac e a Pictou, con navi a vapore per il Quebec a Pictou, con piroscafi per gli Stati Uniti d'America e per l'Europa ad Halifax e a Saint John, con traghetti all'Isola di Cape Breton, e con nave a vapore della Newfoundland Railway per Terranova, a North Sydney."}
{"id": "5315779", "revid": "287204", "url": "https://it.wikipedia.org/wiki?curid=5315779", "title": "Marco Tencone", "text": "Biografia.\nMolto legato ai marchi Lancia e Maserati, emerge in Pininfarina sotto la direzione di Enrico Fumia seguendolo alla Lancia nel 1992. \nAcquista visibilit\u00e0 internazionale grazie al suo ruolo di responsabile del centro stile Lancia nel 2004 succedendo a Mike Robinson, sotto il quale era gi\u00e0 responsabile degli esterni. Tra le sue partecipazioni pi\u00f9 significative di questo periodo vi sono la Lancia Dialogos del 1998 e la Ypsilon del 2003. \nSupervisioner\u00e0 anche lo stile della Ypsilon del 2011 realizzata dal centro stile Lancia guidato da Alberto Dilillo. Durante il periodo di riorganizzazione interna di Fiat SpA nel 2009, Tencone copre il ruolo di responsabile generale dello stile dei marchi Lancia, Alfa Romeo e Maserati dove coordina lo stile della Alfa Romeo 4C Concept di Lorenzo Ramaciotti, per poi concentrare il proprio ruolo solo sul marchio del tridente, dove realizza insieme a Ramaciotti la nuova generazione di vetture della casa modenese: dalla concept Kubang alla Quattroporte del 2013, fino alla Ghibli ed alla Alfieri del 2014."}
{"id": "5315785", "revid": "1543377", "url": "https://it.wikipedia.org/wiki?curid=5315785", "title": "Giuliano Biasio", "text": "Biografia.\nLegato alla carrozzeria torinese Bertone, acquista visibilit\u00e0 internazionale grazie alla Fiat Panda del 2003, vincitrice del premio Compasso d'oro ADI e del titolo Auto dell'anno nel 2004. Dalla Bertone passa alla direzione della Torino Design dove supervisiona lo stile della Chery QQ di seconda generazione."}
{"id": "5315786", "revid": "1305772", "url": "https://it.wikipedia.org/wiki?curid=5315786", "title": "Gianni Vella", "text": "Biografia.\nNato a Cospicua da Francesco Vella e Marianna Attard che si erano sposati nel 1885, fin dalla giovanissima et\u00e0 cominci\u00f2 la sua passione per la pittura infatti ogni volta che andava nella chiesa di San Paolo per assistere alla messa faceva alcuni schizzi. Lo zio Emanuele ammir\u00f2 il suo talento per la pittura e lo invogli\u00f2 a frequentare le classi di disegno e pittura e ebbe l'occasione di incontrare il pittore romano Attilio Palombi che in quel periodo si stava occupando dei dipinti della Cattedrale di San Paolo a La Valletta.\nGianni quindi fece esaminare alcuni dipinti al Palombi, che li propose un tirocinio come suo apprendista della durata di tre anni e al termine del tirocinio prepar\u00f2 tutta la documentazione per iscriverlo all'Accademia di belle arti di Roma. Nell'Accademia ebbe come insegnanti il pittore perugino Domenico Bruschi e il romano Mario Spinetti.\nInoltre Vella durante i suoi anni a Roma frequent\u00f2 anche la sezione romana della British Academy, cominci\u00f2 a fare le sue prime mostre e gli venne assegnato il primo premio per il suo quadro \"Villa Borghese sotto la neve\" durante una mostra alla British Academy. \nNel 1910 venne premiato dal professor Venturini, direttore della \"Scuola di Pittura e Disegno\" di Roma, espone i suoi disegni anche in diverse scuole e per questo viene anche premiato lo stesso anno dal presidente del consiglio Luigi Luzzati e dallo scultore Ettore Ferrari.\nVella dopo la lunga esperienza italiana emigr\u00f2 in Francia dove venne influenzato dai pittori impressionisti, tornato a Malta su indicazione del suo maestro Palombi fin\u00ec le decorazioni della chiesa di San Publio a Floriana che sono andati purtroppo perduti durante i bombardamenti italo-tedeschi della Seconda guerra mondiale.\nA La Valletta espose le sue opere nella galleria del mecenate inglese Godfrey Chritien situata in Strada Reale odierna Republic Street, Gianni spos\u00f2 Mary, figlia di Godfrey che usava anche come modella per i suoi quadri.\nNel 1916 si occup\u00f2 degli affreschi della Cattedrale dell'Assunzione della Vergine Maria a Victoria nell'isola di Gozo.\nInoltre si occup\u00f2 del bozzetto del monumento alle vittime del Sette giugno agli Hastings Garden che venne scelto nel 1924 dallo scultore russo di origine inglese Boris Edwards come vincitrice.\nGianni Vella continu\u00f2 comunque la sua opera nelle chiese di Malta e per i suoi affreschi nella Chiesa di Sant'Agostino a La Valletta ricevette gli elogi anche dall\"'L'Osservatore della Domenica\". All'et\u00e0 di 80 anni dipinse due quadri per i Frati Francescani Conventuali della chiesa di Bumarrad a Bu\u0121ibba, nel 1976 ricevette la medaglia d'oro dalla Societ\u00e0 maltese di Arti, Manifatture e Commercio. \u00c8 morto a Bu\u0121ibba alla veneranda et\u00e0 di 92 anni."}
{"id": "5315787", "revid": "599013", "url": "https://it.wikipedia.org/wiki?curid=5315787", "title": "Pedro Mart\u00edn (rugbista)", "text": "Biografia.\nNativo di Valladolid, crebbe nel locale club, con cui esord\u00ec in Campionato a 18 anni; esord\u00ec in Nazionale spagnola nel 2005 contro i nel Campionato europeo; nel 2009 fu ingaggiato dai francesi del ; dopo solo una stagione torn\u00f2 in Spagna nella squadra basca dell'Ordizia, dell'omonima citt\u00e0 dei Paesi Baschi.\nNel 2011 torn\u00f2 al Valladolid con cui, in tre stagioni, si aggiudic\u00f2 altrettante vittorie nella Divisi\u00f3n de Honor; dopo l'ultimo titolo del 2014 si \u00e8 trasferito nella comunit\u00e0 di Madrid all'Alcobendas, in seconda divisione spagnola."}
{"id": "5315791", "revid": "584834", "url": "https://it.wikipedia.org/wiki?curid=5315791", "title": "Novi del Vinodol", "text": ""}
{"id": "5315792", "revid": "584834", "url": "https://it.wikipedia.org/wiki?curid=5315792", "title": "Novi in Valdivino", "text": ""}
{"id": "5315793", "revid": "287204", "url": "https://it.wikipedia.org/wiki?curid=5315793", "title": "Critics' Choice (album)", "text": "Critics' Choice \u00e8 un album di Pepper Adams, pubblicato dalla World Pacific Records nel 1957."}
{"id": "5315800", "revid": "767487", "url": "https://it.wikipedia.org/wiki?curid=5315800", "title": "Orlando Peralta", "text": ""}
{"id": "5315804", "revid": "599013", "url": "https://it.wikipedia.org/wiki?curid=5315804", "title": "Nuno Sequeira", "text": "Caratteristiche tecniche.\nGioca come terzino sinistro."}
{"id": "5315806", "revid": "584834", "url": "https://it.wikipedia.org/wiki?curid=5315806", "title": "M\u00fcngstener Br\u00fccke", "text": ""}
{"id": "5315808", "revid": "287204", "url": "https://it.wikipedia.org/wiki?curid=5315808", "title": "Ponte di Mungsten", "text": ""}
{"id": "5315809", "revid": "768068", "url": "https://it.wikipedia.org/wiki?curid=5315809", "title": "Progressione ii-V-I", "text": ""}
{"id": "5315827", "revid": "37401", "url": "https://it.wikipedia.org/wiki?curid=5315827", "title": "Musacee", "text": ""}
{"id": "5315832", "revid": "123049506", "url": "https://it.wikipedia.org/wiki?curid=5315832", "title": "Ali Ghazal", "text": "Caratteristiche tecniche.\nIn grado di abbinare qualit\u00e0 e quantit\u00e0, agisce prevalentemente da mediano davanti alla difesa, pur essendo in grado - grazie alla propria versatilit\u00e0 - di fornire pi\u00f9 soluzioni al proprio allenatore. Possente fisicamente e nello stacco aereo, nasce difensore, salvo poi adattarsi a centrocampista.\nManuel Machado, suo tecnico al Nacional, lo ha utilizzato da regista in un 4-3-3 o eventualmente da mezz'ala destra.\nCarriera.\nClub.\nIl 28 dicembre 2012 lascia il Wadi Degla, accordandosi per quattro stagioni e mezzo con il Nacional, in Portogallo. Esordisce nella massima serie portoghese il 27 gennaio 2013 contro il Vit\u00f3ria Set\u00fabal. Lascia il terreno di gioco nell'intervallo per far posto a Jota. Il 21 agosto 2014 esordisce in Europa League contro la , partita valida per l'accesso alla fase a gironi, disputando la gara per intero.\nDopo aver guidato a pi\u00f9 riprese la squadra con la fascia al braccio, nel 2016 il tecnico Machado lo nomina capitano effettivo della formazione portoghese. Il 23 gennaio 2017 lascia il Portogallo per accasarsi al Guizhou Zhicheng, societ\u00e0 asiatica militante nella Chinese Super League.\nIl 10 agosto, dopo aver trascorso cinque mesi ai margini dalla rosa per scelte tecniche dovute al nuovo regolamento - che prevedono l'impiego di tre stranieri e non pi\u00f9 cinque - rescisso il contratto con il Guizhou, viene tesserato dal Vancouver Whitecaps, societ\u00e0 canadese militante nella MLS.\nNazionale.\nEsordisce con la selezione dei \"Faraoni\" il 5 marzo 2014 in un'amichevole contro la Bosnia ed Erzegovina. Complici alcune prestazioni sottotono al centro della difesa, scivola fuori dal giro della nazionale.\nStatistiche.\nPresenze e reti nei club.\n\"Statistiche aggiornate al 12 febbraio 2021.\""}
{"id": "5315835", "revid": "33689", "url": "https://it.wikipedia.org/wiki?curid=5315835", "title": "The Town That Dreaded Sundown", "text": ""}
{"id": "5315836", "revid": "300067", "url": "https://it.wikipedia.org/wiki?curid=5315836", "title": "Juan Uder", "text": ""}
{"id": "5315837", "revid": "300067", "url": "https://it.wikipedia.org/wiki?curid=5315837", "title": "Pocho Peralta", "text": ""}
{"id": "5315838", "revid": "70775047", "url": "https://it.wikipedia.org/wiki?curid=5315838", "title": "Amir Esfandiari", "text": ""}
{"id": "5315840", "revid": "830939", "url": "https://it.wikipedia.org/wiki?curid=5315840", "title": "Artaserse II Mnemone", "text": ""}
{"id": "5315846", "revid": "62748", "url": "https://it.wikipedia.org/wiki?curid=5315846", "title": "Edward Wadsworth", "text": "Dipinse, quasi sempre a tempera, panorami costieri, quadri astratti, ritratti e scene di vita quotidiana. Era anche un incisore xilografico su legno e rame.\nBiografia.\nLa giovinezza.\nEdward Wadsworth nacque il 29 ottobre 1889 a Cleckheaton, West Yorkshire, unico figlio di Fred Wadsworth e Hannah Smith. Il padre era un industriale tessile, proprietario della societ\u00e0 \"E. Wadsworth &amp; Son\", mentre la madre, pittrice dilettante, mor\u00ec pochi giorni dopo il parto. Studi\u00f2 prima al 'Fettes College', a Edimburgo, poi si trasfer\u00ec a Monaco di Baviera, tra il 1906 e il 1907, per studiare ingegneria. Nel tempo libero inizi\u00f2 a frequentare una scuola d'arte e questo favor\u00ec il mutamento dei suoi interessi e soprattutto dei suoi studi. Tornato a Londra si iscrisse infatti alla Scuola d'Arte 'Bradford', per poi entrare nella prestigiosa \"Slade School of Fine Art\" di Londra. Fra i suoi amici e i compagni di quel periodo ci furono, tra gli altri, Stanley Spencer, Christopher R.W. Nevinson, Mark Gertler, Dora Carrington, Isaac Rosenberg e David Bomberg.\nL'evoluzione dello stile.\nI primi lavori di Wadsworth furono inseriti nella mostra sul secondo Post-Impressionismo di Roger Fry, che fu allestita nel 1912, alla \"Galleria Grafton\" di Londra. Poco dopo per\u00f2 l'artista, entrato nel frattempo in amicizia con Wyndham Lewis, cambi\u00f2 stile e realizz\u00f2 alcuni dipinti di derivazione futurista, che espose nelle mostre futuriste allestite presso la \"Galleria Dor\u00e9\". Anche se partecip\u00f2 attivamente al comitato che, nel 1913, organizz\u00f2 una cena in onore del futurista italiano Tommaso Marinetti, fu allo stesso tempo uno degli artisti britannici, appartenenti alla nascente avanguardia, che divennero sempre pi\u00f9 critici nei confronti della crescente arroganza dei futuristi italiani. Nel giugno del 1914 Wadsworth era nel gruppo di artisti, insieme a Lewis, che fischiarono la rappresentazione del testo \"Zang Tumb Tumb\" di Marinetti.\nIl mese successivo fu uno dei firmatari del Manifesto vorticista pubblicato sulla rivista \"Blast\". Allo stesso tempo cur\u00f2 una revisione di \"Per quanto riguarda la spiritualit\u00e0 nell'arte\" di Wassily Kandinsky e selezion\u00f2 le immagini da riprodurre nella rivista, a corredo dello scritto.\nPer quanto riguarda la sua vita privata, nel 1914 Wadsworth spos\u00f2 la violinista Fanny Mary Eveleigh.\nLa prima guerra mondiale.\nAppena un mese dopo la pubblicazione del Manifesto vorticista, la Gran Bretagna dichiar\u00f2 guerra alla Germania. Il movimento vorticista riusc\u00ec a proseguire l'attivit\u00e0 con una mostra nel giugno 1915 alla \"Galleria Dor\u00e9\" e una seconda edizione di \"Blast\", pubblicata in concomitanza con la mostra. Wadsworth contribu\u00ec ad entrambe, ma poco dopo entr\u00f2 in marina. Sia Wadsworth che i suoi compagni Bomberg e Lewis si resero ben presto conto che la loro fede nella \"purezza\" del progresso tecnologico era seriamente messa in discussione dalla realt\u00e0 delle trincee.\nWadsworth trascorse il periodo della guerra mondiale, fino al 1917, nella Royal Naval Volunteer Reserve, dislocato nel porto di Mudros sull'Isola di Lemno, in Grecia.\nIl suo impegno fu soprattutto progettare 'camuffamenti' per le navi alleate con la tecnica conosciuta come \"Dazzle Ships\". Questa tecnica faceva s\u00ec che le navi non venivano camuffate per diventare invisibili, ma piuttosto, utilizzando le idee derivate da vorticismo e cubismo, per confondere gli U-boat tedeschi che tentavano di individuare la loro direzione e velocit\u00e0 di marcia.\nL'ultimo periodo.\nAl termine della guerra Wadsworth mantenne la sua passione per le navi e continu\u00f2 ad utilizzare temi nautici nei suoi dipinti per il resto della sua carriera. Acclamato per il grande dipinto \"Dazzle-Ships In Drydock at Liverpool\"\" (\"Navi camuffate in bacino a Liverpool\") del 1919, nel 1920 si allontan\u00f2 dall'avanguardia e adott\u00f2 uno stile pi\u00f9 realistico. Tuttavia, con il procedere degli anni il lavoro di Wadsworth divenne sempre pi\u00f9 strano e surreale, anche se non ebbe mai legami formali con il movimento surrealista ufficiale.\nUno dei suoi biografi, Mark Glazebrook, ha sottolineato: \"Tra il 1923 e il 1929 ha prodotto una superba serie di tempere con panorami costieri, porti e porticcioli. Erano prima in stile classico, poi rococ\u00f2, infine una serie di sofisticate marine dal realismo magico e surreale\".\nWadsworth mor\u00ec a Bayswater nel 1949, all'et\u00e0 di 60 anni, e fu sepolto nel Brompton Cemetery."}
{"id": "5315860", "revid": "830939", "url": "https://it.wikipedia.org/wiki?curid=5315860", "title": "Cecilio di Calatte", "text": ""}
{"id": "5315861", "revid": "944090", "url": "https://it.wikipedia.org/wiki?curid=5315861", "title": "Passante nord di Bologna", "text": ""}
{"id": "5315863", "revid": "729019", "url": "https://it.wikipedia.org/wiki?curid=5315863", "title": "Societ\u00e0 Anonima per la Ferrovia Novara-Seregno", "text": "La Societ\u00e0 Anonima per la Ferrovia Novara-Seregno era un'azienda attiva nella costruzione ed esercizio di linee ferroviarie, che oper\u00f2 nella province di Milano, Varese e Novara tra la fine del XIX secolo e il 1943.\nStoria.\nLa Novara-Saronno-Seregno.\nIl 5 settembre 1883 fu stipulata tra lo Stato e l'ingegner Marco Visconti una convenzione per la costruzione e l'esercizio di una ferrovia con trazione a vapore e scartamento ordinario tra Novara e Saronno con prolungamento Saronno-Seregno; tale linea era frutto di un progetto presentato dallo stesso Visconti e approvato dal Consiglio Superiore dei Lavori Pubblici l'anno precedente. Per la costruzione e l'esercizio della linea Visconti costitu\u00ec nel 1884 la Societ\u00e0 Anonima per la Ferrovia Novara-Seregno (FNS) con sede a Milano.\nLa linea fu inaugurata il 31 dicembre 1887, ma la FNS la gest\u00ec solo fino al 1890: il 10 dicembre di quell'anno, infatti, fu stipulata una convenzione con le Ferrovie Nord Milano con la quale veniva subconcesso alle \"Nord\" l'esercizio della Novara-Seregno. Il 20 agosto 1891 la societ\u00e0 dichiar\u00f2 fallimento, da cui usc\u00ec l'anno successivo con concordato omologato dal tribunale di Milano, in base al quale l'esercizio della societ\u00e0 sarebbe continuato.\nLa linea della Valmorea.\nNel 1900 l'ingegner Rusconi elabor\u00f2 un progetto per una nuova linea, diramantesi da quella esistente a Castellanza e che, attraversando la valle Olona, avrebbe raggiunto Lonate Ceppino. Il progetto fu approvato nello stesso anno dal Consiglio Superiore dei Lavori Pubblici, e nel 1902 fu stipulata la convenzione per la costruzione e l'esercizio.\nLa linea fu aperta il 18 luglio 1904 e nel 1912 la FNS ottenne la concessione per il prolungamento della linea dal provvisorio capolinea di Cairate-Lonate Ceppino fino al confine svizzero. Il 31 dicembre 1916 fu aperto il tratto fino a Malnate.\nIn data 10 aprile 1917 la FNS stipul\u00f2 due nuove convenzioni con le FNM:\nIn entrambi i casi era prevista la tacita proroga di triennio in triennio, salva disdetta.\nLe linee della FNS furono definitivamente incorporate nella rete FNM il 20 ottobre 1943, quando l'assemblea degli azionisti delle FNM approv\u00f2 la fusione per incorporazione della FNS nelle \"Nord\". L'atto di fusione fu registrato il 15 marzo 1944 e approvato con decreto del Capo provvisorio dello Stato Enrico De Nicola n\u00b0 786 dell'11 luglio 1947.\nImpianti eserciti.\nNel corso degli anni di attivit\u00e0, la FNS eserc\u00ec due linee ferroviarie a scartamento normale e trazione a vapore:\nMateriale rotabile.\nLa FNS fece costruire dalla Maschinenfabrik Esslingen tra il 1886 e il 1888 per la Novara-Seregno tre gruppi di locomotive a vapore:\nTali locomotive passarono nel parco FNM nel 1894.\nPer la linea della Valmorea la FNS fece costruire dalla CEMSA due locomotive identiche alla serie 01 \u00f7 04, immatricolate 55 \u00f7 56, entrate nel parco rotabili FNM nel 1918."}
{"id": "5315864", "revid": "111373", "url": "https://it.wikipedia.org/wiki?curid=5315864", "title": "Societ\u00e0 per la Ferrovia Novara-Seregno", "text": ""}
{"id": "5315866", "revid": "533647", "url": "https://it.wikipedia.org/wiki?curid=5315866", "title": "Edgar Abreu", "text": "Caratteristiche tecniche.\nGioca come centrocampista centrale."}
{"id": "5315868", "revid": "1226", "url": "https://it.wikipedia.org/wiki?curid=5315868", "title": "Battaglie negli spazi stellari", "text": ""}
{"id": "5315879", "revid": "70775568", "url": "https://it.wikipedia.org/wiki?curid=5315879", "title": "Imperatore dei romani (disambigua)", "text": "Con il titolo di Imperatore dei romani si pu\u00f2 intendere:"}
{"id": "5315888", "revid": "599013", "url": "https://it.wikipedia.org/wiki?curid=5315888", "title": "Marco Andr\u00e9 Matias", "text": "Caratteristiche tecniche.\nGioca come ala destra."}
{"id": "5315892", "revid": "439868", "url": "https://it.wikipedia.org/wiki?curid=5315892", "title": "Associazione Calcio Mantova 1923-1924", "text": "Questa pagina raccoglie le informazioni riguardanti l\u2019Associazione Calcio Mantova nelle competizioni ufficiali della stagione 1923-1924.\nStagione.\nIn questa stagione il Mantova ha disputato il girone D della Seconda Divisione Nord. Ha vinto con 22 punti il proprio girone, per poi giungere sesto nel girone finale. Riconosciuto vittima dell'illecito sportivo attuato fra la Virtus Bologna e l'arbitro Venegoni, fu successivamente ammesso in Prima Divisione per delibera F.I.G.C.."}
{"id": "5315893", "revid": "125362090", "url": "https://it.wikipedia.org/wiki?curid=5315893", "title": "Hugues Aufray", "text": "Biografia.\nNel 1964 ha rappresentato il Lussemburgo all'Eurovision Song Contest 1964 con il brano \"D\u00e8s que le printemps revient\". Altre sue canzoni conosciute sono \"C\u00e9line\", \"Santiano\" e \"Stewball\".\nAufray \u00e8 anche conosciuto come interprete di cover in francese di brani di Bob Dylan.\nAveva una sorella, Pascale Audret, ed ha una nipote, l'attrice Julie Dreyfus."}
{"id": "5315896", "revid": "287204", "url": "https://it.wikipedia.org/wiki?curid=5315896", "title": "Beta Ethniki 1979-1980", "text": "La Beta Ethniki 1979-1980 \u00e8 la 21\u00aa edizione del campionato greco di calcio di secondo livello.\nGirone Nord.\nClassifica.\nLegenda:\nGirone Sud.\nClassifica.\nLegenda:"}
{"id": "5315897", "revid": "1310927", "url": "https://it.wikipedia.org/wiki?curid=5315897", "title": "W\u00e1gner de Andrade Borges", "text": "Caratteristiche tecniche.\nGioca come ala sinistra."}
{"id": "5315907", "revid": "1543377", "url": "https://it.wikipedia.org/wiki?curid=5315907", "title": "La cena de le ceneri", "text": "La Cena de le ceneri \u00e8 il primo dialogo filosofico che Giordano Bruno pubblica a Londra. Siamo nell'anno 1584 e Bruno scrive in italiano, dedicando l'opera all'ambasciatore francese Michel de Castelnau, presso il quale era ospite dopo aver lasciato la Francia nell'aprile del 1583. Inquadrabile nell'ambito della filosofia della natura, in essa Bruno, collegandosi alla teoria copernicana, descrive un universo infinito nel quale il divino \u00e8 onnipresente, la materia eterna e in perenne mutazione.\nGeneralit\u00e0.\nL'opera \u00e8 divisa in cinque dialoghi, i protagonisti sono quattro e fra questi Teofilo pu\u00f2 considerarsi il portavoce dell'autore. Bruno immagina che il nobile sir Fulke Greville, il giorno delle Ceneri, inviti a cena Teofilo, Bruno stesso, Giovanni Florio, precettore della figlia dell'ambasciatore, un cavaliere e due accademici luterani di Oxford, i dottori Torquato e Nundinio.\nSi ritiene che l'incontro, e quindi la cena stessa, sia effettivamente avvenuto presso gli appartamenti reali a uso di Greville, nei pressi di Whitehall, il 15 febbraio del 1584. In una delle deposizioni all'Inquisizione di Venezia, Bruno descriver\u00e0 la cena come svoltasi invece a casa dell'ambasciatore di Francia. I nomi Torquato e Nundinio corrisponderebbero allora realmente a due accademici coi quali Bruno discusse quella sera e che egli menziona con nomi fittizi ma allusivi: \u00ab\"doi suggetti con la raggion di nomi loro, se la vorrete capire\"\u00bb; Torquato rimanda a \"torques\" (\"collana\"), perch\u00e9 costui indossava due vistose collane, mentre Nundinio, la cui mano \u00ab\"contenea dodeci anella in due dita\"\u00bb, rimanda a \"nundinae\" (\"mercato\"), per l'uso che allora avevano i mercanti di portare molti anelli.\nRispondendo alle domande di Smitho, Prudenzio e Frulla, Teofilo racconta lo svolgersi della conversazione e cos\u00ec espone le teorie del Nolano. Come di consuetudine, Bruno fa precedere alla dedica introduttiva una poesia che intitola \"Al mal contento\".\nLa pubblicazione di quest'opera suscit\u00f2 molte polemiche sia negli ambienti accademici inglesi che in quelli reali, e Bruno prefer\u00ec rifugiarsi presso l'ambasciata francese di cui era ospite, restando sotto la protezione dell'ambasciatore. Abbiamo una testimonianza dello stesso Bruno di quanto era accaduto in \"De la causa, principio et uno\", opera pubblicata di l\u00ec a poco e dedicata proprio all'ambasciatore Michel de Castelnau, al quale egli scrive:\nNel primo dialogo di quest'opera Bruno chiarisce il suo intento scusandosi: non era sua intenzione offendere l'intero corpo accademico n\u00e9 la nazione inglese, essendo il suo bersaglio i due accademici coi quali aveva interloquito e non altri.\nIl testo.\nMentre il primo e il secondo dialogo descrivono gli avvenimenti che hanno favorito l'incontro e quindi la cena, il confronto fra il Nolano e i due dottori di Oxford occupa i successivi due, prima con Nundinio quindi con Torquato rispettivamente. Nell'ultimo dialogo il filosofo approfondisce alcuni aspetti particolari della sua visione.\nLa scelta della forma dialogica non \u00e8 inconsueta, basti pensare ai dialoghi di Platone, ma Bruno d\u00e0 al dialogo (a questo come ai successivi in lingua italiana) un'impronta inusuale che accosta il dialogo al teatro. Cos\u00ec, mentre il \"Candelaio\" poteva considerarsi una commedia filosofica, questi dialoghi sono \"filosofia in forma di commedia\".\nNei dialoghi Bruno non perde l'occasione di deridere i due dottori, che tutti dediti al rigore della grammatica e all'eloquenza nel discorrere, si lasciano sfuggire il contenuto degli argomenti.\nDialogo primo.\nBruno elogia apertamente l'opera innovativa dell'astronomo polacco Copernico, che col suo \"De revolutionibus\" (1543) poneva il Sole al centro delle orbite planetarie anzich\u00e9 la Terra, ponendosi cos\u00ec in netto contrasto con il sistema tolemaico, teoria ufficialmente ritenuta per vera in quei tempi. Subito per\u00f2 il Nolano prende le distanze da Copernico stesso, affermando di fidarsi soltanto dei propri occhi \u00ab\"quanto al giudizio e la determinazione\"\u00bb. Copernico allora \u00e8 un innovatore che mostra la strada verso pi\u00f9 profondi traguardi, colui che \u00ab\"dovea precedere l'uscita di questo sole de l'antiqua vera filosofia, per tanti secoli sepolta nelle tenebrose caverne de la cieca, maligna, proterva ed invida ignoranza.\"\u00bb La \"vera filosofia\" \u00e8 quella che il Nolano si appresta a esporre.\nDialogo secondo.\nIl secondo dialogo ospita la descrizione che Teofilo fa a Prudenzio e Frulla dell'invito da parte di Grivello e del successivo percorso per recarsi a casa di costui, percorso che assume tutte le tinte di un viaggio tanto avventuroso quanto simbolico, un cammino che \u00ab\"si precipita in una topografia morale.\"\u00bb Florio e un suo amico, Matthew Gwinne si recano all'ambasciata per prelevare Bruno (il Nolano), ma vi giungono in ritardo. Florio, Bruno e Teofilo si incamminano verso lo Strand quando ormai \u00e8 sera, quindi decidono di continuare il tragitto in barca lungo il Tamigi. La barca si fa attendere e quando giunge, \u00ab\"par una de le reliquie del diluvio\"\u00bb. A bordo, Florio e Bruno si mettono a recitare versi dell'Ariosto. I barcaioli, forse intimoriti, accostano e fanno scendere i passeggeri. Costoro, dopo aver vagato fra vicoli bui e impantanati, finiscono per ritrovarsi \u00ab\"vintidui passi discosti da onde eravamo partiti\"\u00bb. Qualcosa sembra frapporsi fra Bruno e l'incontro, ma il filosofo non desiste, a dispetto dell'oscurit\u00e0, delle difficolt\u00e0, dell'orario e della stanchezza: \u00ab\"Le cose ordinarie e facili son per il volgo ed ordinaria gente; gli uomini rari, eroichi e divini passano per questo camino de la difficolt\u00e0, a fine che sii costretta la necessit\u00e0 a concedergli la palma de la immortalit\u00e0.\"\u00bb Dopo alcuni incontri poco rassicuranti, finalmente giungono nel luogo dell'appuntamento. Il viaggio \u00e8 terminato e i tre prendono posto a tavola insieme ai due dottori Torquato e Nundinio, a Grivello e un non specificato cavaliere.\nLa descrizione \u00e8 densa di particolari, digressioni e citazioni: un complesso di elementi di non facile interpretazione, che come anticipa l'autore stesso, \u00e8 degno degli \u00ab\"occhi di Linceo\"\u00bb.\nDialogo terzo.\nUna delle questioni che Bruno affronta nel terzo dialogo, alla quinta proposta di Nundinio, \u00e8 quella del moto dei corpi sulla Terra: se fosse questa a muoversi e non il Sole \u00ab\"sarebbe impossibile che una pietra gittata a l'alto potesse per medesma rettitudine perpendicolare tornare al basso\"\u00bb. Bruno, anticipando largamente Galileo Galilei, confuta l'obiezione proponendo il famoso esempio della nave in movimento nella quale il comportamento dei sistemi meccanici non cambia rispetto a quello osservato da uno sperimentatore sulla terra: \u00e8 il cosiddetto \"principio di relativit\u00e0 galileiana\"; esempio che sar\u00e0 appunto riproposto dall'astronomo pisano nel suo \"Dialogo sopra i massimi sistemi\".\nDialogo quarto.\nIn questo dialogo Bruno affronta quegli argomenti pi\u00f9 strettamente teologici che riguardano per\u00f2 la cosmologia e la scienza in generale. La Bibbia afferma che la Terra \u00e8 immobile al centro dell'universo, e questo purtroppo \u00e8 il motivo per cui molti filosofi naturali, per assecondare le Sacre Scritture, si sforzano di sostenere quella assunzione anche a dispetto dell'evidenza. Ma la Bibbia non si occupa di argomenti scientifici, questa \u00e8 l'audace conclusione del filosofo, per cui non va presa alla lettera. La Bibbia \u00e8 stata scritta per \u00ab\"il volgo e la sciocca moltitudine\"\u00bb, e l'errore non \u00e8 tanto quello delle Scritture, ma quello di teologi e filosofi che non hanno compreso questo fatto fondamentale.\nLa discussione fra il Nolano e Torquato procede accendendosi sempre pi\u00f9 su tali questioni, al punto che il filosofo non riuscendo pi\u00f9 ad argomentare di fronte alle sterili accuse del dottore che lo incolpava di non portare fatti alle sue ipotesi, si alz\u00f2 da tavola lamentandosi con Florio che gli aveva fatto incontrare persone non all'altezza del suo ragionare. I commensali pregano il Nolano di riprendere posto, cosa che egli fa scusandosi con il dottor Torquato, dicendogli di non odiarlo affatto, o per lo meno odiandolo quanto poteva odiare s\u00e9 stesso da giovane, quando \u00ab\"era men saggio e men discreto\"\u00bb La discussione procede ancora, ma inevitabilmente il Nolano non pu\u00f2 far a meno di riprendere continuamente i due dottori che pur volendo discutere dell'opera di Copernico, mostrano di non averla letta per intero, avendo pi\u00f9 verosimilmente guardato soltanto le figure.\nDialogo quinto.\nNell'ultimo dialogo Bruno si occupa di alcuni argomenti non approfonditi durante la discussione della cena, ormai terminata. Il primo argomento riguarda le stelle nell'ottava sfera, cio\u00e8 le stelle nel firmamento, che sia secondo la visione geocentrica sia copernicana erano ritenute fisse, immobili. Bruno conclude che cos\u00ec non pu\u00f2 essere, entrambi i sistemi errano perch\u00e9 il movimento di quelle stelle non \u00e8 percettibile, similmente a quello di una nave in lontananza, che se percorre un breve tragitto \u00ab\"non meno parr\u00e0 che la stii ferma\"\u00bb. L'ultima sfera non esiste, e queste stelle sono distribuite in uno \u00ab\"spacio infinito\"\u00bb. Bruno non \u00e8 un astronomo, la sua conclusione viene da un'intuizione che egli considera necessariamente vera nella sua visione del cosmo: sar\u00e0 soltanto nel XVIII secolo che verr\u00e0 misurato il movimento proprio di una stella, la gigante rossa denominata Arturo.\nQuindi Bruno si chiede (Smitho chiede a Teofilo, nella finzione del dialogo) il perch\u00e9 del moto della Terra. Moto composto, di rotazione e di rivoluzione attorno al Sole, ai quali vanno aggiunti tutti gli altri moti locali, delle acque, delle masse d'aria, eccetera. Per il filosofo questi movimenti sono la necessaria conseguenza del fatto che la materia \u00e8 viva, ogni corpo vivente si rinnova rinascendo continuamente, ogni aggregato ha necessariamente i suoi moti, che derivano da un principio interno.\nInfine il filosofo torna sull'argomento della materia. Per Bruno non v'\u00e8 creazione n\u00e9 distruzione: la morte \u00e8 soltanto il disfacimento del composto, dell'aggregato di atomi. Ci\u00f2 di cui ogni cosa \u00e8 costituita, la materia, \u00e8 dunque eterna, \u00ab\"\"\u00bb, e tutto nel mondo \u00e8 in continua trasformazione: gli atomi si ricompongono incessantemente dando luogo all'infinita variet\u00e0 delle cose naturali, per cui \u00ab\"molti et innumerabili individui vivono non solamente in noi, ma in tutte le cose composte\"\u00bb.\n\u00c8 questo dunque il senso che il filosofo d\u00e0 alla \"trasmigrazione\": non esiste per Bruno un'anima che si reincarni, sia perch\u00e9 tutto \u00e8 \"animato\" dal medesimo, eterno spirito vitale, e quindi tutto vive in tutti per sempre, sia perch\u00e9 non esiste un'anima individuale: nessuna questione morale sottende il perenne riorganizzarsi degli aggregati.\nContenuti.\nL'uomo e il cosmo.\nBruno va oltre l'eliocentrismo di Copernico, e senza essere un astronomo egli intuisce che le stelle che vediamo nel cielo, solo apparentemente fisse, sono altrettanti soli simili al nostro, effetto infinito di una causa senza limiti, tematica che svilupper\u00e0 a fondo nel \"De la causa\" e nel \"De l'infinito\" immaginando un universo infinito fatto di mondi innumerabili, ma gi\u00e0 nella \"Cena\" egli \u00e8 ben chiaro:\nIl divino \u00e8 quindi dentro di noi, dentro ognuno di noi, compresi gli abitatori di altri mondi; e cos\u00ec come noi osserviamo la Luna nel cielo, egualmente apparir\u00e0 la Terra vista dalla Luna. Nello scrivere \"La cena de le ceneri\", Bruno \u00e8 ben consapevole di porsi in contrasto con le istituzioni della Chiesa, di negare le Sacre scritture: la sua preoccupazione \u00e8 anche quella di cercare allora di conciliare la \"vera filosofia\" con la fede o almeno di trovare spazi nei quali filosofia e fede non entrino in contrasto. La conclusione del filosofo \u00e8 che le Scritture non sono opere che trattano le cose della natura, ma si occupano di questioni morali, e per riuscire nel loro intento, farsi cio\u00e8 comprendere dal popolo in modo che questo \u00ab\"venghi a capire quel ch'\u00e8 principale\"\u00bb, non si preoccupa di esporre quelle cose secondo verit\u00e0. Leggere le Scritture non intendendole per quello che invece sono, metafore esplicative, conduce a interpretazioni anche molto differenti l'una dall'altra, ecco perch\u00e9 ebrei, cristiani e musulmani finiscono con l'affermare tutto e il contrario di tutto a partire dalla medesima lettura.\nIl viaggio verso la cena.\nLa storica e saggista britannica Frances Yates (1899 \u2013 1981) si \u00e8 occupata a lungo della tradizione dell'arte della memoria e delle correnti filosofiche a questa tradizione collegate nel periodo del Rinascimento. Yates ha interpretato l'opera di Giordano Bruno prevalentemente dal punto di vista dell'ermetismo, dando del filosofo una figura particolare, quella di un \"religioso ermetico\" la cui dottrina si basa soprattutto sulla potenza dell'immaginazione e sulla facolt\u00e0 mnemonica a questa collegata. Questa visione magica della natura si riflette in tutte le sue opere, ed \u00e8 in questo senso che ella interpreta il curioso racconto che Bruno d\u00e0 del viaggio descritto nel secondo dialogo.\n\"La cena\" sarebbe quindi un esempio di sviluppo di un'opera letteraria coi mezzi dell'arte della memoria: le strade, gli episodi, i particolari, le citazioni e tutti gli elementi che confluiscono nel racconto del viaggio si configurerebbero come sostrati della memoria degli argomenti della \"Cena\" medesima, cos\u00ec come teorizzati in \"Ars memoriae\". Le allegorie che comunque arricchiscono il racconto, parlano dell'esperienza personale del filosofo: per esempio, la barca che ricorda il diluvio universale sarebbe la Chiesa cattolica, che lo fa scendere, cio\u00e8 lo allontana per poi far s\u00ec che egli si ritrovi prossimo al punto di partenza: il protestantesimo."}
{"id": "5315908", "revid": "506294", "url": "https://it.wikipedia.org/wiki?curid=5315908", "title": "Giorno delle Ceneri", "text": ""}
{"id": "5315909", "revid": "506294", "url": "https://it.wikipedia.org/wiki?curid=5315909", "title": "Cena de le ceneri", "text": ""}
{"id": "5315910", "revid": "599013", "url": "https://it.wikipedia.org/wiki?curid=5315910", "title": "Manuel Machado (allenatore)", "text": ""}
{"id": "5315911", "revid": "93556", "url": "https://it.wikipedia.org/wiki?curid=5315911", "title": "Herman Hertzberger", "text": "Biografia.\nSi laure\u00f2 in architettura nel 1958 all'Universit\u00e0 tecnica di Delft e inizi\u00f2 successivamente una lunga carriera nel mondo dell'architettura.\nOggi pu\u00f2 essere considerato, assieme ad Aldo van Eyck, con cui condivise molti aspetti della poetica, uno dei pi\u00f9 influenti architetti olandesi del dopoguerra. Fu membro del Team X. Collabor\u00f2 a diverse riviste tra cui \"Forum\". Le sue opere sono state pubblicate su tutte le maggiori riviste internazionali di settore tra cui, in Italia, \"Domus\" e \"Casabella\".\nAlla base della sua concezione dell'architettura, Hertzberger, come le correnti a cui si lega, ha sempre posto in primo piano il ruolo sociale dell'architetto e la sua capacit\u00e0 di generare organismi funzionali e stimolanti per la partecipazione dell'utente. Tra i temi di massimo impegno di Hertzberger ci sono le scuole: la sua prima realizzazione che lo pose alla ribalta della scena architettonica fu infatti la scuola Montessori a Delft (1966\u201370). Nella sua lunga carriera ha realizzato, comunque, moltissimi progetti che vanno dagli edifici per abitazioni, ai teatri, alle case per anziani.\nHertzberger ha avuto una intensa attivit\u00e0 didattica, a fianco a quella professionale: fu docente all'universit\u00e0 di Delft dal 1970 al 1999; insegn\u00f2 anche dal 1982 al 1993 alla Universit\u00e0 di Ginevra e fu chiamato come Visiting Professor in altre universit\u00e0 americane e canadesi (dal 1966 al 1996).\nHertzberger, inoltre, ha collaborato con la rivista \"OASE\".\nPubblicazioni.\nHerman Hertzberger ha scritto diversi libri, tra cui:\nRiconoscimenti.\nTra i vari riconoscimenti si cita:\nBibliografia.\nTra i vari testi si citano i seguenti in lingua italiana:"}
{"id": "5315912", "revid": "1870312", "url": "https://it.wikipedia.org/wiki?curid=5315912", "title": "Ibuki Kido", "text": ""}
{"id": "5315928", "revid": "1543377", "url": "https://it.wikipedia.org/wiki?curid=5315928", "title": "Airborne Launch Assist Space Access", "text": "Airborne Launch Assist Space Access, chiamato anche DARPA ALASA \u00e8 un programma attuale dell'agenzia statunitense della difesa DARPA che si prefissa di \"progettare e produrre un razzo in grado di lanciare un satellite di 100 chilogrammi in orbita terrestre bassa per meno di 1 milione di dollari\". Il programma, annunciato nel 2011, ha iniziato lo sviluppo nel 2012.\nI metodi tradizionali di lancio satelliti (con razzi vettori e lanciatori) sono troppo costosi per mettere in orbita piccoli carichi, senza un carico utile pi\u00f9 grande da accompagnare il lancio diventa non economico. "}
{"id": "5315930", "revid": "537927", "url": "https://it.wikipedia.org/wiki?curid=5315930", "title": "DARPA ALASA", "text": ""}
{"id": "5315931", "revid": "537927", "url": "https://it.wikipedia.org/wiki?curid=5315931", "title": "ALASA", "text": ""}
{"id": "5315951", "revid": "1121655", "url": "https://it.wikipedia.org/wiki?curid=5315951", "title": "Caenon", "text": ""}
{"id": "5315957", "revid": "86599", "url": "https://it.wikipedia.org/wiki?curid=5315957", "title": "Marja V\u00e4is\u00e4l\u00e4", "text": ""}
{"id": "5315961", "revid": "110157", "url": "https://it.wikipedia.org/wiki?curid=5315961", "title": "Onna no ko tte.", "text": " \u00e8 un manga \"sh\u014djo\" scritto e disegnato da Kanahei, serializzato sul \"Ribon\" della Sh\u016beisha dal numero di ottobre 2011. Una serie di corti anime, basata sul manga e realizzata con Adobe Flash, \u00e8 stata trasmessa in Giappone nel febbraio 2015.\nMedia.\nManga.\nLa serie, scritta e disegnata da Kanahei, ha iniziato la serializzazione sul numero di ottobre 2011 della rivista \"Ribon\" della Sh\u016beisha. Il primo volume \"tank\u014dbon\" \u00e8 stato pubblicato il 15 marzo 2013 e al 24 giugno 2016 ne sono stati messi in vendita in tutto quattro.\nAnime.\nLa serie televisiva anime di quattro episodi \u00e8 andata in onda all'interno del programma per bambini \"Ohasuta\" dal 5 al 26 febbraio 2015."}
{"id": "5315962", "revid": "729019", "url": "https://it.wikipedia.org/wiki?curid=5315962", "title": "Stazione di Sant'Anna", "text": "La stazione di Sant'Anna \u00e8 una stazione ferroviaria a servizio della borgata di Sant'Anna, nel comune di Marrubiu, posta sulla linea Cagliari-Golfo Aranci.\nStoria.\nLe origini dello scalo si ricollegano a quelle della frazione per cui fu costruita, Sant'Anna, insediamento agricolo sorto su iniziativa dell'Ente per la trasformazione fondiaria e agraria in Sardegna (ETFAS) tra gli anni cinquanta e sessanta a nord di Marrubiu. La borgata di Sant'Anna fu costruita a ridosso delle due maggiori infrastrutture di trasporto stradale e ferroviario della Sardegna, rispettivamente la Strada Statale 131 Carlo Felice e la ferrovia Cagliari-Golfo Aranci, fatto che port\u00f2 alla decisione di dotare l'abitato in via di costruzione di una stazione ferroviaria. Realizzata dalle Ferrovie dello Stato (gestore sino al 2001 dello scalo, poi passato alla controllata RFI), la stazione venne inaugurata nel 1958.\nL'impianto, dotato di uno scalo merci, serv\u00ec la frazione per decenni sia per il traffico passeggeri che per l'inoltro dei prodotti agricoli coltivati localmente. Nel corso degli anni tuttavia l'impiego del vettore ferroviario per il servizio merci and\u00f2 progressivamente calando nella stazione, ed anche il traffico passeggeri si attest\u00f2 su quote non rilevanti, fatto che port\u00f2 alla cessazione di tale servizio da parte di Trenitalia a partire dal 14 dicembre 2008. Nell'aprile 2015 fu inoltre isolato dalla rete il fascio merci dell'impianto.\nStrutture e impianti.\nCostruito come stazione passante sulla Dorsale Sarda, lo scalo di Sant'Anna presenta uno schema binari composto da un fascio dinanzi al fabbricato viaggiatori dotato di due binari, di cui uno il primo di corsa, entrambi a 1435 mm di scartamento, attrezzati per la sosta dei treni viaggiatori (servizio non effettuato in stazione dal 2008). Dal binario uno si diramava inoltre un binario verso l'ex scalo merci dell'impianto (in disuso), situato a nord del fabbricato viaggiatori e dotato di due binari tronchi (isolati dalla linea nel 2015) e un piano caricatore; in quest'area \u00e8 situata anche la torre dell'acqua che serve l'impianto.\nPresenti nello scalo anche alcuni edifici di servizio: il fabbricato viaggiatori di stazione, chiuso al pubblico gi\u00e0 prima della cessazione del servizio viaggiatori, \u00e8 una costruzione a pianta pressoch\u00e9 quadrata estesa su due piani con tetto a falde, dotata di tre luci di apertura nel lato prospiciente i binari. A nord di questo edificio \u00e8 situato il piccolo fabbricato delle ritirate, mentre ulteriori locali di servizio sono situati in una costruzione nella parte sud della stazione, sempre ad est del primo binario.\nLa gestione del movimento nella stazione (non presenziata) avviene in remoto del DCO di Cagliari.\nMovimento.\nDal dicembre 2008 la stazione non ospita pi\u00f9 treni viaggiatori, in precedenza fu servita dai convogli espletati da Trenitalia e ancor prima dalle FS lungo la Dorsale Sarda.\nServizi.\nL'impianto \u00e8 gestito da Rete Ferroviaria Italiana. Sebbene disabilitato al servizio viaggiatori, l'accesso ai treni \u00e8 garantito da due banchine, poste in posizione periferica ai binari, di cui quella del binario 1 attigua al fabbricato viaggiatori e dotata di pensilina."}
{"id": "5315971", "revid": "76069", "url": "https://it.wikipedia.org/wiki?curid=5315971", "title": "Rumiana Jeleva", "text": ""}
{"id": "5315972", "revid": "116282778", "url": "https://it.wikipedia.org/wiki?curid=5315972", "title": "Colloquio-intervista", "text": "Il colloquio-intervista nell'ambito del lavoro \u00e8 una fase della selezione dei candidati a una determinata mansione basata sull'incontro diretto con il candidato stesso.\nSecondo la definizione di Argentero, \u201cil colloquio-intervista consiste in uno scambio di informazioni faccia a faccia tra un rappresentante dell'organizzazione ed un candidato con la principale finalit\u00e0 organizzativa di valutare i possibili aspiranti per una certa mansione e di scegliere la persona pi\u00f9 adatta a svolgerla nel modo ottimale\u201d.\nIl colloquio-intervista riveste nel processo di selezione un ruolo di fondamentale importanza, nel corso del quale emergono le esigenze di azienda e candidato. Il selezionatore ha la possibilit\u00e0 di presentarsi e di illustrare la posizione aperta, mentre il selezionato si propone facendo emergere le proprie potenzialit\u00e0 e aspettative. Tale processo si propone come fine ultimo la reciproca scelta consapevole delle parti.\nLa distinzione tra intervista e colloquio nell'ambito lavorativo non si riscontra sempre anche se la psicologia del lavoro pone un confine tra essi. Si differenziano per le diverse modalit\u00e0 di raccolta delle informazioni e per la differente relazione tra le due parti. Infatti l'intervista \u00e8 il miglior mezzo per raccogliere mere informazioni, \u00e8 strutturata, chiusa e l'uso di feedback \u00e8 pressoch\u00e9 assente; invece il colloquio si contraddistingue per il rapporto che si instaura tra candidato e selezionatore, quest'ultimo cerca di comprendere oltre alle esperienze lavorative anche le doti caratteriali e personali dell'interlocutore.\nLe fasi del colloquio-intervista.\nIl colloquio-intervista \u00e8 costituito da quattro fasi:\nLa struttura del colloquio-intervista.\nLe interviste vengono suddivise in tre macro-categorie che si differenziano per livello di strutturazione.\nIntervista non strutturata.\nL'intervistatore esercita un basso livello di controllo nell'intervista, la quale viene definita libera, infatti, non c'\u00e8 una reale pianificazione preventiva degli obbiettivi. Questa intervista per essere davvero efficace necessita di un intervistatore molto competente e professionale.\nIntervista semi-strutturata.\nL'intervistatore definisce preventivamente gli obiettivi da raggiungere e le informazioni da raccogliere in aree ben precise; tuttavia consente all'intervistato di procedere liberamente nel dialogo secondo i modi che ritiene pi\u00f9 opportuni. Tale tipologia di intervista non solo garantisce al candidato la possibilit\u00e0 di interagire attivamente, ma costituisce per l'azienda il miglior modo di presentarsi.\nIntervista strutturata.\nConsiste generalmente in un questionario con domande predefinite poste dall'intervistatore. Tale categoria si \u00e8 sviluppata a partire dagli anni \u201980, consente di strutturare tutte le fasi del processo e di rendere la selezione il pi\u00f9 obiettiva possibile senza che il giudizio del selezionatore possa essere condizionato da fattori personali.\nLo stile.\nLo stile di conduzione pu\u00f2 variare a seconda della tipologia di lavoro, al settore, al ruolo ed alle mansioni da svolgere.\nGli stili possono essere:\nLa comunicazione.\nDurante il processo di selezione intervengono tre diversi livelli di comunicazione:\nMock Interview (simulazione del colloquio di lavoro).\nLa Mock Interview \u00e8 una simulazione di colloquio di lavoro usata per finalit\u00e0 di training. Le simulazioni solitamente prendono spunto, pi\u00f9 fedelmente possibile, da reali situazioni che accadono durante un colloquio di lavoro allo scopo di fornire al candidato l'esperienza necessaria per superare una selezione. Pu\u00f2 aiutare il candidato a capire cosa aspettarsi da un vero colloquio di lavoro e potenziare le sue capacit\u00e0 descrittive e divulgative. Molto spesso il colloquio di lavoro simulato viene registrato cos\u00ec che il candidato ed il recruiter o coach che lo esaminano possono analizzare punti forti e lavorare sulle criticit\u00e0 del flusso dialogico ed esperienziale. Il Mock Interview viene gestito da un coach o da un recruiter con esperienza, in grado di dare feedback e instradare il candidato verso la giusta rotta, correggendo gli errori usciti fuori dalla conversazione. \nLe Mock Interviews sono generalmente usate per simulare colloqui di lavoro ma possono essere d'ausilio anche a giornalisti o a figure pubbliche per allenare le doti dialogiche. \nCi sono sia delle organizzazioniche conducono questo tipo di simulazioni di colloqui di lavoro, che Universit\u00e0 e Istituti Superiori, per esempio alcune scuole superiori italiane pianificano durante il corso dell'anno scolastico delle giornate dedicate all'orientamento e alla formazione extrascolastica e si affidano a consulenti del lavoro e recruiter per simulare colloqui di lavoro per gli studenti del quinto anno. "}
{"id": "5315974", "revid": "767487", "url": "https://it.wikipedia.org/wiki?curid=5315974", "title": "Knut Fr\u00e6nkel", "text": "Biografia.\nFr\u00e6nkel nacque a Karlstad, figlio di un maggiore del genio dell'esercito (\"v\u00e4g- och vattenbyggnadsk\u00e5ren\"), e crebbe nella montagnosa J\u00e4mtland nella parte centro-orientale della Svezia dove svilupp\u00f2 un interesse per le attivit\u00e0 all'aperto e per gli sport. In seguito frequent\u00f2 la scuola Palmgren a Stoccolma, si laure\u00f2 come ingegnere a civile alla Istituto Reale di Tecnologia nel 1896 e si stava preparando ad entrare nel genio militare quando nel 1897 giunse l'occasione del volo in pallone aerostatico di Salomon August Andr\u00e9e verso il polo nord. Il terzo partecipante alla spedizione fu Nils Strindberg. Fr\u00e6nkel sostitu\u00ec il meteorologo Nils Gustaf Ekholm, il quale aveva partecipato ai preparativi ma si era ritirato all'ultimo momento, criticando la tecnica utilizzata per la costruzione del pallone. \nDurante la spedizione in pallone Fr\u00e6nkel fu responsabile della redazione del resoconto dettagliato di quanto fatto dai partecipanti. Dopo l'atterraggio sul ghiaccio, tenne il diario meteorologico e fu responsabile dell'organizzazione del campo. Dopo essere andati alla deriva per settimane, raggiunsero l'estremit\u00e0 sudoccidentale dell'isola di Kvit\u00f8ya sbarcandovi il 5 ottobre 1897. Si accamparono su una vicina altura dove morirono pochi giorni dopo. Strindberg mor\u00ec per primo e fu sepolto dagli altri due, Andr\u00e9e e Fr\u00e6nkel poco dopo.\nI resti della spedizione furono trovati per caso dalla spedizione norvegese Bratvaag il 6 agosto 1930. Andr\u00e9e e Strindberg furono rinvenuti e portati a casa, mentre il corpo di Fr\u00e6nkel fu trovato solo da una seconda spedizione all'inizio di settembre, quando buona parte di ghiaccio e neve si era sciolta. Fr\u00e6nkel e gli altri due esploratori ricevettero un rito funebre con grandi onori. Dopo la cremazione le loro ceneri furono sepolte assieme nel cimitero di Norra begravningsplatsen a Stoccolma."}
{"id": "5315975", "revid": "287204", "url": "https://it.wikipedia.org/wiki?curid=5315975", "title": "Knut Fraenkel", "text": ""}
{"id": "5315976", "revid": "1543377", "url": "https://it.wikipedia.org/wiki?curid=5315976", "title": "Minnesota Vikings 2015", "text": "La stagione 2015 dei Minnesota Vikings \u00e8 stata la 55\u00aa della franchigia nella National Football League, e sia la 2\u00aa giocata al TCF Bank Stadium che la 2\u00aa con Mike Zimmer come capo allenatore.\nOffseason 2015.\nNote:\nPartite.\nPre-stagione.\nI Vikings nella pre-stagione 2015 disputarono 5 incontri invece dei soliti 4, dal momento che l'11 febbraio 2015 fu reso noto che avrebbero affrontato i Pittsburgh Steelers nell'annuale Hall of Fame Game. Il resto del calendario fu invece svelato al pubblico il 9 aprile. I Vikings affrontarono 3 delle 4 squadre che nella stagione precedente risultarono le peggiori della lega (Tampa Bay Buccaneers, Tennessee Titans ed Oakland Raiders) ed una quarta squadra che invece ben si comport\u00f2 nel arrivando sino al secondo turno dei playoff (i Dallas Cowboys).\nStagione regolare.\nIl 29 dicembre 2014 furono annunciati gli avversari da incontrare nel corso della stagione regolare, mentre il calendario completo venne annunciato al pubblico il 21 aprile 2015.\nPremi individuali.\nPro Bowler.\nL'unico giocatore convocato al Pro Bowl 2016 fu Adrian Peterson, che con la settima convocazione in carriera raggiunse Ron Yary al quarto posto per numero di convocazioni al Pro Bowl tra i giocatori della franchigia. Successivamente a lui si aggiunsero il defensive end Everson Griffen, convocato al posto dell'infortunato J.J. Watt, il free safety Harrison Smith, convocato al posto dell'infortunato Earl Thomas, il quarterback Teddy Bridgewater, convocato al posto dell'infortunato Carson Palmer e l'outside linebacker Anthony Barr, convocato al posto dell'infortunato Jamie Collins. Per tutti e quattro i giocatori si tratt\u00f2 della prima convocazione in carriera all'all-star game.\nAll-Pro.\nDue giocatori sono stati inseriti dall'Associated Press nelle formazioni ideali della stagione All-Pro:"}
{"id": "5316003", "revid": "34392", "url": "https://it.wikipedia.org/wiki?curid=5316003", "title": "Sacro romano imperatore", "text": ""}
{"id": "5316007", "revid": "2194936", "url": "https://it.wikipedia.org/wiki?curid=5316007", "title": "Assemblea legislativa dell'Emilia-Romagna", "text": "L'Assemblea legislativa dell'Emilia-Romagna \u00e8 la denominazione assunta dal consiglio regionale dell'ente. Costituisce l'organo legislativo della regione (parlamento) ed \u00e8 previsto dall'Articolo 121 della Costituzione Italiana. \u00c8 responsabile del controllo sull'operato della Giunta regionale e del Presidente della Regione, a cui \u00e8 legato tramite l'esercizio della fiducia. Istituita nel 1970, si compone di 50 membri (compreso il Presidente della Giunta) e dispone di personalit\u00e0 giuridica, regolamenti autonomi, un proprio bilancio ed un proprio personale, distinti da quelli della Giunta.\nSede.\nLa sede del Consiglio \u00e8 in Viale Aldo Moro a Bologna, nel complesso edilizio denominato \"Fiera District\".\nFunzioni.\nL'Assemblea legislativa della Regione Emilia-Romagna \u00e8 organo della rappresentanza democratica regionale, di indirizzo politico e di controllo del governo locale. All'Assemblea spetta in esclusiva la potest\u00e0 legislativa regionale.\nPresidenti.\nL'Assemblea legislativa \u00e8 presieduta dal Presidente, a norma dell'art. 34 dello Statuto regionale: \"il Presidente \u00e8 oratore ufficiale dell'Assemblea legislativa e ne dirige i lavori secondo il Regolamento. Tutela le prerogative dei Consiglieri e garantisce l'esercizio effettivo delle loro funzioni. Convoca e presiede la Conferenza dei Presidenti di Gruppo\". Dal 28 febbraio 2020 il Presidente \u00e8 Emma Petitti (PD).\nComposizione dell'Assemblea.\nL'Assemblea legislativa regionale, eletta con le elezioni del 2020, \u00e8 attualmente suddivisa in nove gruppi, per un totale di 50 consiglieri. Ha la seguente composizione:"}
{"id": "5316016", "revid": "1543377", "url": "https://it.wikipedia.org/wiki?curid=5316016", "title": "Furoshiki", "text": "Il \u00e8 un tipico involucro quadrato di stoffa, tradizionalmente utilizzato in Giappone per trasportare vestiti, bent\u014d, regali e altri beni.\nOrigini.\nIl termine \"furoshiki\" fu coniato nel periodo Edo (1603-1868), sebbene questo tipo di incarto fosse gi\u00e0 in uso nei secoli precedenti con i nomi di e, successivamente, . Esistono infatti fonti del periodo Nara (710-794) e del periodo Heian (794-1185) che descrivono o ritraggono dei vestiti impacchettati e trasportati in involucri di stoffa.\nNel XVII secolo, con la massiva costruzione di bagni pubblici, gli \"hira tsutsumi\" si diffusero come modo per facilitare il trasporto ed il cambio dei vestiti che, una volta impacchettati, non potevano mescolarsi a quelli di altri avventori del bagno. Fu in questo periodo che il termine cambi\u00f2 in \"furoshiki\", da e .\nVerso la fine del periodo Edo, sull'onda della crescita economica, i \"furoshiki\" iniziarono ad essere utilizzati anche dai mercanti per trasportare i loro beni.\nUso moderno.\nIn Giappone.\nI \"furoshiki\" moderni sono realizzati in vari tessuti, inclusi seta, cotone, rayon e nylon. Tra questi materiali, il cotone \u00e8 il pi\u00f9 utilizzato. Sono spesso decorati con disegni tradizionali o con \"shibori\". Non esiste una misura standard e quella pi\u00f9 comune \u00e8 un quadrato di 45\u00a0cm per lato.\nSebbene il \"furoshiki\" in Giappone sia ancora usato \u2014 soprattutto nelle aree rurali e per il trasporto dei bent\u014d, o negli onsen e nei \"sent\u014d\" per avvolgere gli indumenti e gli accessori per il bagno \u2014 il suo utilizzo \u00e8 progressivamente diminuito dopo la Seconda guerra mondiale a causa della larga diffusione dei sacchetti di plastica.\nNegli anni duemila \u00e8 emerso un rinnovato interesse per il \"furoshiki\", motivato soprattutto dai suoi risvolti in termini di sostenibilit\u00e0 ambientale rispetto ad altri tipi di involucri. Nel marzo del 2006, il Ministro dell'Ambiente, Yuriko Koike, ha presentato un \"furoshiki\" ideato per promuovere la riduzione dei rifiuti. Questo manufatto, realizzato da bottiglie PET riciclate e decorato con motivi del periodo Edo, \u00e8 stato denominato \"mottainai furoshiki\", dal termine che in giapponese indica il dispiacere per qualcosa che diventa un rifiuto senza averne sfruttato pienamente le potenzialit\u00e0.\nIn Giappone il \"furoshiki\" viene utilizzato in ambiente yakuza: all'interno del foulard vengono occultati pacchetti contenenti tangenti, mazzette e commissioni.\nIn Argentina.\nL'associazione GIFT (\"Grupo de Investigadores de Furoshiki y sus T\u00e9cnicas\") operante a Buenos Aires promuove il \"furoshiki\" in Argentina, attraverso la ricerca delle tecniche e delle modalit\u00e0 di adattamento ai costumi locali. L'associazione, inoltre, istruisce i consumatori argentini sull'utilizzo di questo involucro.\nEsempio storico.\nPresso l'Australian War Memorial a Canberra \u00e8 conservato un \"furoshiki\" ottenuto da un soldato giapponese, Tsuchiya Akira, catturato da un soldato australiano, E. J. Knight, nella zona del Distretto di Bougainville Meridionale durante la campagna di Bougainville del 1945. Il \"furoshiki\" \u00e8 realizzato in fibra sintetica ed \u00e8 decorato con una mappa dell'Asia sudorientale, un aeroplano, una nave e una canzone patriottica. La canzone pu\u00f2 essere tradotta con:\nC'\u00e8 anche una breve poesia scritta a mano che indica che Tsuchiya \u00e8 il terzo figlio arruolato dello scrittore. La poesia recita:\nSul panno \u00e8 riportato anche:"}
{"id": "5316019", "revid": "298229", "url": "https://it.wikipedia.org/wiki?curid=5316019", "title": "Campionati europei di corsa in montagna", "text": "I campionati europei di corsa in montagna (nome ufficiale in inglese \"European Mountain Running Championships\") sono una competizione di corsa in montagna organizzata dalla European Athletic Association.\nStoria.\nQuesta competizione, col nome di \"European Mountain Running Championship\", \u00e8 stata introdotta nel 1994 e ufficializzata dalla World Mountain Running Association a partire dal 1995. L'evento si \u00e8 tenuto annualmente fino al 2001 sotto il nome di \"European Mountain Running Trophy\"; a partire dal 2002 la European Athletic Association ha introdotto ufficialmente nel suo calendario delle competizioni i campionati europei di corsa in montagna e la competizione ha assunto il nome attuale.\nFino al 2006 questa competizione era riservata alla categoria seniores maschili e femminili, mentre a partire dal 2007 compreso si corre anche suddividendo gli under 20, sia al maschile che al femminile.\nCategorie.\nLa manifestazione ha cadenza annuale e prevede gare suddivise in quattro categorie: \nPer ognuna di queste categorie viene pure attribuito il titolo europeo a squadre. Le categorie under 20 femminile (U20W) e maschile (U20M) vennero introdotte nel 2007.\nPercorsi.\nNegli anni dispari vengono proposti percorsi di sola salita \"uphill\", mentre negli anni pari percorsi ad anello, i cosiddetti \"up and downhill\" (salita e discesa).\nVincitori.\nU20M e U20W.\nGli europei U20M ed U20W si sono svolti per la prima volta nel 2007.\nMedagliere.\nIn questo medagliere, aggiornato al 2019, sono prese in considerazione tutte le medaglie vinte individualmente e a squadre.\nLa tabella \u00e8 preordinata secondo l`ordine alfabetico, ma \u00e8 possibile ordinare i dati secondo qualunque colonna, come ad esempio il numero totale di medaglie d'oro o il numero totale di medaglie complessive. Per ordinare secondo numero di medaglie d'oro, numero di medaglie d'argento, numero di medaglie di bronzo (come fatto in via ufficiosa dal CIO e dalla maggior parte delle emittenti televisive) occorre ordinare prima la colonna dei bronzi, poi degli argenti, poi degli ori (cliccando due volte perch\u00e9 il primo click del mouse ordina in maniera crescente)."}
{"id": "5316023", "revid": "212348", "url": "https://it.wikipedia.org/wiki?curid=5316023", "title": "Szymon Marcin Kossakowski", "text": ""}
{"id": "5316041", "revid": "287204", "url": "https://it.wikipedia.org/wiki?curid=5316041", "title": "Associazione Calcio Monza 1924-1925", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1924-1925.\nStagione.\nIl Monza viene rinforzato con l'arrivo di due calciatori milanesi (Cacciatori e Ranzini), cosa mai fatta prima dal club biancazzurro che per motivi economici aveva sempre preferito nelle stagioni precedenti utilizzare solo calciatori locali.\nIl campionato vede comunque i biancazzurri non lottare n\u00e9 per la promozione n\u00e9 per la retrocessione ottenendo la salvezza in anticipo."}
{"id": "5316042", "revid": "104458", "url": "https://it.wikipedia.org/wiki?curid=5316042", "title": "Holly Beth Flanders", "text": ""}
{"id": "5316068", "revid": "322321", "url": "https://it.wikipedia.org/wiki?curid=5316068", "title": "Alberto Maria Capobianco", "text": "Biografia.\nNato a Brindisi il 13 marzo 1708 da Santoro e da Beatrice Rodriguez; l'8 aprile 1723 entr\u00f2 nell'Ordine dei domenicani nel convento della Santissima Annunziata di Brindisi e il 23 marzo 1732 venne ordinato sacerdote. A Brindisi, sotto l'allora arcivescovo Antonino Sersale, fu lettore di filosofia, geometria e teologia nel seminario della diocesi.\nIl 7 marzo 1767 venne nominato da re Ferdinando IV alla sede arcivescovile di Reggio Calabria, ma la scelta non trovava accoglienza favorevole presso la Curia romana a causa del pensiero teologico e delle idee ritenute gianseniste, e del regalismo. Ottenuta la consacrazione a Roma il 12 aprile successivo dal cardinale Giovanni Francesco Albani, nel giugno seguente fece il suo ingresso nell'arcidiocesi. Fu sostenitore delle riforme diocesane del vescovo Scipione de' Ricci, con cui intratteneva una corrispondenza.Nel 1788, col benestare del governo, ottenne l'autorizzazione per istituire quattro scuole pubbliche per l'istruzione civile e cattolica dei bambini e ragazzi.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5316069", "revid": "1543377", "url": "https://it.wikipedia.org/wiki?curid=5316069", "title": "Diamond Games 2015", "text": "Il Diamond Games 2015, ufficialmente \"BNP Paribas Fortis Diamond Games\" per motivi di sponsor, \u00e8 un torneo femminile di tennis giocato sul cemento indoor. \u00c8 l'8\u00aa edizione del Proximus Diamond Games, che fa parte della categoria Premier nell'ambito del WTA Tour 2015. Il torneo si gioca allo Sportpaleis di Anversa, dal 9 al 15 febbraio 2015.\n\u00c8 la prima edizione del torneo dal 2008.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nCampionesse.\nSingolare.\n Andrea Petkovi\u0107 ha vinto in finale per il ritiro di Carla Su\u00e1rez Navarro.\nDoppio.\n Anabel Medina Garrigues / Arantxa Parra Santonja hanno battuto in finale An-Sophie Mestach / Alison Van Uytvanck con il punteggio di 6\u20134, 3\u20136, [10\u20135]."}
{"id": "5316072", "revid": "119532439", "url": "https://it.wikipedia.org/wiki?curid=5316072", "title": "The Secret Diaries of Miss Anne Lister", "text": "The Secret Diaries of Miss Anne Lister \u00e8 un film per la televisione del 2010 diretto da James Kent e scritto da Jane English. La pellicola narra della vita di Anne Lister.\nTrama.\nXIX secolo: Anne Lister \u00e8 una giovane donna non sposata che vive in un paesino e abita in una villa chiamata \"Shibden\" insieme alla zia e allo zio, entrambi non sposati. Nonostante le richieste incessanti degli zii, Anne non intende sposarsi: lei \u00e8 lesbica. Dalla vita non vuole nient'altro che stare con la dolce Mariana Belcombe, con la quale ha anche iniziato una relazione che va avanti da parecchio tempo. Il loro rapporto \u00e8 un segreto, ma quando Mariana accetta di sposare il ricco Charles Lawton, Anne le offre la possibilit\u00e0 di stare apertamente con lei. La ragazza rifiuta, sposando cos\u00ec Charles e rompendo il cuore di Anne. Quest'ultima cade in depressione, ma riesce a riprendersi dedicando tutto il suo tempo agli studi di greco, latino, algebra e francese. Tuttavia la donna non pu\u00f2 vivere una vita senza la presenza di qualcuna che l'ami. Incontra cos\u00ec una giovane donna, la signora Browne, diventando la sua nuova amica.\nAnne cerca di far diventare la signora Browne la sua nuova amante. Tib, la sua amica di vecchia data, cerca di aiutarla, ma gli sforzi non danno i risultati sperati. Intanto arriva una lettera da parte di Mariana, che invita Anne a incontrarsi in un hotel nei pressi di Manchester. Le due si incontrano, ma all'incontro partecipa anche Charles, che ha notato gli spostamenti ambigui della moglie. Rimaste da sole Anne e Mariana decidono di riprovarsi e di \"sposarsi\" (in realt\u00e0 non \u00e8 un vero matrimonio, perlopi\u00f9 una promessa). Ritornata a casa, Anne ignora completamente le attenzioni della signorina Browne. Un industriale di grande fama, Christopher Rawson, propone, per via di benefici economici, alla donna di sposarlo. Anne rifiuta, ricevendo da parte dell'uomo tantissime offese e la rivelazione che in paese viene soprannominata \"Gentlemen Jack\". Successivamente, Anne racconta gli zii che non vuole un marito.\nPartecipando a una festa, Anne e Mariana diventano il bersaglio di Rawson, che rivela l'omosessualit\u00e0 di Anne a Charles, facendo nascere in lui tantissimi dubbi sulla moglie. Mariana torna cos\u00ec ad essere fedele al marito, riconsegnando ad Anne tutte le lettere che si erano scritte in quei mesi. Intanto lo zio di Anne muore, lasciando a quest'ultima l'intera villa. La donna si mette al lavoro per migliorare l'intero paesino, ma i suoi pensieri finiscono sempre su Mariana. Le due si incontrano e Mariana le rivela che preferirebbe morire piuttosto di far conoscere agli altri la verit\u00e0 sulla loro relazione. Nonostante la fine della relazione con l'amante, Anne non pu\u00f2 fermarsi col lavoro. Anzi, fa la conoscenza della timida Ann Walker, una donna che ha ereditato una fortuna immensa. La zia di Ann rivela alla stessa la diffusione di voci scandalose riguardanti le due donne e le chiede di ritornare con lei, mettendo fine a questo scandalo. Ann rifiuta l'offerta e ammette di non voler un marito. Successivamente Ann e Anne si baciano, pronte a cominciare una relazione.\nDopo aver sconfitto Rawson sul piano economico, Anne riceve la visita di Mariana. La donna le rivela che \u00e8 pronta a lasciare Charles e di rimanere con lei fino alla fine delle loro vite. Anne ammette di essersi innamorata di un'altra donna, facendo ritornare l'ex amante dritta dal marito. Mariana vivr\u00e0 col marito fino all'et\u00e0 di 89 anni, quando morir\u00e0 per una qualche malattia. Tib non si sposer\u00e0 mai e rimarr\u00e0 fino alla morte con la sua famiglia. Anne morir\u00e0 all'et\u00e0 di 49 anni a causa di una forte febbre. Il suo diario venne trovato solo 150 anni dopo."}
{"id": "5316073", "revid": "37401", "url": "https://it.wikipedia.org/wiki?curid=5316073", "title": "Stefano Cusani", "text": "Fu un idealista hegeliano vissuto nel Regno delle Due Sicilie, esponente dell'eclettismo filosofico di Victor Cousin. Scrisse numerosi saggi e note soprattutto di filosofia ma anche di critica letteraria, di musica e di economia.\nBiografia.\nNacque il 24 dicembre 1815 a Solopaca, a met\u00e0 strada tra Caserta e Benevento, all'epoca capoluogo distrettuale e di comprensorio del Regno delle Due Sicilie, da Filippo e da Caterina Cardillo. A 28 anni, il 10 ottobre 1842, si spos\u00f2 con Teresa Marcarelli, e nello stesso anno acquist\u00f2 la tessera di socio dell'Accademia Pontaniana. Agli studi di filosofia un\u00ec quelli di grammatica, lessicografia intrapresi nella scuola del marchese Basilio Puoti, frequentata da Francesco De Sanctis e da Stanislao Gatti.\nTrentenne, partecip\u00f2 al VII\u00b0 congresso degli scienziati italiani, nell'ottobre 1845 a Napoli.\nPunto di partenza dell'insegnamento filosofico di Stefano Cusani, comune a buona parte dei circoli filosofici dell'hegelismo di stanza a Napoli, dei quali era un esponente, furono le idee del francese Victor Cousin, il fondatore della storiografia filosofica. Fu discepolo, oltre che della scuola napoletana del marchese Basilio Puoti anche della scuola del filosofo calabrese Pasquale Galluppi. Insegn\u00f2 materie filosofiche dapprima a Montecassino, poi nel Collegio Tulliano di Arpino, dove fu affiancato da Bertrando Spaventa, chiamato poi a sostituirlo; infine si stabil\u00ec definitivamente a Napoli nel proprio studio privato.\nMor\u00ec a Napoli l'anno successivo, poco pi\u00f9 che trentenne, il 4 gennaio 1846.\nOpere.\nLa maggior parte degli scritti di Cusani furono pubblicati su due riviste: \"Il progresso delle scienze, delle lettere e delle arti\" (dal 1832) e \"Museo di letteratura e filosofia\". La seconda fu da lui stesso fondata nel 1841, con nome diverso, insieme con l'amico Stanislao Gatti. Dopo due anni il nome fu cambiato e la rivista continu\u00f2 a uscire per un quindicennio dopo la sua morte, dal 1846 al 1860. Molti dei saggi di filosofia pi\u00f9 impegnati furono pubblicati, a partire dall'anno 1837, nella rivista \"Antologia\", fondata a Firenze nel 1821 da Giovan Pietro Vieusseux e da Gino Capponi. Scrisse inoltre note e recensioni nel periodico l\"Omnibus\" e nella \"Rivista napolitana\".\nMolte delle sue opere sono archiviate presso la Biblioteca \"Stefano Cusani\" di Solopaca.\nSaggi.\nGli articoli pi\u00f9 importanti, in cui si compendia il pensiero filosofico di Cusani:\nRiconoscimenti.\nNel comune di Solopaca \u00e8 stato indetto nel 2015 un anno di celebrazione in occasione del centenario della nascita. Una via (corso Stefano Cusani) gli \u00e8 stata intitolata a Solopaca poco dopo la sua morte."}
{"id": "5316075", "revid": "510472", "url": "https://it.wikipedia.org/wiki?curid=5316075", "title": "Provincia di Cardenal Caro", "text": ""}
{"id": "5316076", "revid": "510472", "url": "https://it.wikipedia.org/wiki?curid=5316076", "title": "Marchihue", "text": ""}
{"id": "5316079", "revid": "367445", "url": "https://it.wikipedia.org/wiki?curid=5316079", "title": "Colloquio/intervista", "text": ""}
{"id": "5316087", "revid": "761672", "url": "https://it.wikipedia.org/wiki?curid=5316087", "title": "Testi sacri dell'ebraismo", "text": ""}
{"id": "5316089", "revid": "767487", "url": "https://it.wikipedia.org/wiki?curid=5316089", "title": "Julien Clerc", "text": ""}
{"id": "5316101", "revid": "767487", "url": "https://it.wikipedia.org/wiki?curid=5316101", "title": "Harry Akst", "text": "Carriera.\nHa iniziato la sua carriera come pianista negli spettacoli di vaudeville, accompagnando artisti come Nora Bayes, Frank Fay e Al Jolson. \nSuo \u00e8, tra l'altro, il brano \"Baby Face\" (1926).\nHa scritto canzoni per Bing Crosby, Ethel Waters, Fats Waller, Louis Armstrong, Sam Donahue, Sam M. Lewis e Joe Young. Questi ultimi due artisti hanno cantato, nel 1925, il suo brano \"Dinah\".\nTra i suoi accreditamenti cinematografici vi sono \"Ragazze d'America\" (1929), \"No, No, Nanette\", \"Poker d'amore\", \"Il trionfo della vita\" (1934), \"Primo amore\" e \"Song of the Flame\" (1930).\nHa lavorato a Broadway negli anni '20, mentre negli '30 \u00e8 stato maggiormente impegnato a Hollywood. Appare nel film \"Quarantaduesima strada\", in cui interpreta il pianista Gerry.\nMorto nel 1963 all'et\u00e0 di 69 anni, \u00e8 stato inserito nel 1983 nella Songwriters Hall of Fame."}
{"id": "5316102", "revid": "767487", "url": "https://it.wikipedia.org/wiki?curid=5316102", "title": "Bennie Benjamin", "text": "Biografia.\nNato nelle Indie occidentali danesi, all'et\u00e0 di 20 anni si \u00e8 trasferito a New York, dove ha studiato il banjo e la chitarra. Ha lavorato negli spettacoli di vaudeville suonando con diverse orchestre fino al 1941, anno in cui ha cominciato a scrivere canzoni.\nHa spesso collaborato con George David Weiss, ma anche con Sol Marcus. \u00c8 coautore del celebre brano \"Don't Let Me Be Misunderstood\", interpretato per la prima volta nel 1964 da Nina Simone.\nNel 1968 \u00e8 diventato un editore musicale e ha creato una compagnia avente il suo nome.\nNel 1984 \u00e8 stato inserito nella Songwriters Hall of Fame. \u00c8 morto a New York all'et\u00e0 di 81 anni."}
{"id": "5316104", "revid": "84184", "url": "https://it.wikipedia.org/wiki?curid=5316104", "title": "Niccol\u00f2 Valletta", "text": ""}
{"id": "5316113", "revid": "767487", "url": "https://it.wikipedia.org/wiki?curid=5316113", "title": "George David Weiss", "text": "Biografia.\nNato a New York in una famiglia ebrea, ha studiato alla Juilliard School, formandosi in particolare nella scrittura e nell'arrangiamento di brani musicali. Negli anni successivi alla sua formazione, ha lavorato come arrangiatore per big band come quelle di Stan Kenton, Vincent Lopez e Johnny Richards.\nNegli anni '40, '50 e '60 ha intensificato la sua attivit\u00e0 di compositore e ha scritto numerose canzoni entrate in classifica. Uno dei suoi pi\u00f9 frequenti collaboratori era Bennie Benjamin.\nSotto pseudonimo ha scritto il brano \"Lullaby of Birdland\" (1952), la cui musica \u00e8 di George Shearing. Nel 1961 ha coscritto il testo di \"The Lion Sleeps Tonight\", registrata dai The Tokens. Ha anche collaborato alla scrittura di \"Can't Help Falling in Love\" (Elvis Presley), \"That Sunday, That Summer\" (Nat King Cole), \"Stay with Me\" (Lorraine Ellison) e \"What a Wonderful World\" (Louis Armstrong).\nHa contribuito anche alla musica di diversi film: tra questi \"Sindacato assassini\" (1960) e \"E il diavolo ha riso\" (1966). Ha preso parte anche alla scrittura di alcuni musical portati in scena a Broadway (\"Mr. Wonderful\", \"First Impression\", \"Maggie Flynn\").\nNel 1984 \u00e8 stato inserito nella Songwriters Hall of Fame.\n\u00c8 morto in New Jersey per cause naturali all'et\u00e0 di 89 anni."}
{"id": "5316117", "revid": "1226", "url": "https://it.wikipedia.org/wiki?curid=5316117", "title": "Massimo Lojacono", "text": ""}
{"id": "5316128", "revid": "486946", "url": "https://it.wikipedia.org/wiki?curid=5316128", "title": "Oasi WWF dei Boschi Romanazzi", "text": ""}
{"id": "5316129", "revid": "965985", "url": "https://it.wikipedia.org/wiki?curid=5316129", "title": "George Weiss", "text": ""}
{"id": "5316139", "revid": "767487", "url": "https://it.wikipedia.org/wiki?curid=5316139", "title": "Solomon Linda", "text": "\u00c8 noto per aver composto, ispirato da melodie tradizionali, e portato al successo la versione originale della canzone \"The Lion Sleeps Tonight\".\nBiografia.\nSolomon Popoli \u00e8 nato in un piccolo villaggio zulu della regione del KwaZulu-Natal. Nel 1931 si \u00e8 trasferito a Johannesburg e ha anche lavorato per la Gallo Record Company.\nNel 1939 Linda, che era analfabeta, ha scritto la canzone \"Mbube\" (trad. \"Leone\") con il gruppo Evening Birds, ispirandosi ai rumori della savana e ai canti dei cacciatori. Il brano ha riscosso notevole successo in Sudafrica.\nLa stessa canzone, negli anni '50, \u00e8 sbarcata negli Stati Uniti ed \u00e8 diventata \"The Lion Sleeps Tonight\", uno dei motivi pop pi\u00f9 celebri della storia della musica. Solomon aveva ceduto per l'equivalente di circa un euro i diritti della canzone.\nIl brano \"The Lion Sleeps Tonight\" \u00e8 stato registrato da Peter Seeger (col titolo \"Wimoweh\"), The Tokens e poi da altri artisti contemporanei come i R.E.M., fino a finire nella colonna sonora de \"Il re leone\" (1994).\nSolomon Linda mor\u00ec in povert\u00e0 nel 1962. Soltanto nel 2001 \u00e8 stato riconosciuto come unico autore originale di \"Mbube\". Nel luglio 2004 la canzone \u00e8 stata oggetto di un contenzioso tra la famiglia di Solomon Linda e la Disney, accusata di aver guadagnato circa 1,6 milioni di dollari per l'uso della canzone nel film \"Il re leone\", nel 1994. La Disney ha dapprima sostenuto di aver pagato i diritti e poi ha invece risarcito economicamente gli eredi di Linda."}
{"id": "5316141", "revid": "287204", "url": "https://it.wikipedia.org/wiki?curid=5316141", "title": "PRIDE", "text": "Il PRIDE - Programme for Reusable In-orbit Demonstrator for Europe \u00e8 un Programma dell'Agenzia Spaziale Europea finalizzato alla costruzione di un veicolo spaziale sperimentale, chiamato nella fase iniziale del programma ISV (Innovative Space Vehicle) e poi rinominato Space Rider, usato come piattaforma per la sperimentazione di diverse tecnologie orbitali.\nIl programma PRIDE \u00e8 stato approvato durante il Consiglio Ministeriale dell'ESA avvenuto a Napoli il 21 novembre 2012 nell'ambito del programma genitore ESA chiamato Future Launchers Preparatory Program (FLPP). Viene sviluppato parallelamente al programma IXV.\nLo Space Rider sar\u00e0 l'equivalente civile europeo dell'americano X-37B Orbital Test Vehicle, seppur pi\u00f9 piccolo e meno costoso, e sar\u00e0 dotato di una stiva dorsale in cui, di volta in volta, verranno inseriti vari moduli sperimentali.\nAl termine delle missioni lo Space Rider rientrer\u00e0 sulla Terra, assieme al carico stivato, atterrando orizzontalmente su una pista come un normale aeroplano.\nIl costo stimato del programma \u00e8 di 200 milioni di euro, esclusi i costi di lancio del razzo vettore Vega.\nStoria.\nL'Agenzia spaziale europea ha un programma chiamato Future Launchers Preparatory Program (FLPP), che ha presentato una richiesta di sviluppo di un aereo spaziale riutilizzabile. Un progetto \u00e8 stato presentato dall' Agenzia spaziale Italiana, che ha presentato il suo \"Programma per il dimostratore riutilizzabile in orbita in Europa\" (programma PRIDE) che \u00e8 andato avanti per sviluppare il prototipo chiamato Intermediate eXperimental Vehicle (IXV) e il conseguente veicolo spaziale Rider che eredita la tecnologia dal suo prototipo IXV.\nIl programma PRIDE \u00e8 stato inizialmente finanziato dall'Agenzia spaziale europea (ESA) il 21 novembre 2012, presso il Consiglio dei ministri dell'ESA a Napoli, Italia. Il progetto \u00e8 stato creato con l'obiettivo di creare un piccolo aereo spaziale senza pilota che fosse anche conveniente e riutilizzabile. Durante la fase di progettazione iniziale il veicolo \u00e8 stato chiamato PRIDE-ISV; il suffisso ISV sta per \"Innovative Space Vehicle\" . Il team di sviluppo di PRIDE ha iniziato le attivit\u00e0 industriali a settembre 2015. Il primo lancio dello spaceplane di produzione Space Rider \u00e8 previsto per il 2020."}
{"id": "5316143", "revid": "6923", "url": "https://it.wikipedia.org/wiki?curid=5316143", "title": "TRTO", "text": "TRTO \u00e8 un termine aeronautico che significa \"Type Rating Training Organisation\". Viene utilizzato per indicare tutti gli organismi in grado di effettuare un Type rating su determinati tipi di aeromobili."}
{"id": "5316147", "revid": "115837", "url": "https://it.wikipedia.org/wiki?curid=5316147", "title": "PRIDE (shuttle)", "text": ""}
{"id": "5316148", "revid": "404449", "url": "https://it.wikipedia.org/wiki?curid=5316148", "title": "Derry (Maine)", "text": ""}
{"id": "5316178", "revid": "1782831", "url": "https://it.wikipedia.org/wiki?curid=5316178", "title": "Piacenza Football Club 1972-1973", "text": "Questa pagina raccoglie le informazioni riguardanti il Piacenza Football Club nelle competizioni sportive della stagione 1972-1973.\nStagione.\nNella stagione 1972-1973 il Piacenza ha disputato il girone A della Serie C, piazzandosi con 37 punti in nona posizione di classifica. Il torneo \u00e8 stato vinto dal Parma con 52 punti, promosso in Serie B, dopo aver vinto lo spareggio con l'Udinese, col quale aveva condiviso il primo posto. Sono retrocessi il Rovereto con 32 punti, la Cossatese con 31 punti ed il Verbania con 20 punti.\nNel Piacenza il nuovo presidente \u00e8 Luigi Loschi che conferma nel ruolo di allenatore Giancarlo Cella. Dal mercato estivo arrivano in biancorosso il mediano Mario Guidetti dal Verbania, l'ala Ferdinando Rossi dal Torino, l'interno Piero Pittofrati dal Brescia ed il centravanti Giambattista Motta, che nelle prime battute del campionato delude le aspettative, poi nel mercato autunnale arrivano lo svincolato Giovanni Vastola e dal Treviso il mediano Lorenzo Righi, mentre Piero Pittofrati arrivato da tre mesi, viene ceduto al Messina. Con 8 reti in 26 partite risulta il neoarrivato Giovanni Vastola il miglior marcatore stagionale piacentino, giunto a Piacenza al termine di una brillante carriera. Alla chiusura del girone di andata il Piacenza \u00e8 penultimo, ma nel ritorno riesce a risalire la china e a raggiungere l'obiettivo di salvare la categoria, con la soddisfazione di battere a met\u00e0 aprile al Galleana il Parma (1-0) che salir\u00e0 in Serie B."}
{"id": "5316183", "revid": "121012065", "url": "https://it.wikipedia.org/wiki?curid=5316183", "title": "Kenji Ekuan", "text": "Biografia.\nNato a Tokyo nel 1929, Kenji Ekuan si trasfer\u00ec all'et\u00e0 di 1 anno alle Hawaii con la famiglia, prima di ritornare in Giappone sei anni pi\u00f9 tardi dove intraprese gli studi nella prestigiosa accademia navale di Etajima. Nel 1945, all'et\u00e0 di 16 anni, assistette al bombardamento atomico su Hiroshima durante il quale perse la vita sua sorella minore. Suo padre, monaco buddhista, mor\u00ec in seguito alle radiazioni qualche anno pi\u00f9 tardi. Tale avvenimento lo spinse inizialmente a seguire le orme del padre e a intraprendere gli studi per diventare anch'egli un monaco ma, profondamente colpito dallo stato in cui si trovava il Giappone dopo la fine della guerra, e ispirato dalla tecnologia e cultura statunitense con cui aveva modo di confrontarsi durante il periodo occupazionista, decise di iscriversi all'Universit\u00e0 delle arti di Tokyo, con l'ambizione di creare oggetti quotidiani utilizzabili da chiunque. Laureatosi nel 1955, continu\u00f2 gli studi di specializzazione all'Art Center College of Design di Pasadena, in California. Nel 1957 fond\u00f2 la GK Industrial Design Associates, che in seguito cambi\u00f2 nome in GK Design Group, divenendo la pi\u00f9 grande compagnia di consulenza di design del Giappone.\nNel 1970 divenne presidente della Japan Industrial Designers' Association, per poi diventare membro dell'International Council of Societies of Industrial Design nel 1971, di cui svolse anche la carica di vicepresidente (1973-1975) e presidente (1975-1977).\nNel corso della sua carriera sessantennale, Ekuan progett\u00f2 diversi e importanti prodotti nel campo della comunicazione, del trasporto e della progettazione ambientale. Tra i suoi progetti pi\u00f9 noti vi sono il treno ad alta velocit\u00e0 Komachi della linea Akita Shinkansen, i treni della Narita Express e la Yamaha V-Max. Il suo lavoro pi\u00f9 famoso rimane comunque il dispenser di salsa di soia della Kikkoman, ideato nel 1961 in ricordo della madre che era solita versare la salsa da una scomoda bottiglia da mezzo litro. La caratteristica bottiglietta \u00e8 venduta in oltre settanta Paesi in tutto il mondo, oltre a essere conservata ed esposta al Museo di arte moderna di New York.\nPer le sue opere Ekuan ricevette diverse onorificenze, tra cui l'ICSID Colin King Grand Prix, l'International Design Award, la Medaglia con nastro blu, il Sir Misha Black Award e l'Ordine del Sol Levante.\nMor\u00ec a Tokyo all'et\u00e0 di 85 anni a causa di un'insufficienza cardiaca.\nOpere principali.\nTra i lavori pi\u00f9 importanti di Ekuan vi sono:"}
{"id": "5316189", "revid": "775372", "url": "https://it.wikipedia.org/wiki?curid=5316189", "title": "Archivi storici dell'Unione europea", "text": "Gli Archivi storici dell'Unione europea (ASUE) sono il centro di deposito ufficiale dei documenti d'interesse storico prodotti dalle istituzioni dell'Unione europea. Gli archivi sono parte integrante dell'Istituto universitario europeo (IUE) e hanno sede a Firenze (Italia).\nStoria.\nGli ASUE sono stati creati nel 1983 a seguito del regolamento da parte del Consiglio delle Comunit\u00e0 Europee e la decisione della Commissione delle Comunit\u00e0 Europee di aprire al pubblico i loro archivi storici. Un successivo accordo del 1984 fra la Commissione europea e l'IUE ha gettato le basi per l'istituzione degli Archivi a Firenze. Nel 1986 gli Archivi Storici dell'Unione Europea hanno aperto al pubblico.\nNel 2011 un accordo quadro di collaborazione fra l'IUE e la Commissione Europea ha rafforzato il ruolo degli Archivi Storici dell'UE nella preservazione, apertura al pubblico e valorizzazione dei fondi archivistici delle istituzioni europee e ha regolato l'acquisizione e il trattamento dei fondi privati. In Marzo 2015 il Consiglio dell'Unione Europea ha modificato le decisioni del 1983 con il Regolamento (UE) 2015/496 del Consiglio.\nI documenti sono resi disponibili al pubblico sulla base della regola dell'apertura a trent'anni, gli Archivi conservano anche fondi privati di personalit\u00e0, movimenti e associazioni coinvolte in vario modo nel processo d'integrazione europea.\nSede.\nDal 2012 gli ASUE sono ospitati nella sede storica di Villa Salviati a Firenze. Dal 2000 Villa Salviati \u00e8 di propriet\u00e0 dello Stato italiano che, dopo una profonda opera di restauro, l'ha destinata ad ospitare gli ASUE dotando i suoi depositi sotterranei di oltre 11 chilometri di scaffalature. L'inaugurazione della sede \u00e8 avvenuta 17 dicembre 2009, con la presenza del presidente della repubblica Napolitano.\nFondi archivistici.\nI fondi archivistici provengono dalle istituzioni dell'Unione Europa, dalle istituzioni che le hanno precedute e da alcune Agenzie dell'UE. Tra questi fondi vi sono gli archivi della Comunit\u00e0 Europea del Carbone e dell'Acciaio (CECA), della Comunit\u00e0 Economica Europea (CEE), della Comunit\u00e0 europea dell'energia atomica (Euratom), dell'Assemblea Comune della CECA, dell'Assemblea Parlamentare Europea, della Corte di Giustizia delle Comunit\u00e0 Europee, del Comitato Economico e Sociale, della Corte dei conti europea e della Banca europea degli investimenti.\nAltri fondi comprendono gli archivi dell'Agenzia Spaziale Europea, dell'Assemblea parlamentare dell'Unione Europea Occidentale, del Consiglio dei Comuni e delle Regioni d'Europa, della Lega Europea per la Cooperazione Economica e una consistente collezione di archivi federalisti come le carte del Movimento Europeo Internazionale, dell'Unione dei Federalisti Europei e del Centro Internazionale di Formazione Europea.\nNel quadro delle attivit\u00e0 del \"Gruppo di lavoro interistituzionale dell'UE sulla preservazione delle memorie digitali\" e, in collaborazione con la Internet Memory Foundation, gli Archivi Storici dell'UE hanno lanciato nel 2013 un progetto pilota rivolto all'archiviazione dei siti web delle istituzioni dell'Unione europea. Questi siti web vengono recuperati ogni quattro mesi e resi disponibili sulla home page degli Archivi Storici dell'UE a partire dalla fine del 2013.\nLa banca dati digitalizzata \u00e8 stata sviluppata a partire dal 1991, mentre l'accesso web risale al 1995.\nUn programma di digitalizzazione dei documenti e delle fotografie di vari fondi lanciato nel 2006 ha portato alla scansione di oltre 14.000 unit\u00e0 digitalizzate direttamente consultabili sul sito degli Archivi in formato pdf. Allo stesso modo, oltre 600 trascrizioni d'interviste realizzate nel quadro dei programmi europei di storia orale sono accessibili dal sito web degli Archivi.\nIl 6 maggio 2015, alla presenza di Maria Romana De Gasperi, \u00e8 stato inaugurato il Centro di ricerca Alcide De Gasperi che come obiettivo la promozione di progetti di ricerca volti a rendere pi\u00f9 agevole l'utilizzo delle fonti primarie. Coordina, inoltre, una rete di studiosi e promuove la pubblicazione di opere sulla storia dell'integrazione europea."}
{"id": "5316199", "revid": "1305772", "url": "https://it.wikipedia.org/wiki?curid=5316199", "title": "Sexbierum", "text": "Sexbierum (in frisone: \"Seisbierrum\") \u00e8 un villaggio di circa 1.500 abitanti del nord-est dei Paesi Bassi, nella municipalit\u00e0 di Waadhoeke, facente parte della provincia della Frisia e situato in prossimit\u00e0 della costa sul Mare del Nord . Fino all'inizio del 1984, anno in cui fu annesso alla municipalit\u00e0 di Franekeradeel, \u00e8 stato il capoluogo del comune di Barradeel.\nEtimologia.\nIl toponimo \"Sexbierum\", attestato anticamente come \"Sixtebeeren\" (1322), \"Sixtiberum\" (1324), \"Sexberum\" (1371) e \"Zesberim\" (1398), deriva da quello di un papa, San Sisto II, al quale \u00e8 stato aggiunto il termine frisone \"berum\" o \"berim\" , che significa \"casa\" . Il significato letterale del toponimo \u00e8 quindi \"case di Sisto\".\nGeografia fisica.\nCollocazione.\nSexbierum si affaccia lungo il tratto centrale della costa occidentale della Frisia a nord delle localit\u00e0 di Harlingen e Franeker.\nSociet\u00e0.\nEvoluzione demografica.\nNel 2011, la popolazione stimata di Sexbierum era di circa 1.480 abitanti. Nel 2008 ne contava invece 1.450, mentre nel 2001 ne contava 1.465.\nStoria.\nIl villaggio \u00e8 citato per la prima volta in alcune cronache del 743 d.C., data che viene solitamente considerata anche quella della fondazione.\nNel 1200, fu costruita una chiesa, la chiesa di San Sisto (attuale chiesa protestante). In seguito, fu realizzata la strada chiamata \"De Alde Buorren\".\nNel 1903 fu stabilito a Sexbierum, segnatamente sulla via \"De Alde Buorren\", il municipio di Barradeel.\nMonumenti e luoghi d'interesse.\nChiesa di San Sisto.\nTra i monumenti principali di Sexbierum, figura la chiesa dedicata a San Sisto (\"Sixtuskerk\"), edificio eretto all'inizio del XIII secolo ed ampliato nel XVI secolo e nel 1772.\nMulino \"De Korenaar\".\nAltro edificio storico di Sexbierum \u00e8 il mulino \"De Korenaar\", risalente al XV secolo.\nTenuta Eelsma.\nAltro \"rijksmonument\" di Sexbierum \u00e8 la tenuta Eelsma, risalente al XIX secolo."}
{"id": "5316209", "revid": "932277", "url": "https://it.wikipedia.org/wiki?curid=5316209", "title": "Beato Giovanni da Tossignano", "text": ""}
{"id": "5316230", "revid": "287204", "url": "https://it.wikipedia.org/wiki?curid=5316230", "title": "Rudiger Safranski", "text": ""}
{"id": "5316233", "revid": "1318658", "url": "https://it.wikipedia.org/wiki?curid=5316233", "title": "Nacio Herb Brown", "text": "Biografia.\nIgnacio Herb Brown (alcune fonti indicano che il suo nome di nascita fosse Ignacio Herbert Brown) \u00e8 nato a Deming, nel New Mexico, da Ignacio e Cora Alice Hopkins. Aveva una sorella maggiore, Charlotte.\nNel 1901 la sua famiglia si trasfer\u00ec a Los Angeles, dove frequent\u00f2 la Manual Arts High School. La sua educazione musicale \u00e8 iniziata con le istruzioni di sua madre. \nBrown gest\u00ec dapprima un'attivit\u00e0 di sartoria (1916) per poi diventare un agente immobiliare di successo finanziario. Tuttavia si dedic\u00f2 con passione anche all'attivit\u00e0 musicale. Dopo il primo grande successo con \"When Buddha Smiles\" (1921) divenne un compositore a tempo pieno. Nel 1927 entr\u00f2 a far parte dell' \"American Society of Composers, Authors and Publishers\" (ASCAP). \nNel 1928 fu ingaggiato per lavorare a Hollywood dalla MGM. Collabor\u00f2 spesso col paroliere Arthur Freed, insieme a cui scrisse la famosa \"Cantando sotto la pioggia\", ma anche con Richard A. Whiting e Buddy De Sylva.\nInsieme a L. Wolfe Gilbert compose la colonna sonora del western per bambini \"Hopalong Cassidy\", trasmesso per la prima volta nel 1949.\nIl 28 settembre 1964, dove aver trascorso due giorni nel Centro Medico UCSF, mor\u00ec a San Francisco, in California, a casa dei suoi figli, Nacio Jan Brown e Candace Nacio Brown."}
{"id": "5316234", "revid": "287204", "url": "https://it.wikipedia.org/wiki?curid=5316234", "title": "Bryan Williams (disambigua)", "text": ""}
{"id": "5316237", "revid": "287204", "url": "https://it.wikipedia.org/wiki?curid=5316237", "title": "Brian Williams (giocatore di football americano)", "text": ""}
{"id": "5316240", "revid": "101790066", "url": "https://it.wikipedia.org/wiki?curid=5316240", "title": "Love (Giovanni Allevi)", "text": "Love \u00e8 il nono album del pianista Giovanni Allevi, pubblicato il 20 gennaio 2015 dall'etichetta discografica Sony Music."}
{"id": "5316247", "revid": "110157", "url": "https://it.wikipedia.org/wiki?curid=5316247", "title": "Lega Nazionale A 2013 (football americano)", "text": "La Lega Nazionale A 2013 \u00e8 stata la 28\u00aa edizione del campionato di football americano di primo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:\nPlayoff e playout.\nPlayout.\nL'incontro non \u00e8 stato disputato e sono stati promossi in LNA i ."}
{"id": "5316258", "revid": "1982", "url": "https://it.wikipedia.org/wiki?curid=5316258", "title": "Pfalz", "text": ""}
{"id": "5316259", "revid": "767487", "url": "https://it.wikipedia.org/wiki?curid=5316259", "title": "Johnny Burke", "text": "Biografia.\nNato in California, si \u00e8 trasferito con la famiglia da giovane a Chicago. Si \u00e8 formato all'Universit\u00e0 del Wisconsin-Madison e poi ha lavorato come pianista per la compagnia di Irving Berlin negli anni '20.\nVerso l'inizio degli anni '30 si \u00e8 trasferito a New York, dove ha iniziato a scrivere canzoni insieme a Harold Spina. I brani dei due artisti sono stati interpretati da Ben Pollack, Paul Whiteman e Ozzie Nelson.\nA Hollywood ha lavorato con Arthur Johnston, James V. Monaco e soprattutto con Jimmy Van Heusen. \nNel 1939 ha firmato un contratto con la Paramount Pictures e ha iniziato a scrivere e lavorare per i film di Bing Crosby.\nHa anche scritto i testi dei celebri brani \"What's New?\" (1939), composto da Bob Haggart, e \"Misty\" (1954).\nGrazie al brano \"Swinging on a Star\" (presente nel film \"La mia via\") ha vinto l'Oscar alla migliore canzone nell'ambito dei Premi Oscar 1945.\n\u00c8 morto a 55 anni in seguito a un infarto.\nNel 1970 \u00e8 stato inserito nella Songwriters Hall of Fame."}
{"id": "5316265", "revid": "965985", "url": "https://it.wikipedia.org/wiki?curid=5316265", "title": "James Van Heusen", "text": ""}
{"id": "5316271", "revid": "1305772", "url": "https://it.wikipedia.org/wiki?curid=5316271", "title": "S\u00e1ndor Br\u00f3dy", "text": ""}
{"id": "5316272", "revid": "28592", "url": "https://it.wikipedia.org/wiki?curid=5316272", "title": "Universit\u00e0 di Novorossijsk", "text": ""}
{"id": "5316280", "revid": "1522738", "url": "https://it.wikipedia.org/wiki?curid=5316280", "title": "Mlad\u00ed soci\u00e1lni demokrati", "text": "Mlad\u00ed soci\u00e1lni demokrati (abbreviato in MSD, in italiano \"Giovani Social Democratici\") \u00e8 l'organizzazione giovanile del partito Direzione - Socialdemocrazia della Slovacchia, che riunisce i membri del partito di et\u00e0 compresa tra i 15 e i 27 anni.\nL'organizzazione \u00e8 affiliata all'International Union of Socialist Youth al livello internazionale mentre al livello europeo \u00e8 affiliata alla YES \"(Young European Socialists)\".\nL'attuale organizzazione nasce il 5 aprile 2002 dalla fusione di due associazioni giovanili, \"Soci\u00e1lno-demokratick\u00e1 ml\u00e1de\u017e Slovenska\" (SDMS - Giovent\u00f9 socialdemocratico della Slovacchia) e \"Mlad\u00e1 demokratick\u00e1 \u013eavica\" (MDL - Giovani della Sinistra democratica). Formalmente un'organizzazione indipendente, ma MSD ha rafforzato i suoi legami con il partito socialdemocratico SMER firmando un patto di reciproca collaborazione nel 2008."}
{"id": "5316295", "revid": "466539", "url": "https://it.wikipedia.org/wiki?curid=5316295", "title": "Jimmy Van Heusen", "text": "Biografia.\nNato a Syracuse, nello stato di New York, col nome Edward Chester Babcock, ha cambiato nome all'et\u00e0 di 16 anni e si \u00e8 formato alla Universit\u00e0 di Syracuse. Negli anni '30 ha lavorato come pianista per gli editori musicali della Tin Pan Alley. Come parolieri ha spesso usufruito dell'apporto di Eddie DeLange e Johnny Burke. Insieme a quest'ultimo si \u00e8 trasferito a Hollywood nel 1939, e proprio con lui ha vinto il suo primo Oscar alla migliore canzone per \"Swinging on a Star\" (1945).\nNegli anni '50 ha invece collaborato con Sammy Cahn, col quale ha vinto altri Oscar. Ha scritto anche brano resi famosi da Frank Sinatra: su tutti \"Love and Marriage\", \"Come Fly with Me\" e \"Only the Lonely\". Spesso si \u00e8 cimentato col teatro, contribuendo a diverse produzioni di Broadway come \"Carnival in Flanders\" (1953), \"Skyscraper\" (1965) e \"Walking Happy\" (1966). Nel 1971 \u00e8 stato inserito nella Songwriters Hall of Fame.\n\u00c8 morto in California nel 1990, all'et\u00e0 di 77 anni. Dal 1969 fino alla scomparsa \u00e8 stato sposato con l'attrice Bobbe Brox.\nPremi e nomination.\nVan Heusen ha ricevuto la candidatura all'Oscar alla migliore canzone per 14 brani in 12 diversi edizioni (nel 1945 e nel 1964 \u00e8 stato candidato con due canzoni), vincendo quattro volte:\nQueste la altre candidature:\nHa vinto un Emmy Award per il \"miglior contributo musicale\" per la canzone \"Love and Marriage\" (1955).\nHa ricevuto tre candidature ai Tony Awards (1966, miglior musical; 1967, miglior musical e 1967, miglior compositore e paroliere).\nHa anche ricevuto tre candidature ai Golden Globe (1965, 1968, 1969). Inoltre \u00e8 stato candidato al Grammy Awards 1965 nella categoria \"miglior musica per produzione cinematografica o televisiva\"."}
{"id": "5316298", "revid": "965985", "url": "https://it.wikipedia.org/wiki?curid=5316298", "title": "James van Heusen", "text": ""}
{"id": "5316312", "revid": "1442080", "url": "https://it.wikipedia.org/wiki?curid=5316312", "title": "Aleksej Aleksandrovi\u010d Balandin", "text": " \nMembro dell'Accademia delle Scienze dell'URSS, ha fornito un contributo fondamentale nel campo della bio catalisi, soprattutto nei riguardi delle reazioni di deidrogenazione catalizzate da metalli, e nei meccanismi d'azione dei catalizzatori. \u00c8 stato autore di diversi libri e numerosi articoli scientifici. \nIl cratere lunare Balandin \u00e8 stato chiamato cos\u00ec in suo onore."}
{"id": "5316322", "revid": "1543377", "url": "https://it.wikipedia.org/wiki?curid=5316322", "title": "Franck Semou", "text": "Carriera.\nClub.\nHvidovre.\nDopo aver giocato nelle giovanili del KB, \u00e8 entrato in quelle dell'AB. Passato all'Hvidovre nel 2008, ha militato in squadra per due stagioni, passate entrambe nella 1. Division, secondo livello del campionato danese: in questo biennio ha totalizzato 39 presenze e una rete.\nBr\u00f8ndby.\nNel 2010 \u00e8 stato ingaggiato dal Br\u00f8ndby ed \u00e8 stato aggregato alla formazione giovanile della squadra. Nella stagione seguente \u00e8 stato promosso in prima squadra ed ha esordito nella Superligaen in data 31 luglio 2011, sostituendo Mike Jensen nella sconfitta casalinga per 1-4 contro l'Horsens. A febbraio 2013, durante il ritiro in Turchia programmato nella pausa del campionato danese, ha subito un grave infortunio che lo ha tenuto lontano dai campi per 8 mesi. Ci\u00f2 nonostante, il 5 marzo ha rinnovato il contratto che lo legava al club fino al 30 giugno 2014. Complessivamente, \u00e8 rimasto in forza al Br\u00f8ndby per tre stagioni e mezzo, totalizzando 26 presenze nella massima divisione danese.\nAB.\nIl 31 gennaio 2014 \u00e8 passato all'AB, nella 1. Division, con la formula del prestito. Ha debuttato con questa maglia il 27 aprile successivo, sostituendo Andreas Baes nel successo per 3-0 sull'Hobro. In questa porzione di stagione disputata con l'AB, ha totalizzato 8 presenze senza mai andare a segno.\nSveb\u00f8lle e la Norvegia.\nIl 14 luglio 2014, senza contratto, \u00e8 stato ingaggiato dallo Sveb\u00f8lle, formazione militante nella 2. Division.\nIl 21 gennaio 2015, i norvegesi del Brumunddal hanno comunicato ufficialmente l'ingaggio di Semou, che si sarebbe aggregato alla nuova squadra a partire dal 1\u00ba febbraio successivo.\nIl 17 ottobre 2015, l'HamKam ha reso noto d'aver tesserato il giocatore, che si sarebbe unito al resto della squadra a partire dal 1\u00ba gennaio 2016. L'8 novembre 2017, l'HamKam ha reso noto che il contratto del calciatore, in scadenza al 31 dicembre, non sarebbe stato rinnovato.\nNazionale.\nSemou ha rappresentato la Danimarca a livello Under-17, Under-18, Under-19 ed Under-20. Ha debuttato per la selezione Under-20 in data 29 febbraio 2012, schierato titolare nella sconfitta per 3-0 in un'amichevole contro l'Olanda, disputata a Spakenburg.\nStatistiche.\nPresenze e reti nei club.\n\"Statistiche aggiornate al 27 ottobre 2017.\""}
{"id": "5316333", "revid": "767487", "url": "https://it.wikipedia.org/wiki?curid=5316333", "title": "Ren\u00e9 Exbrayat", "text": ""}
{"id": "5316337", "revid": "878088", "url": "https://it.wikipedia.org/wiki?curid=5316337", "title": "Nagyb\u00e1nya", "text": ""}
{"id": "5316352", "revid": "1023546", "url": "https://it.wikipedia.org/wiki?curid=5316352", "title": "Nicholas Williams (linguista)", "text": "Biografia.\nNoto anche con il nome puntato N.J.A. Williams, il linguista \u00e8 nato nella citt\u00e0 di Walthamstow, allora facente parte della contea inglese dell'Essex ma dal 1965 incorporata nella Grande Londra. Fin da alunno della \"Chigwell School\" nell'Essex, Williams studi\u00f2 da solo la lingua cornica e divent\u00f2 un bardo del Gorseth della Cornovaglia prima dei vent'anni, dove assunse lo pseudonimo bardico di Golvan (passero). Ha insegnato lingue classiche, lingua inglese e materie celtiche all'Universit\u00e0 di Oxford. Dopo brevi periodi presso l'Universit\u00e0 di Belfast, dove ottenne il titolo di \"PhD\", e l'Universit\u00e0 di Liverpool, fu nominato Lettore di lingua irlandese allo University College Dublin nel 1977. Nel 2006 fu nominato Professore Associato sempre al UCD di Dublino. Ha sposato Patricia Smyth di Portadown, nella contea nord-irlandese di Armagh, nel 1976. Hanno tre figli, Benedict, Jerome e Dominica, che sono bilingui in inglese e irlandese.\nWilliams ha pubblicato moltissimo sulle lingue celtiche e le loro letterature. Le sue opere sull'irlandese comprendono le edizioni \"The poems of Giolla Brighde Mac Con Midhe\" (1980) e \"Pairlement Chloinne Tom\u00e1is\" (1981); \"I bPrionta i Leabhar\" (1986), descrizione degli scritti protestanti in irlandese nel XVII secolo; \"D\u00edolaim Luibheanna\" (1993), discussione sui nomi e la cultura delle piante in Irlanda; \"Armas\", manuale di araldica in irlandese, dove present\u00f2 anche s\u00e9 stesso e il suo casato. Fu anche curatore associato di \"Stair na Gaeilge\" (La storia dell'irlandese, Maynooth, 1994) per la quale contribu\u00ec con capitoli sui dialetti irlandesi del Leinster e sulla lingua mannese.\nCome segnal\u00f2 Peter Berresford Ellis, Williams \u00e8 stato il primo studioso celtico professionale ad avere studiato il fenomeno della rivitalizzazione della lingua cornica in dettaglio. Nel 1990 Williams pubblic\u00f2 l'articolo \"A Problem in Cornish Phonology\", con il quale dimostr\u00f2 che i fonemi rappresentati dai grafemi /tj/ e /dj/ non avessero mai fatto parte della lingua, e dovessero quindi venire rimossi dal \"Kernewek Kemmyn\" (cornico comune); ci\u00f2 venne riconosciuto dal creatore del \"cornico comune\" Ken George. Tuttavia Williams continu\u00f2 la critica a questa variet\u00e0 di cornico nel volume \"Cornish Today\" (Kernewek dre Lyther, 1995), nel quale present\u00f2 anche il suo progetto di modifica del pi\u00f9 tradizionale \"cornico unificato\", chiamato \"Unified Cornish Revised\" o \"UCR\" (cornico unificato rivisitato). Williams elabor\u00f2 questo \"UCR\" pubblicando il corso \"Clappya Kernowek\" (Agan Tavas, 1997), il dizionario \"English-Cornish Dictionary\" (Agan Tavas, 2000) e la grammatica completa della lingua \"Desky Kernowek\" (Apprendere il cornico) (Evertype, 2012). L'editore \"Spyrys a Gernow\" pubblic\u00f2 il suo \"Testament Noweth\" (Nuovo Testamento, 2002), prima traduzione completa in cornico dal testo originale greco. Al quale fece seguire \"An Beybel Sans\" (La sacra Bibbia), prima traduzione completa in cornico mai scritta, pubblicata dall'editore \"Evertype\" nel 2011. Tenne le lezioni universitarie \"O'Donnell\" ad Oxford nel maggio 1998, in cui parl\u00f2 durante giorni consecutivi del mannese e poi del cornico. Fu la prima volta in cui una lezione \"O'Donnell\" veniva dedicata alla lingua cornica.\nTra i pi\u00f9 importanti articoli di Williams sul cornico abbiamo: \"Linguistically sound principles: the case against Kernewek Kemmyn\", Cornish Studies 4 (1997); \"Pre-occlusion in Cornish\", Studia Celtica 32 (1998); \"Indirect statement in Cornish and Breton\", Cornish Studies 6 (1998); \"Saint in Cornish\", Cornish Studies 7 (1999), e la recensione \"A modern and scholarly Cornish-English dictionary: Ken George's \"Gerlyver Kernewek Kemmyn\" (1993)\", Cornish Studies 9 (2001). Williams, con Graham Thomas, ha pubblicato i testo della sacra rappresentazione medievale \"Beunans Ke\" (La vita di San Kea), che era stata donata alla \"National Library of Wales\" (Biblioteca nazionale del Galles) di Aberystwyth nel 2000. Questa edizione fu pubblicata dalla \"Exeter University Press\" (Edizioni dell'Universit\u00e0 di Exeter), in collaborazione con la \"National Library of Wales\", nell'ottobre del 2006.\nNei primi anni '60 Williams vinse per tre volte il primo premio della competizione letteraria del \"Gorsedd\" (Festival della lingua cornica). Pi\u00f9 di recente vinse il primo premio per la poesia in cornico nei \"Gorsedd\" del 1997, 1998 e 1999. Nel 1974 Peter Berresford Ellis scrisse di lui: Parte della poesia di Williams \u00e8 stata inclusa da Tim Saunders nelle antologie di letteratura cornica moderna \"The Wheel\" (1990) e \"Nothing Broken\" (2006). Il critico gallese Bobi Jones, nell'introduzione ad una di queste antologie, ha scritto: La poesia \"Ancow Arthur\" di Williams, traduzione della \"Morte d'Arthur\" di Alfred Tennyson, pubblicata nella rivista \"Delyow Derow 15\" (1996) \u00e8 un buon esempio del suo stile poetico.\nNicholas Williams \u00e8 \"Fellow\" (membro) della \"Linnaean Society of London\". Gli \u00e8 stata assegnata l'appartenenza onoraria alla \"Irish Translators' and Interpreters' Association\" (Associazione irlandese dei traduttori e degli interpreti) per la sua traduzione del \"Nuovo Testamento\" in lingua cornica. Tradusse in irlandese quattro libri della serie \"Letts Pocket Guides\", ovvero \"Mammals\" (Mammiferi), \"Insects\" (Insetti), \"Medicinal Plants\" (Piante officinali) e \"Edible Plants\" (Piante commestibili). La sua traduzione in irlandese (2003) di \"Le avventure di Alice nel Paese delle Meraviglie\" di Lewis Carroll ottenne recensioni entusiaste. Nel novembre del 2004 pubblic\u00f2 la traduzione di \"Attraverso lo specchio e quel che Alice vi trov\u00f2\" (s\u00e8guito del libro precedente). Nell'aprile del 2012 pubblic\u00f2 la traduzione irlandese de \"Lo Hobbit\" di J. R. R. Tolkien, che un critico giudic\u00f2 scritto in un irlandese troppo influenzato dall'inglese, e mise in discussione la sua padronanza della lingua irlandese.\nIn ogni caso il libro fu accolto in modo positivo da altri parlanti della lingua.\nAraldica.\nAl Prof. Nicholas Williams \u00e8 stato assegnato lo stemma araldico dal \"Chief Herald of Ireland\" (Capo Araldo d'Irlanda) il 1\u00ba novembre 2006. &lt;br&gt;\nLa descrizione \u00e8 in irlandese, qui tradotta \"Argent two piles throughout gules three cinquefoils counterchanged\" (Su bianco, due triangoli rossi attraverso lo scudo, tre cinquefoglie nel colore opposto). I colori sono quelli della City of London, e i pali formano una W come \"Williams\" contornata da un pennacchio: \"On a wreath of the colours a Pied Wagtail bearing in its beak Ragged Robin all proper\" (Su una ghirlanda rossa e bianca, una monachella nera che porta nel becco un fior di cuculo, il tutto nei loro colori naturali). &lt;br&gt;\n\"Pied wagtail\" \u00e8 il nome inglese dell'uccello raffigurato, in italiano monachella nera, nome scientifico \"motacilla alba yarrellii\". &lt;br&gt;\n\"Ragged robin\" \u00e8 il nome inglese del fiore raffigurato, in italiano fior di cuculo, nome scientifico \"lychnis flos-cuculi\". &lt;br&gt;\nIl motto \u00e8 \"Gr\u00e1sta D\u00e9 a bhfuil agamsa\" (La Grazia di Dio \u00e8 tutto quello che ho): un gioco di parole, perch\u00e9 \"a bhfuil agamsa\" si pronuncia quasi come \"Williams\"."}
{"id": "5316354", "revid": "83531", "url": "https://it.wikipedia.org/wiki?curid=5316354", "title": "Associazione Calcio Mantova 1926-1927", "text": "Questa pagina raccoglie le informazioni riguardanti l'Associazione Calcio Mantova nelle competizioni ufficiali della stagione 1926-1927.\nStagione.\nIn questa stagione il Mantova con 15 punti si \u00e8 piazzato in settima posizione."}
{"id": "5316355", "revid": "6923", "url": "https://it.wikipedia.org/wiki?curid=5316355", "title": "Hapag-Lloyd", "text": "La Hapag-Lloyd \u00e8 una compagnia crocieristica e di trasporti navali tedesca, tra le pi\u00f9 grandi del mondo.\nStoria.\nL'azienda \u00e8 nata nel 1970 dalla fusione tra due storiche compagnie navali tedesche: la HAPAG e la Norddeutscher Lloyd. Dal 1998 la maggioranza delle azioni della Hapag Lloody Cruises \u00e8 nelle mani del gruppo turistico TUI fino a diventarne una completa sussidiaria nel 2002, Nel 2005 ha acquistato la CP Ships per 1,7 miliardi di euro, nel 2014 ha preso il controllo anche della CSAV, dando origine al quarto gruppo mondiale per capacit\u00e0 di container trasportati. La compagnia \u00e8 attiva sia nel settore crocieristico tramite \"Hapag-Lloyd Cruise\" che nel settore dei trasporti marittimi. Ha posseduto anche una linea aerea low cost chiamata Hapag-Lloyd Express.\nLa maggior parte delle azioni \u00e8 in mano ad un consorzio di imprenditori di Amburgo chiamato \"Albert Ballin Consortium\" (78%), il rimanente 22% \u00e8 ancora di propriet\u00e0 della TUI.\nIl 13 maggio del 1939 un transatlantico della Hapag, il St. Louis, salp\u00f2 da Amburgo con un carico di 937 persone, quasi tutti ebrei, in fuga dall'oppressione nazista. La direzione era Cuba ma, nonostante le promesse ed i tentativi di soluzione del problema, solo alcune decine di persone riuscirono a sbarcare. Rifiutati anche dagli Stati Uniti d'America, la nave ritorn\u00f2 verso l'Europa e gli ebrei furono divisi tra Olanda, Belgio, Francia e Gran Bretagna. Nei primi tre di questi paesi, essi subirono la stessa sfortunata sorte degli altri ebrei e si calcola che circa 600 di essi siano finiti nei campi di sterminio e non siano sopravvissuti se non in pochissimi.\nNel 2020 l'intera compagnia di crociere passa al gruppo turistico TUI.\nFlotta.\nCargo.\nLa flotta di navi cargo della Hapag-Lloyd supera le 200 unit\u00e0, di cui dieci con una capacit\u00e0 di carico di oltre 10.000 contenitori."}
{"id": "5316356", "revid": "271907", "url": "https://it.wikipedia.org/wiki?curid=5316356", "title": "Aleksej Balandin", "text": ""}
{"id": "5316361", "revid": "287204", "url": "https://it.wikipedia.org/wiki?curid=5316361", "title": "Priceless (romanzo)", "text": ""}
{"id": "5316362", "revid": "287204", "url": "https://it.wikipedia.org/wiki?curid=5316362", "title": "Priceless (film)", "text": ""}
{"id": "5316366", "revid": "1442080", "url": "https://it.wikipedia.org/wiki?curid=5316366", "title": "Evocatio", "text": "L'evocatio fu un rito religioso della Roma antica atto a \"invitare\" la divinit\u00e0 protettrice di una citt\u00e0 avversaria sotto assedio ad unirsi al pantheon romano.\nStoria.\nIl cosiddetto rito della \"evocatio\" era pronunciato dal dittatore o generale romano, e da nessun altro, prima di affrontare un nemico; la formula aveva lo scopo di evocare le divinit\u00e0 protettrici della citt\u00e0 nemica, all'inizio dell'assedio col fine di farle stabilire a Roma, dove la divinit\u00e0 ricever\u00e0 un tempio e un proprio culto. Come una tattica di guerra psicologica, la \"evocatio\" minava il senso di sicurezza del nemico poich\u00e9 minacciava la santit\u00e0 delle mura della citt\u00e0 (vedi pomerio) e altre forme di protezione divina. In pratica, la \"evocatio\" era un modo per mitigare il saccheggio.\nCelebre \u00e8 l\"'evocatio\" del dittatore Marco Furio Camillo durante l'assedio di Veio:\nAltra \"evocatio\" famosa fu quella pronunciata dal console Scipione Emiliano durante l'assedio di Cartagine durante la terza guerra punica.\nIn senso figurato.\nIl termine \u00e8 all'origine dei sintagmi, presenti nelle lingue neolatine moderne, con cui si indica la condotta verbale di colui che fa rivivere sentimenti o sensazioni del passato."}
{"id": "5316377", "revid": "1156428", "url": "https://it.wikipedia.org/wiki?curid=5316377", "title": "Noi siamo infinito (romanzo)", "text": ""}
{"id": "5316387", "revid": "709565", "url": "https://it.wikipedia.org/wiki?curid=5316387", "title": "Tumbaco", "text": "Tumbaco \u00e8 una parrocchia rurale dell'Ecuador situata nella provincia del Pichincha, nel cantone di Quito. Nel censimento del 2010 la popolazione era di circa abitanti. Si trova a dalla capitale ecuadoriana, nella valle omonima, e gode di un clima asciutto e pi\u00f9 caldo rispetto a quello di Quito, con una temperatura media annuale di , grazie alla minor altitudine (). \nStoria.\nIl popolo pi\u00f9 antico di cui si ha notizia viveva nella zona erano gli \"Ingas\", di cui sono stati trovati reperti archeologici risalenti a - anni fa.\nNon c'\u00e8 chiarezza assoluta sul nome Tumbaco: il presbitero Jos\u00e9 Mar\u00eda Coba narra che la parola provenga dal vocabolo \"tun\", che significa colpire. Secondo altri, tra i quali Padre Juan de Velasco, nell'epoca preincaica Tumbaco era popolata da varie trib\u00f9 indigene, quali gli \"Ayllus\", i \"Cayapas\", i \"Colorados\" e i \"Paeces\", e una leggenda narra che l'indigena \"Cristina Tumaco\", vedova di uno degli ultimi cacique della zona e padrona assoluta dei terreni, don\u00f2 parte dei possedimenti per costruire la chiesa, il cimitero, il convento e le prime case. \nTumbaco fu un centro di interscambio e di riposo tra l'oriente e l'occidente, sia nell'epoca precolombiana che durante il colonialismo spagnolo. Con l'arrivo degli Incas i vari popoli presenti assimilarono i loro usi e costumi, mentre con l'arrivo degli spagnoli inizi\u00f2 l'evangelizzazione degli abitanti da parte dei frati francescani. Ufficialmente la parrocchia ecclesiastica fu creata l'8 dicembre del 1670, mentre nel 1861 divenne parrocchia civile del cantone di Quito. "}
{"id": "5316388", "revid": "92723", "url": "https://it.wikipedia.org/wiki?curid=5316388", "title": "Modesto di Treviri", "text": "Biografia.\nModesto fu vescovo di Treviri, in Germania, nel V secolo, nel difficile periodo in cui la citt\u00e0 pass\u00f2 sotto il dominio dei Franchi. Ha retto la citt\u00e0 durante l'invasione effettuata dai re franchi Meroveo e Childerico I. Ha combattuto contro lo scoraggiamento e la povert\u00e0 del popolo, l'indisciplina del clero e la corruzione. Modesto ha usato la preghiera e il digiuno, predicando per le strade della citt\u00e0.\nCulto.\nSecondo il Martirologio Romano, il giorno dedicato al santo \u00e8 il 24 febbraio:\nReliquie di San Modesto sono venerate nella chiesa di San Mattia a Treviri."}
{"id": "5316394", "revid": "6923", "url": "https://it.wikipedia.org/wiki?curid=5316394", "title": "HAPAG", "text": "La Hamburg Amerikanische Paketfahrt Aktien-Gesellschaft (HAPAG), solitamente indicata con il termine inglese Hamburg America Line, \u00e8 stata una compagnia armatrice tedesca.\nStoria.\nFondata nel 1847 ad Amburgo da un gruppo di investitori locali tra cui Adolph Godeffroy, Ferdinand Laeisz, Carl Woermann, August Bolten. Nei primi anni la compagnia collegava l'Europa con i porti nordamericani di Hoboken e New Orleans. Negli anni seguenti, sotto la direzione di Albert Ballin le attivit\u00e0 crebbero fino a stabilire rotte che dalla Germania partivano per tutti i continenti.\nNel 1970 si \u00e8 fusa con la grande rivale Norddeutscher Lloyd per formare la Hapag-Lloyd."}
{"id": "5316396", "revid": "119982", "url": "https://it.wikipedia.org/wiki?curid=5316396", "title": "Hamburg America Line", "text": ""}
{"id": "5316399", "revid": "1299641", "url": "https://it.wikipedia.org/wiki?curid=5316399", "title": "Evezio di Nicomedia", "text": "Agiografia.\nEvezio, originario di Nicomedia, strapp\u00f2 pubblicamente il libello con gli editti contro i cristiani di Diocleziano. Per questo venne martirizzato.\nIl culto.\nSecondo il Martirologio Romano, il giorno dedicato al santo \u00e8 il 24 febbraio:"}
{"id": "5316401", "revid": "119982", "url": "https://it.wikipedia.org/wiki?curid=5316401", "title": "Hapag Lloyd", "text": ""}
{"id": "5316418", "revid": "92723", "url": "https://it.wikipedia.org/wiki?curid=5316418", "title": "Irving Caesar", "text": "Biografia.\nHa origini ebree-rumene ed \u00e8 fratello dello sceneggiatore Arthur Caesar.\nNel corso della sua carriera ha collaborato con diversi cantautori e compositori come Rudolf Friml, George Gershwin, Sigmund Romberg, Ted Koehler e Ray Henderson. \n\u00c8 stato attivo soprattutto a teatro, con diverse produzioni per Broadway, tra il 1919 ed il 1943 circa. \nI suoi crediti cinematografici comprendono \"Il paradiso delle stelle\" (1934), \"Rondine senza nido\" (1938) e \"Lasciatemi ballare!\" (1928).\nAlcuni suoi famosi lavori sono \"I Want to Be Happy\", canzone scritta con Vincent Youmans per il musical \"No, No, Nanette\" (1925) e \"Animal Crackers in My Soup\", brano cantato da Shirley Temple nel film \"Riccioli d'oro\" (1935). \u00c8 inoltre autore del testo di \"Swanee\" (1919), canzone interpretata da Al Jolson, \"Sometimes I'm Happy\" (1927), \"Crazy Rhythm\" (1928) e \"Tea for Two\" (1925).\nHa adattato e tradotto in inglese la canzone \"Just a Gigolo\", portata al successo da diversi artisti.\nNel corso degli anni '30 ha scritto una serie di canzoni per bambini assieme a Gerald Marks.\n\u00c8 inserito nella Songwriters Hall of Fame."}
{"id": "5316427", "revid": "1718925", "url": "https://it.wikipedia.org/wiki?curid=5316427", "title": "Sport e fascismo", "text": "L'educazione e la pratica sportiva ebbero un ruolo fondamentale nel regime fascista. \nNel governo mussoliniano lo sport diviene rappresentazione della potenza e dell'identit\u00e0 nazionale. Riprendendo l'utopia nietzschiana dell'uomo nuovo, l'uomo fascista doveva infatti sintetizzare in s\u00e9 \u00abl'inno e la battaglia, il libro e il moschetto, il pensiero e l'azione, la cultura e lo sport\u00bb.\nGli italiani, imitando i vincitori delle Olimpiadi, volti atletici della Patria, accumulavano energie praticando gli esercizi fisici, cos\u00ec da possedere resistenza e potenza da utilizzare sia in tempo di guerra sia in tempo di pace.\nGli esordi.\nIl governo fascista dedic\u00f2 subito molta attenzione al settore sportivo, senza incontrare grosse resistenze, anche se, all'inizio del XX secolo, i socialisti erano contrari allo sport; infatti lo ritenevano \u00abuno dei tanti tranelli che l'attuale sistema di governo burocratico borghese instaur\u00f2\u00bb.\nI giovani e le organizzazioni.\nIl 3 aprile 1926 fu creata l'Opera Nazionale Balilla (ONB) che dall'ottobre del 1927 provvide all'insegnamento di educazione fisica fin dalla scuola media, sostituendo l'ENEF (Ente Nazionale Educazione Fisica), e dal 1928 anche le scuole elementari furono coinvolte nel progetto. L'istituzione riprendeva \u00abl'antico concetto greco-romano della sana educazione fisica legata all'esercizio intellettuale\u00bb (\"mens sana in corpore sano\"), aggiungendovi il carattere militare, per inquadrare i giovani \u00abdagli 8 ai 18 anni\u00bb.\nAll'inizio, l'ONB riscontr\u00f2 due problemi:\nNel 1930 gli iscritti erano gi\u00e0 1.687.000, e l'attivit\u00e0 fisica veniva affiancata da viaggi, campeggi e saggi.\nIl compito dell'ONB, come recita il regolamento ufficiale dell'organizzazione, era quello di infondere nei giovani il sentimento della disciplina: dovevano portare rispetto ed obbedienza ai propri comandanti, erano obbligati a fare il saluto romano ai superiori e a portare l'uniforme. Inoltre, l'organizzazione doveva provvedere all'istruzione premilitare, affinch\u00e9 fossero preparati alla guerra e potessero essere impiegati nell'esercito: i giovani dovevano essere addestrati militarmente con esercitazioni, gite, escursioni e corsi premilitari. \nL'ONB era divisa in balilla, di cui facevano parte i bambini dagli 8 ai 14 anni, e in avanguardisti, di cui facevano parte i giovani dai 14 anni compiuti ai 18. \u00abLe Legioni Avanguardiste sono veri Istituti disciplinatori di energia, eccitatori degli spiriti fiacchi; essi chiamano a s\u00e9 i giovani e li scuotono dal loro dissolvente egoismo borghese, e li fanno capaci di sacrificio, li abituano al disagio, li svezzano dal lusso e li liberano da certe morbosit\u00e0 sentimentali e umanitarie\u00bb: in questo modo, gli avanguardisti, una volta ricevuta la necessaria preparazione, potevano entrare in guerra.\nGruppi universitari fascisti.\nNel 1920 nacquero i Gruppi universitari fascisti, aperti a tutti gli studenti universitari (e, di fatto, dagli anni '30 obbligatori). Nella seconda met\u00e0 degli anni '20 i Guf iniziarono a dedicare sempre pi\u00f9 attenzione all'educazione fisica e allo sport. Secondo Mussolini \u00abnon basta avere il cervello calcolatore e la mente che ragiona: occorrono anche muscoli saldi e garretti di acciaio\u00bb. Dal 1925 i Guf iniziarono a organizzare annualmente i campionati nazionali di varie discipline sportive. Nel 1932 i campionati furono sostituiti dai Littoriali dello sport, una manifestazione multisportiva che ogni anno riuniva i migliori atleti di ciascun ateneo. \nI Littoriali si tenevano ogni anno in una citt\u00e0 diversa, con la partecipazione, in media, di due o tremila studenti. In inverno, inoltre, si disputavano i Littoriali della neve e del ghiaccio, dedicati allo sci e ad altre discipline invernali. La somma delle classifiche dei Littoriali invernali ed estivi determinava Il Guf vincitore, che si fregiava per un anno del titolo di Guf littoriale e aveva diritto a portare sulla propria casacca una M d'oro. Con l'eccezione della prima edizione, della quale risult\u00f2 vincitore il Guf di Torino, la M d'oro fu conquistata sempre dal Guf di Milano.\nLe studentesse erano escluse, ma nel 1937 furono introdotti i Littoriali femminili, organizzati sulla falsariga di quelli maschili, ma con un numero inferiore di partecipanti e di sport.\nI Littoriali dello sport si disputarono fino al 1940 per gli uomini e fino al 1942 per le donne.\nOltre ai Littoriali, i Guf organizzavano innumerevoli attivit\u00e0 sportive di livello locale. Nel 1935, inoltre, furono istituiti gli Agonali, una manifestazione che si teneva presso ciascun ateneo e serviva a selezionare gli atleti per i Littoriali.\nNel 1935, il Partito nazionale fascista, su iniziativa del suo segretario Achille Starace, var\u00f2 anche un'altra misura, unica nel suo genere: il brevetto sportivo obbligatorio. In base alla nuova norma, ogni studente, all'atto dell'immatricolazione all'universit\u00e0, era tenuto a sottoporsi a prove di atletica leggera e tiro con il fucile e doveva superare determinati limiti per conseguire il brevetto. Il brevetto era necessario per iscriversi ai Guf. La norma risult\u00f2 particolarmente invisa agli studenti ed era frequentemente aggirata, spesso con la complicit\u00e0 dei dirigenti locali del PNF. Ci\u00f2 nonostante, il brevetto rimase in vigore fino al 1941.\nI fasci giovanili di combattimento.\nIstituiti nel 1930, servivano per inquadrare i giovani dai 18 ai 21 anni che decidevano di non frequentare l'Universit\u00e0: i balilla e gli avanguardisti avevano modo quindi di specializzarsi in campo agonistico, passando poi dopo qualche anno all'Opera Nazionale Dopolavoro (OND). Venivano praticati sport a livello agonistico: su 1.120.000 iscritti, 80.000 praticavano l'atletica leggera, 10.564 il ciclismo, 6.607 lo sci e il 3.634 il nuoto. L'attivit\u00e0 agonistica era portata all'esasperazione per poter far nascere nei giovani delle tendenze aggressive per poter \u00abservire efficacemente una idea che \u00e8 impersonata da Mussolini\u00bb.\nOpera nazionale del dopolavoro.\nL'Opera Nazionale Dopolavoro (OND) viene fondata nel 1925, come conseguenza del miglioramento delle condizioni di lavoro e la riduzione degli orari, che avevano fatto nascere esigenze di carattere educativo, culturale e sportivo. Centro di questa nuova organizzazione erano \u00abla palestra e il campo sportivo\u00bb, come scriveva il primo numero del Bollettino Ufficiale.\nNon c'era intervallo dal lavoro che non venisse dedicato all'attivit\u00e0 sportiva pi\u00f9 consona per ogni lavoratore, offerta dall'OND: oltre alle prove fisiche veniva annessa una prova corale di canto.\nEducazione fisica.\nL'educazione fisica era considerata al pari delle altre discipline scolastiche, e gli insegnanti di ginnastica iniziarono a far parte del Consiglio dei professori: questa educazione per\u00f2 non si doveva limitare solo alla scuola, ma fondamentale era integrare la preparazione fisica fornita nelle scuole con una preparazione fornita dalle organizzazioni.\nNelle scuole vennero dedicate 2 ore settimanali all'insegnamento dell'educazione fisica e i programmi d'insegnamento, pubblicati a cura dell'ONB in speciali quaderni, prevedevano:\nPer poter insegnare l'educazione fisica ai giovani, vennero create le Scuole Superiori di Educazione Fisica, col compito di creare maestri capaci di addestrare gli allievi.\nI saggi.\nI Balilla e gli Avanguardisti erano impegnati in molti saggi collettivi, che riunivano giovani da tutta Italia: questi saggi avevano lo scopo di coinvolgere le masse e fare propaganda, grazie anche al discorso finale in genere tenuto dal Duce. \nNel 1937 il saggio si svolse a Roma allo stadio Olimpico, a cui parteciparono \u00abduemila accademisti, seimila balilla, avanguardisti, giovani italiane e allieve di Orvieto [\u2026] svolgendo un programma ricco di momenti coreografici di stupenda bellezza ed ammiratissimo per lo svolgimento che testimoniava la lunga preparazione\u00bb.\nIl saggio iniziava con gli \u201cInni della Patria e quelli della Rivoluzione\u201d, seguiti dal discorso di Mussolini, mirati ad alimentare il senso di patria: \u00abL'Italia Fascista e Imperiale affida a voi la sua grandezza ed il suo futuro. Preparatevi a servirla in ogni tempo col cuore, con la mente e con le armi\u00bb. Quindi si svolgeva il vero e proprio saggio, in cui i balilla eseguivano sia esercizi a corpo libero sia esercizi di atletica, di tennis o di sci; le accademiste utilizzavano i cerchi e l'arco.\nConcorso DUX.\nIl 23 maggio del 1929 venne istituito il \u201cConcorso Dux\u201d, una manifestazione di saggi ginnici, che si svolgeva nei \u201cCampi Dux\u201d, al quale parteciparono 15.000 avanguardisti. Questo concorso venne istituito da chi credeva nella \u00abpratica sportiva come partecipazione sempre pi\u00f9 larga del popolo ai giochi ginnici, come educazione sistematica, razionale delle masse, attraverso le audacie dello sport e la metodica disciplina della ginnastica\u00bb. \nI concorrenti (40) dovevano comunicare prima dell'inizio della gara il tema della loro composizione ed eseguirla insieme alla squadra partecipante al Concorso; essi venivano giudicati da una commissione. Nella prima edizione del concorso tra la prima squadra classificata (134 punti) e l'ultima (128 punti) intercorrevano solo 6 punti, segno di quanto bene fossero state preparate le squadre e \u00abquanto amore gli istruttori abbiano dedicato per educare gli avanguardisti allo svolgimento degli esercizi\u00bb.\nLa Carta dello sport.\nIl presidente del CONI Turati, successivamente all'istituzione dell'ONB, dei GUF e dell'OND, precis\u00f2 gli ambiti e le competenze delle istituzioni, per evitare che gli atleti potessero partecipare a gare sia come membro di societ\u00e0 federali, sia come membro, ad esempio, di una sezione del dopolavoro. \nNel 1928 viene emanata la \u201cCarta dello Sport\u201d, che \u00abha deliberato sui compiti attribuiti ai vari enti ed ai vari organi, sui rapporti che fra di essi devono intercorrere e sui limiti dei rispettivi campi di azione\u00bb.\nIn essa veniva stabilito che l'Opera Nazionale Balilla si sarebbe occupata dell'educazione fisica sia dei balilla, sia degli avanguardisti, ma la specializzazione nelle varie attivit\u00e0 sportive era riservato alle societ\u00e0 e agli enti aderenti al CONI; nessun giovane poteva essere iscritto alle organizzazioni aderenti al CONI se non era iscritto gi\u00e0 all'ONB; all'Opera Nazionale Dopolavoro era affidata l'educazione fisica solo di alcuni sport (bocce, palla al tamburello, tiro alla fune, gioco della volata, canottaggio a sedile fisso, palla a volo); viene istituita la \u201ctessera unica per tutti gli iscritti alle singole federazioni sportive\u201d, in cui vengono tenute presenti le diverse possibilit\u00e0 economiche di chi praticava le varie attivit\u00e0 sportive: per atletica leggera, atletica pesante, ginnastica, ciclismo, canottaggio, pugilato, nuoto, calcio, tennis, rugby, sci, ghiaccio, pallacanestro, tiro a segno, lotta giapponese e scacchi il costo della tessera unica era di 12 lire(ma se gi\u00e0 iscritti all'OND il costo era di 7 lire, mentre se gi\u00e0 iscritti all'ONB il costo era di 5 lire), mentre per Unione ippica, corse al trotto, steeple, cavallo italiano da sella, jockey, tiro a volo, colombofila, cronometristi, CAI, RACI, Moto Club, scherma, motonautica, vela, golf, hockey e Aero Club il costo della tessera unica era stabilito con le rispettive Federazioni.\nLe grandi manifestazioni nazionali.\nIl Fascismo doveva per\u00f2 fare i conti con la realt\u00e0: \u00abil giovane dopolavorista faceva dello sport perch\u00e9 doveva farlo; ma appena smessa la divisa e terminati gli uggiosi esercizi, correva allo stadio o ai bordi delle strade per assistere a spettacoli validi\u00bb. Gli atleti del CONI erano solamente lo 0,75% degli italiani. \nIniziano quindi a farsi strada le grandi manifestazioni nazionali, in particolare il Giro d'Italia e la Mille Miglia.\nGiro d'Italia.\nLa corsa ciclistica a tappe venne organizzata dalla \"Gazzetta dello Sport\" in seguito alle vittorie italiane nei campionati mondiali del 1927, del 1930, del 1931 e del 1932: questa competizione riusciva a far arrivare i ciclisti in tutte le zone d'Italia, unificando l'Italia politicamente e sportivamente. Alberto Minazzi ha scritto: \u00aballa partenza giovani atleti da ogni parte d'Italia, dalle Alpi alla Sicilia, attenderanno il segnale tutti uniti e sospinti da un unico scopo, cos\u00ec la grande manifestazione vuole essere la dimostrazione che l'Italia \u00e8 una e non deve essere suddivisa in varie zone con diversi pareri e sentimenti\u00bb. In premio c'erano tre medaglie d'oro con impressa l'effigie del Duce.\nMille Miglia.\nCompetizione organizzata su strade di mezza Italia restaurate dal Fascismo. Gli atleti la percorrevano in una sola tappa a circa 110 chilometri all'ora, provando che \u201cin Italia la disciplina instaurata dal Fascismo \u00e8 cos\u00ec profondamente radicata che \u00e8 possibile far passare su 1.700 chilometri di strade aperte al traffico libero, di giorno e di notte, per campagne, paesi e citt\u00e0, una centuria di macchine in vertiginosa corsa, senza che avvengano incidenti; documenta quale meraviglioso vivaio di energie esista nell'Italia fascista\u201d.\nCalcio.\nIl Regime col tempo riserv\u00f2 al calcio sempre maggiore valore, fino a diventare sport nazionale e veicolo propagandistico. Il calcio era infatti lo sport pi\u00f9 diffuso e pi\u00f9 seguito dalle masse, e, cosa pi\u00f9 importante, era uno sport di squadra. Nel 1928, durante l'intervallo dell'incontro tra Italia e Ungheria, il segretario della Federazione negli spogliatoi promise a ciascun italiano un premio di 4.000 lire se fossero riusciti a vincere nel secondo tempo. Dal 1930 al 1938 la nazionale Italiana conquista un gran numero di vittorie, perdendo solamente 6 partite e vincendo 2 volte il titolo mondiale.\nLa donna.\nLe donne dovevano essere forti per poter essere delle buone madri, che sanno di dover dare dei figli non solo alla famiglia, ma anche alla Patria; \u201ce se un giorno a questi figli dovreste consegnare il moschetto, lo consegnerete senza piagnucolare, con un gesto di nobile fierezza\u201d. Le donne, nella concezione fascista, dovevano abituarsi a non impressionarsi di fronte ad un fucile e \u201cla finissero di cadere svenute appena risuoni un colpo di fucile o un colpo di moschetto\u201d.\nL'ONB insegnava alla donna, accanto all'educazione fisica, l'economia domestica, la puericultura e l'infermeria:\nGiudizi negativi.\nDiscordanti furono i pareri sul ruolo sportivo della donna. Questo fu possibile anche a causa delle preoccupazioni in medicina sportiva: secondo alcuni, ginnasiarca, la donna sportiva \u00abha le spalle troppo larghe, le braccia troppo muscolose, i piedi eccessivamente lunghi, le gambe lunghe e nerborute, il passo del tutto mascolino, mentre poi non ha nessuna di quelle plastiche rotondit\u00e0 del corpo e del petto, nessuna di quelle eleganze di linee e del viso che fanno cos\u00ec bella e cos\u00ec ammirata la donna\u00bb. Sempre secondo Jerace, questo tipo di vita avrebbe modificato anche la struttura scheletrica della donna, rimpicciolendo il bacino e portando traumi all'apparato sessuale, che si sarebbero ripercossi sulla funzione della maternit\u00e0 e sull'\u201cavvenire della razza\u201d. \nGoffredo Barbacci scrive che le donne in quegli anni avevano \u00abdorso curvo, petto rientrante e cascante, articolazioni deboli e legate, torsioni della colonna vertebrale, atrofia e flaccidit\u00e0 muscolare, colorito pallido e malsano\u00bb. \nIn seguito agli interventi dei medici, nell'ottobre del 1930 viene consentito al presidente del Comitato olimpico nazionale italiano di rivedere le attivit\u00e0 sportive femminili fissandone i limiti, in modo da evitare che la donna possa essere distolta dalla sua missione fondamentale: la maternit\u00e0.\nAnche la Chiesa si dimostr\u00f2 ostile nei confronti dello sport femminile. Pio XI sosteneva che maschi e femmine dovessero essere \u201cseparati durante le ore di educazione fisica\u201d.\nMussolini, il primo sportivo d'Italia.\nMussolini si propose come il primo sportivo d'Italia, praticando con passione tutti gli sport: va in motocicletta, nuota (sia in primavera sia in autunno nel mare di Roma), guida l'automobile a forte velocit\u00e0 (che testimoniano \"la sua resistenza fisica, il suo occhio esperto, la sua padronanza del mezzo meccanico e i suoi nervi sempre a posto\"), va a cavallo, gioca a tennis, ha il brevetto di aviatore. Ogni mattina, appena sveglio, esegue degli esercizi ginnici, per poi praticare l'equitazione subito dopo, col sole o con la pioggia. \nSpesso duellava con valenti schermidori. \nPersino d'inverno non rallentava la sua attivit\u00e0 fisica: come cade la neve, Mussolini \u00e8 sui monti a sciare. Scia sul Terminillo, dove viene considerato uno degli sciatori pi\u00f9 assidui. \nInoltre, Mussolini si faceva spesso fotografare a torso nudo per mettere in mostra la sua prestanza fisica. \nIl Duce non si limitava solo a praticare attivit\u00e0 fisica, ma pretendeva che anche chi lo seguiva rappresentasse un modello per la popolazione: Augusto Turati era uno schermitore imbattibile, Italo Balbo riusciva a fare le capriole in aria, Leandro Arpinati si impegnava nelle gare di nuoto e Renato Ricci era un buon corridore.\nStadi del Fascismo.\nA Bologna, l'impianto, inizialmente noto come \"Littoriale\" nacque come il primo vero stadio italiano e fu modello per quelli che seguirono. Fino ad allora, infatti, gli stadi comunemente intesi erano campi con tribune montate su impalcatura.\nIl 12 giugno 1925 fu posata la prima pietra dell'edificio, voluto da Leandro Arpinati, vicesegretario del Partito Nazionale Fascista e in seguito podest\u00e0 di Bologna e presidente della FIGC. Accanto allo stadio si vollero due piscine: una scoperta da 50 m x 30 m, e una pi\u00f9 piccola coperta (prima in Italia)[3]. Il progetto del grande complesso polisportivo \u00e8 dell'ingegnere Umberto Costanzini (1897-1968) capo dell'Ufficio tecnico della Casa del Fascio e dell'architetto Giulio Ulisse Arata.\nIl 29 ottobre 1926 Arpinati pot\u00e9 fissare la data di \"fine lavori\", circa un anno dopo la posa della prima pietra. Due giorni dopo, la mattina del 31 ottobre 1926, davanti a tutte le autorit\u00e0 cittadine, lo stadio Littoriale fu inaugurato da Benito Mussolini, il quale entr\u00f2 scenograficamente nell'impianto in sella al suo cavallo. Nel tardo pomeriggio dello stesso giorno Mussolini fu oggetto di un attentato perpetrato dall'anarchico quindicenne Anteo Zamboni, che gli spar\u00f2 mancandolo: il giovane fu ucciso sul luogo del fallito attentato dagli squadristi del Fascio.\nLo Stadio Littoriale nel 1928.\nLa statua equestre di Benito Mussolini al \"Littoriale\".\nIl 29 maggio 1927, di fronte a circa 55 000 spettatori, il Littoriale fu inaugurato con l'incontro internazionale di calcio tra Italia e Spagna, alla presenza del re Vittorio Emanuele e all'infante Alfonso[4].\nViene inaugurato nel 1933 lo Stadio Mussolini a Torino, ai fini di ospitare i \u201cGiochi Littoriali\u201d dell'anno XI. Eretto in soli 180 giorni, diventa \"simbolo della potenza costruttiva delle genti fasciste\". La \u201cTorre di Maratona\u201d doveva ospitare la dicitura \u201cStadio Mussolini\u201d a grandi lettere, disposte verticalmente ed illuminate di notte: internamente era percorsa da un ascensore, e alla sua sommit\u00e0 erano installati degli altoparlanti. \nAveva una capacit\u00e0 di 65\u00a0000 posti e misurava 100x198\u00a0m. Comprendeva un campo da calcio, una pista per l'atletica a 6 corsie, due pedane per il salto in lungo, quattro pedane per il salto in alto. Era dotato inoltre di una piscina coperta, capace di 800 persone, con una vasca lunga 33 metri e larga 18, dotata di trampolini da 2, 5 e 10 metri.\nNel dopoguerra, lo stadio mut\u00f2 nome da \"Stadio Municipale \"viva Mussolini\"\" a \"Stadio Comunale \"Vittorio Pozzo\"\". Ristrutturato in occasione dei XX Giochi olimpici invernali del 2006, al termine della manifestazione lo stadio torn\u00f2 a essere utilizzato come impianto di calcio, suo uso originario, e riprese a ospitare le gare interne del Torino e (in via transitoria) della Juventus, che lo ha poi abbandonato nel 2011 in favore dello Stadium.\nGli sport preferiti dal fascismo erano quelli che potevano essere usati ai fini dell'addestramento militare:"}
{"id": "5316430", "revid": "2134764", "url": "https://it.wikipedia.org/wiki?curid=5316430", "title": "Juwann James", "text": ""}
{"id": "5316444", "revid": "76963", "url": "https://it.wikipedia.org/wiki?curid=5316444", "title": "J. Fred Coots", "text": "Biografia.\nHa pubblicato la sua prima canzone nel 1917. Negli anni seguenti ha lavorato nel circuito vaudeville e nel 1922 ha scritto la musica per uno spettacolo di Broadway chiamato \"Sally, Irene and Mary\", con testi di Raymond Klages. \nNel 1929 si \u00e8 trasferito da New York a Hollywood.\nHa composto oltre 700 canzoni e una dozzina di spettacoli per Broadway. Il suo collaboratore pi\u00f9 frequente \u00e8 stato il paroliere Haven Gillespie e la loro canzone di maggior impatto culturale \u00e8 \"Santa Claus Is Coming to Town\", brano natalizio cantato per la prima volta nel 1934 da Eddie Cantor.\n\u00c8 stato un rappresentato della cosiddetta scena Tin Pan Alley. Altri suoi brani famosi sono \"Love Letters in the Sand\" (1931) scritta con Nick Kenny e Charles Kenny, \"For All We Know\" (1934), scritta con Sam M. Lewis e portata al successo da Hal Kemp e Isham Jones, e \"You Go to My Head\", brano scritto con Haven Gillespie e cantato tra gli altri da Billie Holiday.\n\u00c8 inserito nella Songwriters Hall of Fame."}
{"id": "5316446", "revid": "965985", "url": "https://it.wikipedia.org/wiki?curid=5316446", "title": "John Frederick Coots", "text": ""}
{"id": "5316448", "revid": "767487", "url": "https://it.wikipedia.org/wiki?curid=5316448", "title": "Chace Stanback", "text": ""}
{"id": "5316457", "revid": "300067", "url": "https://it.wikipedia.org/wiki?curid=5316457", "title": "Kenny Barker", "text": ""}
{"id": "5316469", "revid": "599013", "url": "https://it.wikipedia.org/wiki?curid=5316469", "title": "\u017deljko Lukaji\u0107", "text": ""}
{"id": "5316471", "revid": "287204", "url": "https://it.wikipedia.org/wiki?curid=5316471", "title": "Zeljko Lukajic", "text": ""}
{"id": "5316473", "revid": "61051", "url": "https://it.wikipedia.org/wiki?curid=5316473", "title": "Francesca Papaleo", "text": "Carriera.\nFrancesca Papaleo cresce a Bordighera appassionandosi al calcio fin da piccola. Cresce calcisticamente nel vivaio del Matuziana Sanremo giocando dalla Serie C all'A2, l'allora secondo livello del campionato italiano di calcio femminile, fino alla stagione 2012-2013. Nel frattempo viene selezionata per rappresentare la sezione ligure nel Torneo delle Regioni, dove all'edizione 2011 conquista il titolo di capocannoniere della manifestazione segnando 5 reti in 3 incontri, e indossandone la fascia di capitano nel 2012.\nNell'estate 2013 viene stipulato un accordo tra la dirigenza del Cuneo e il Matuziana Sanremo che trasferisce l'atleta alle biancorosse con la formula del prestito e dove trova un posto da titolare nel proprio reparto offensivo. Debutta con il Cuneo San Rocco nella stagione 2013-2014, risultando determinante per la storica promozione in Serie A della societ\u00e0 andando a segno 15 volte su 26 incontri. Decide di rimanere con la societ\u00e0 biancorossa, che nel frattempo ha mutato la sua denominazione in Cuneo, anche la stagione successiva facendo il suo debutto nel campionato di vertice del panorama calcistico femminile italiano.\nNel luglio 2021 si \u00e8 trasferita al , societ\u00e0 tornata nel campionato di Serie B dopo aver disputato una sola stagione in Serie A."}
{"id": "5316476", "revid": "110274505", "url": "https://it.wikipedia.org/wiki?curid=5316476", "title": "Campionati del mondo di corsa in montagna 1987", "text": "I Campionati del mondo di corsa in montagna 1987 si sono disputati a Lenzerheide, in Svizzera, il 23 agosto 1987 sotto il nome di \"World Trophy\". Il titolo maschile \u00e8 stato vinto da Jay Johnson, quello femminile da Fabiola Rueda. A livello maschile \u00e8 stato disputato pure un \"World Trophy\" sulla distanza ridotta \"Short\"."}
{"id": "5316480", "revid": "767487", "url": "https://it.wikipedia.org/wiki?curid=5316480", "title": "Mac Davis", "text": "Biografia.\nOriginario di Lubbock (Texas), si trasfer\u00ec ad Atlanta per formarsi e dove scrisse diversi brani crossover. Inizi\u00f2 a scrivere per Elvis Presley e fu coautore tra l'altro delle hit \"Memories\", \"In the Ghetto\" e \"A Little Less Conversation\".\nNegli anni '70 e '80 intraprese una carriera solista che lo port\u00f2 a produrre circa venti album in studio. Quelli che ne hanno decretato il successo da cantautore furono soprattutto \"Baby, Don't Get Hooked on Me\" (1972) e \"Stop and Smell the Roses\" (1974). Un suo brano di grande impatto nella musica country pop statunitense fu \"Baby, Don't Get Hooked on Me\" (1972). Le sue canzoni sono state cantate da Bobby Goldsboro, Kenny Rogers, Dolly Parton, Rascal Flatts, O.C. Smith, Freddie Hart, Ray Price e altri.\nLavor\u00f2 anche, ma solo occasionalmente, come attore: i suoi crediti cinematografici e televisivi comprendono \"I mastini del Dallas\" (1979), \"La stangata II\" (1983), le serie TV \"Webster\" (1986), \"8 semplici regole\", \"That '70s Show\".\nNel 1989 collabor\u00f2 con Dolly Parton nell'album \"White Limozeen\".\nNel 2006 fu inserito nella Songwriters Hall of Fame. Inoltre ha una stella presso la celebre Hollywood Walk of Fame ed \u00e8 presente nella Georgia Music Hall of Fame e nella The Texas Country Music Hall of Fame.\nNel 2010 fu coautore del brano \"Time Files\", presente nell'album \"Hurley\" degli Weezer e nel 2013 coautore della canzone \"Addicted to You\" del DJ svedese Avicii (2013)."}
{"id": "5316513", "revid": "16758", "url": "https://it.wikipedia.org/wiki?curid=5316513", "title": "Paolo De Biasio", "text": "Carriera.\nHa giocato per tutta la sua carriera con l'Alleghe Hockey, con cui ha vinto un'edizione dell'Alpenliga (1992-1993).\nCon la maglia azzurra ha disputato da capitano due edizioni del campionato mondiale di hockey su ghiaccio Under-20, nel 1979 e nel 1980. Nel 1984 ha disputato due incontri con la maglia della nazionale maggiore, in due amichevoli contro la .\nVita privata.\nIl figlio Francesco \u00e8 a sua volta un giocatore di hockey su ghiaccio."}
{"id": "5316522", "revid": "1022840", "url": "https://it.wikipedia.org/wiki?curid=5316522", "title": "Jess Glynne", "text": "Premiata con l\"ASCAP\" \"Vanguard Award\" e vincitrice del Grammy Award alla \"Miglior Registrazione Dance\" grazie a \"Rather Be\", collaborazione con il gruppo Clean Bandit nel 2014, \u00e8 l'unica artista donna ad aver ottenuto sette prime posizioni nella classifica di singoli britannica. Ad oggi ha venduto pi\u00f9 di 30 milioni di singoli e 3 milioni di album in tutto il mondo.\nHa avviato una carriera solista pubblicando nel 2015 l'album di debutto \"I Cry When I Laugh\", che esordisce alla prima posizione della classifica britannica e nelle top ten di Australia, Italia e Irlanda, sostenuto dai singoli \"Hold My Hand\" e \"Don't Be So Hard on Yourself.\" \nNel 2018 pubblica il secondo album in studio, \"Always in Between,\" preceduto dai singoli \"I'll Be There, All I Am\" e \"Thursday\". Grazie al successo ottenuto \u00e8 stata nominata ai BRIT Award, MTV Europe Music Awards, Billboard Music Awards, vincendo tre Ivor Novello Awards.\nDurante la carriera ha collaborato ad altri brani con i Clean Bandit, tra cui \"Real Love\", con Macklemore e Rudimental nella hit \"These Days\", con David Guetta, H.E.R., Jax Jones e Tinie Tempah. Ha inoltre composto e scritto testi per altri artisti tra cui i gruppi britannici Little Mix e Rudimental, Anne-Marie, Paloma Faith e Rita Ora.\nBiografia.\nInfanzia ed esordi.\nJessica Hannah Glynne \u00e8 nata ad Hampstead e cresciuta al Muswell Hill, entrambi sobborghi a nord della citt\u00e0 londinese. La cantante \u00e8 nata da famiglia di origini ebree: il padre Laurence \u00e8 un agente immobiliare e la madre Alexandra ha lavorato nell'industria musicale A&amp;R; ha anche una sorella e un fratello maggiore. \nHa frequentato la Fortismere School e lavorato in boutique e centri fitness. Tali esperienze le hanno permesso la conoscenza dei suoi attuali collaboratori, tra i quali la cantautrice Jin Jin, che nel 2010 le permise di firmare il contratto con l'etichetta discografica Black Butter Records. \nDal 2013 \u00e8 sotto contratto con Atlantic Records UK.\n2013-2015: La svolta con \"Rather Be\" e \"I Cry When I Laugh\".\nNel 2013 viene contattata dal produttore di musica house Route 94, per il quale riscrive e canta una sua canzone, \"My Love\". La canzone \u00e8 stata inserita nell'album \"Annie Mac Presents\" nell'ottobre 2013, dal DJ Annie Mac. Successivamente nel febbraio 2014, Route 94 pubblica il brano come singolo e raggiunge la posizione numero 1 della classifica britannica. \nNello stesso periodo il collettivo elettro-classico Clean Bandit contatta Glynne per collaborare alla canzone \"Rather Be\".\nIl brano debutta alla posizione numero 1 in Regno Unito e riceve un successo globale entrando nelle Top10 di 40 classifiche, tra cui alla decima posizione della \"Billboard Hot 100\"[12][13]. Inoltre il singolo ha venduto in totale 7,5 milioni di copie (di cui 4 milioni negli Stati Uniti e 2 milioni nel Regno Unito), diviene la canzone con pi\u00f9 streaming del 2014 e vince un Grammy Award nella categoria \"Best Dance Recording\".\n\"Rather Be\" e \"My Love\" ricevono varie nomination ai BRIT Awards.\nNel luglio 2014 ha pubblicato il suo primo singolo da solista: si tratta di \"Right Here\", brano deep house prodotto dai Gorgon City, il quale si classifica in vari paesi, fra cui al numero #6 in Regno Unito dove viene certificato d'oro con 400.000 copie vendute. Nel novembre dello stesso anno collabora di nuovo con i Clean Bandit nel singolo \"Real Love\"; anch'essa diviene una grande hit, che raggiunge la vetta nelle varie classifiche mondiali, ricevendo la certificazione di platino nel Regno Unito ed Australia.\nNel 2015, collabora con il rapper Tinie Tempah per \"Not Letting Go\" che debutta alla prima posizione nel Regno Unito e riceve la certificazione di platino.\nIl suo secondo singolo come solista \u00e8 \"Hold My Hand\", uscito nel marzo 2015, classificatosi per tre settimane in vetta nel Regno Unito. La hit riceve la certificazione di platino sia negli Stati Uniti, in Canada, Australia e nel Regno Unito, vendendo 2,5 milioni di copie nel mondo. Nell'agosto 2015 pubblica il suo primo album \"I Cry When I Laugh\", che vede la collaborazione di Naughty Boy, Talay Riley, Starsmith, Switch, Knox Brown ed Emeli Sand\u00e9. Per promuovere l'album intraprende tra fine agosto e settembre un tour di \"instore\" e firma copie per l'Europa, (facendo tappa anche in Italia, a Milano) dove esegue anche alcune piccole live session. In questo modo ottiene definitivamente fama internazionale con un notevole successo commerciale per l'album, soprattutto nel Regno Unito dove debutta alla prima posizione e vende pi\u00f9 di un milione di copie. L'album raggiunge la Top10 italiana, australiana e irlandese, mentre entra alla posizione 25 della \"Billboard 200\". In concomitanza all'album rilascia l'estratto \"Don't Be So Hard on Yourself\", che entra nelle classifiche di numerosi paesi, tra cui la prima posizione in Regno Unito, Belgio, Paesi Bassi ed \"Euro Digital Songs\", con pi\u00f9 di 1,3 milioni di copie vendute.\nA settembre del 2015 la cantante inizia il \"The Ain't Got Far To Go Tour\", per promuovere il disco sia in Nord America che in Europa. Pubblica successivamente la ballata \"Take Me Home\", che raggiunge la Top10 di Irlanda, Messico, Regno Unito e Italia, oltre alla classifica generale europea, vendendo 700.000 copie. Il 26 febbraio del 2016 rilascia l'ultimo estratto dall'album \"Ain't Got Far to Go\", che risulta di scarso successo rispetto alle hit precedenti. Nel 2016 inizia il \"Take Me Home Tour\", col quale promuove l'album in Europa, con tappa a Milano dove registra un sold-out con largo anticipo alla discoteca Fabrique.\nNel 2016 le viene conferito il \"Vanguard Award\" agli ASCAP Vanguard Awards per il successo commerciale ottenuto grazie a 5 prime posizioni nella classifica dei singoli del Regno Unito, 10 milioni di brani e 1,7 milioni di album venduti nel mondo, che al proprio lavoro di compositrice ed autrice di testi musicali durante il 2015. Ai Silver Clef Award viene riconosciuta con il \"Best Newcomer Award\" mentre riceve tre nomination ai BRIT Awards, tra cui \"British Single of the Year\" per \"Hold My Hand\".\n2017 - presente: Ritorno sulle scene e \"Always in Between\".\nSuccessivamente alla conclusione del tour precedente e alla promozione, Jess Glynne inizia a lavorare a nuovi progetti, anche con Ed Sheeran. Tra questi c'\u00e8 la canzone \"Woman like Me\", che viene successivamente ceduta al gruppo britannico Little Mix per il loro nuovo album \"LM5\". Nel 2018 collabora con i Rudimental, Dan Caplen e Macklemore nel singolo \"These Days\", tornando sulle scene musicali e avendo successo soprattutto in Europa. La collaborazione raggiunge infatti la Top10 di 30 paesi e arriva alla prima posizione in Regno Unito, Europe Official Top 100, Norvegia e Australia, con una vendita complessiva di 3 milioni di copie. Collabora con il rapper Yungen nel brano \"Mind on It\".\nIl 4 maggio 2018, Glynne pubblica il singolo \"I'll Be There\", che anticipa il suo secondo album in studio. Il singolo entra nella classifica mondiale dei singoli pi\u00f9 venduti e diventa il settimo debutto alla prima posizione nel Regno Unito, vendendo un totale di 4 milioni di copie in tutto il mondo. Il 17 agosto pubblica il singolo \"All I Am\", che anticipa il suo secondo album in uscita ad Ottobre. Il brano ha debuttato alla posizione 34 nella classifica mondiale dei singoli pi\u00f9 venduti. Intanto nuovi singoli promozionali e nuovi video vengono rilasciati, come \"123\" e \"Thursday\", quest'ultima raggiunge la Top10 in Regno Unito, Scozia ed Irlanda.\nL'album \"Always in Between\" viene rilasciato il 12 ottobre del 2018 e fa ottenere alla cantante la seconda prima posizione nella classifica degli album britannica, mentre globalmente entra in medie posizioni. In Regno Unito viene certificato disco di platino con 300.000 copie.\nNel 2019 intraprende il Always in Between Tour, che fa tappa in tutta Europa, con un'unica tappa italiana a Milano, al Fabrique, dove registra il suo secondo sold out consecutivo in Italia.\nAi BRIT Awards 2019 Jess Glynne ha ricevuto cinque nomination, tra cui il \"Miglior Singolo Britannico Femminile\" e il \"Miglior Singolo Britannico\" con \"These Days\" e \"I'll Be There\".\nViene inoltre annunciato che la cantante sar\u00e0 l'ospite di apertura del tour di reunion delle Spice Girls a partire da maggio del 2019. Il 24 maggio, data di inizio del tour, viene rilasciato il brano \"One Touch\" in collaborazione con Jax Jones. Successivamente, Jess ha duettato con la cantante Raye nel remix ufficiale del brano \"Love Me Again\"; mentre nel 2020 realizza una collaborazione con Snakehips, A Boogie Wit Da Hoodie e Davido nel brano \"Lie For You\".\nCompositrice e influenze.\nNella sua carriera ha scritto canzoni per molti artisti, quali Iggy Azalea, Rita Ora, Little Mix, Rudimental, Paloma Faith, Anne-Marie e Tinie Tempah.\nCome ispirazione vocale la cantante cita Frank Ocean, Amy Winehouse, Adele, Sam Cooke, Destiny's Child, Beyonc\u00e9, Mariah Carey, Aretha Franklin, India Arie, Whitney Houston e Etta James; come influenza nella scrittura di canzoni cita rapper come Kendrick Lamar, Jay-Z ed Eminem.\nLa cantante in un'intervista a Forbes commenta il suo processo di scrittura negli anni precedenti al debutto: \"\u00abHo scritto per un periodo molto lungo, sei solo tu che provi a sperimentare generi e suoni differenti. Da quel preciso istante tutto cambia. Il pubblico spesso crede che quando sei in studio di registrazione stai facendo soldi, ci\u00f2 \u00e8 falso. Puoi andare in studio come compositore e scrivere milioni di canzoni ma solo una pu\u00f2 essere scelta; [...] Le persone non realizzano che puoi fare progetti e investire moltissimo tempo, energie ed amore e molti di questi non diverranno reali. Vedono solo singoli ed album\u00bb\".\nLa cantante riguardo alla composizione afferma: \"\u00abMi ispiro alla vita, la musica mi ha interessata fin dalla pi\u00f9 giovane et\u00e0, scrivere canzoni \u00e8 la mia terapia. Scrivere i testi e cantare melodie \u00e8 la cosa che amo di pi\u00f9\u00bb\". Racconta inoltre che si sente \"rassicurata\" che \u00e8 in grado di parlare delle proprie \"insicurezze\" attraverso le sue canzoni, perch\u00e9 l'industria musicale pu\u00f2 influenzare la fiducia in se stessi e la salute mentale, dichiarando: \"\u00abL'industria in cui lavoro ti d\u00e0 moltissime insicurezze e dubbi su te stesso, ed \u00e8 abbastanza rassicurante sapere che qualcuno oltre a me \u00e8 in grado di parlarne liberamente\u00bb\"."}
{"id": "5316528", "revid": "1543377", "url": "https://it.wikipedia.org/wiki?curid=5316528", "title": "Pablo Iglesias Turri\u00f3n", "text": "Biografia.\nDurante la sua adolescenza fa parte dei giovani comunisti di Vallecas, uno dei quartieri pi\u00f9 proletari di Madrid. Inoltre partecipa come attivista no global alle manifestazioni in occasione del G8 di Genova del 2001.\nNel 2000 svolge l'Erasmus presso l'Universit\u00e0 di Bologna, e si laurea in giurisprudenza all'Universit\u00e0 Complutense di Madrid nel 2001. Tornato a Madrid, consegue una seconda laurea in scienze politiche nel 2003, svolge un dottorato con una tesi intitolata \"Multitud y acci\u00f3n colectiva postnacional: un estudio comparado de los desobedientes: de Italia a Madrid\" (\"Moltitudine e azione collettiva post-nazionale: uno studio comparato dei disobbedienti: dall'Italia a Madrid\"). Diventa professore di Scienze politiche dal 2008 al 2014.\nCarriera politica.\n\u00c8 stato membro dell'Unione delle Giovent\u00f9 Comuniste di Spagna e parte del movimento no-global.\nA partire dai primi anni 2000, Iglesias \u00e8 stato coinvolto con il Centro per la politica e sociale Studies Foundation (CEPS) ed \u00e8 attualmente nel consiglio esecutivo dell'organizzazione. Nel corso degli anni 2000, Iglesias \u00e8 stato coinvolto nella politica dell'America Latina per la Fondazione CEPS e le elezioni monitorate in Paraguay e Bolivia, consulente strategico per il governo del Venezuela e come consulente per il governo boliviano.\nSi dichiara ammiratore di Hugo Ch\u00e1vez.\nNel gennaio del 2014, ha presentato, insieme ad altre persone, il movimento di Podemos, come forza politica per le Elezioni europee del 2014.\n\u00c8 stato poi eletto come membro del Parlamento europeo.\nIl 25 giugno 2014 GUE/NGL lo ha candidato alla presidenza del Parlamento. In qualit\u00e0 di eurodeputato, Iglesias \u00e8 stato membro della commissione per gli affari esteri, la sottocommissione per i diritti umani e vice-presidente della delegazione per le relazioni con il Mercosur. \u00c8 stato anche sostituto per la sottocommissione per la sicurezza e la difesa e la commissione per l'agricoltura e lo sviluppo rurale. Il giornale Politico (quotidiano) lo ha classificato al 25\u00ba posto tra gli eurodeputati pi\u00f9 influenti dell'VIII legislatura.\nIl 27 ottobre 2015 si \u00e8 dimesso al fine di concentrarsi sulla campagna elettorale per le elezioni di dicembre, nelle quali \u00e8 stato eletto deputato.\nVita privata.\nIglesias \u00e8 stato chiamato Pablo in onore del \"padre\" del socialismo spagnolo, nonch\u00e9 fondatore del Partito Socialista Operaio Spagnolo (PSOE), Pablo Iglesias Posse.\n\u00c8 figlio di Mar\u00eda Lu\u00edsa Turri\u00f3n Santa Mar\u00eda, avvocato per il sindacato CCOO, e di Francisco Javier Iglesias Pel\u00e1ez, un ispettore del lavoro e docente di storia in pensione, ex membro del \"Frente Revolucionario Antifascista y Patriota\". Il nonno paterno, Manuel Iglesias Ram\u00edrez (1913-1986), fu un militante socialista, condannato a morte dal regime di Francisco Franco nel 1939, sentenza poi non eseguita perch\u00e9 le accuse contro di lui vennero dimostrate false. Il nonno materno, invece, fu uno dei fondatori dell'Unione Generale dei Lavoratori (UGT), uno dei pi\u00f9 grandi sindacati dei lavoratori in Spagna. Ha avuto una relazione con la deputata Tania S\u00e1nchez.\n\u00c8 sposato, dal 2017, con la psicologa Irene Montero, membro della direzione di Podemos, da cui ha avuto tre figli, i gemelli Leo e Manuel nel 2018, ed Aitana nel 2019."}
{"id": "5316529", "revid": "599013", "url": "https://it.wikipedia.org/wiki?curid=5316529", "title": "Zhu", "text": ""}
{"id": "5316530", "revid": "287204", "url": "https://it.wikipedia.org/wiki?curid=5316530", "title": "The Judge (film)", "text": ""}
{"id": "5316539", "revid": "287204", "url": "https://it.wikipedia.org/wiki?curid=5316539", "title": "Il giudice (film)", "text": ""}
{"id": "5316540", "revid": "287204", "url": "https://it.wikipedia.org/wiki?curid=5316540", "title": "Il giudice (romanzo)", "text": ""}
{"id": "5316547", "revid": "125148474", "url": "https://it.wikipedia.org/wiki?curid=5316547", "title": "Siemowit III di Masovia", "text": "Biografia.\nSiemowit nacque attorno al 1320, secondogenito di Trojden I di Masovia e Maria, figlia di Jurij I di Galizia.\nNel 1341 alla morte del padre e del fratello maggiore egli insieme al fratello Kazimierz eredit\u00f2 il comando del ducato di Czersk, pochi anni dopo, nel 1345, in seguito alla morte dello zio Semowit III di Rawa ereditarono anche le terre di Rawa Mazowiecka. Nel 1349 lui e il fratello si divisero i domini di famiglia e Siemowit tenne per s\u00e9 tutte le terre ad eccezione di quelle attorno a Varsavia.\nFin dagli inizi Siemowit cerc\u00f2 di intrattenere buoni rapporti con i potenti vicini di casa, l'Ordine teutonico, la Polonia e la Boemia oltre che ovviamente con il Sacro Romano Impero, tanto che si ritiene che egli possa aver reso omaggio a Carlo IV di Lussemburgo nel 1346.\nIl 18 settembre 1351 lui e il fratello riconobbero Casimiro III di Polonia quale loro sovrano legittimo, questo port\u00f2 alla fine della loro alleanza con la Boemia, ma anche delle terre, Gostynin che and\u00f2 a Siemowit e Sochaczew che and\u00f2 a Kaziemierz oltre al ducato di P\u0142ock che and\u00f2 ad entrambi i fratelli.\nQuando nel 1355 Kazimierz mor\u00ec anche le terre di Varsavia confluirono in quelle di Siemowit per volere di Casimiro III, in cambio egli dovette promettere che non si sarebbe mai alleato con stati nemici della Polonia e che il ducato di P\u0142ock sarebbe tornato alla corona polacca se egli fosse morto senza eredi. In quello stesso periodo Casimiro gli offr\u00ec le terre della Piccola Polonia racchiuse fra i fiumi Pilica e Radomka.\nDa l\u00ec in poi i rapporti fra Siemowit e il re polacco si fecero sempre pi\u00f9 stretti, nel 1363 egli venne invitato a Cracovia per le nozze di Elisabetta di Pomerania, nipote del re, con l'imperatore Carlo IV, nel 1364 partecip\u00f2, sempre a Cracovia, a un incontro fra re, duchi e principi nel quale si disputarono tornei e si tennero grandi festeggiamenti. Cinque anni dopo, nel 1369, una delle sue figlie, maritata con Casimiro IV di Pomerania adott\u00f2 uno dei figli illegittimi di Casimiro III. Al tempo il genero di Siemowit era uno dei pretendendi al trono di Polonia giacch\u00e9 il sovrano aveva solo figlie femmine.\nQuando Casimiro III mor\u00ec nel 1370 come da accordi liber\u00f2 le terre di P\u0142ock, Wizna, Wyszogr\u00f3d e Zakroczym dal dominio polacco restituendole alla Masovia.\nNel 1373 o 1374 le terre di Varsavia e Rawa andarono a due dei suoi figli Siemowit IV di Masovia e Janusz I di Varsavia.\nSiemowit mor\u00ec il 16 giugno 1381 e venne sepolto presso la Cattedrale di P\u0142ock.\nMatrimonio e figli.\nNel 1335 Siemowit si spos\u00f2 con Eufemia, figlia di Mikul\u00e1\u0161 II, duca di Opava, insieme ebbero:\nDopo la morte della prima moglie Siemowit si rispos\u00f2 con Anna, figlia di Miko\u0142aj di Zi\u0119bice, insieme ebbero tre figli:\nQuando la moglie era incinta dell'ultimogenito Siemowit l'accus\u00f2 di adulterio, dopo la nascita del bambino la uccise e sped\u00ec il piccolo lontano dalla corte, risult\u00f2 poi che il bimbo era davvero figlio suo e si provvide a fargli avere una carica ecclesiastica."}
{"id": "5316550", "revid": "212348", "url": "https://it.wikipedia.org/wiki?curid=5316550", "title": "Gary Palmer", "text": "Breve vita.\nPalmer \u00e8 nato in una piccola cittadella della Contea di Marion, Hackleburg, da una famiglia presbiteriana il 14 maggio del 1954. Ha conseguito un bachelor's degree di direzione aziendale presso l'Universit\u00e0 dell'Alabama, cos\u00ec come anche un dottorato onorario presso l'Universit\u00e0 di Mobile. Egli \u00e8 anche il capo dell'Alabama Policy Institute, un'organizzazione think tank conservatore.\nCamera dei Rappresentanti.\nPalmer ha annunciato la sua candidatura per la Camera dei rappresentanti, dal 6\u00ba distretto congressuale dell'Alabama, in seguito all'annuncio dell'incombente pensionamento di Spencer Bachus. In seguito alla elezioni primarie, Palmer e il suo avversario, Paul DeMarco concluse in ballottaggio, Palmer chiese ed ottenne l'appoggio dal Club for Growth. Palmer, cos\u00ec, vinse il ballottaggio. Nelle elezioni generali del 4 novembre 2014, Palmer ha sconfitto il candidato democratico, Mark Lester, professore di storia presso il Birmingham- Southern College."}
{"id": "5316554", "revid": "110157", "url": "https://it.wikipedia.org/wiki?curid=5316554", "title": "Giocare da uomo", "text": "Giocare da uomo \u00e8 un libro del calciatore Javier Zanetti.\nPubblicato da Mondadori, il libro \u00e8 un'autobiografia del calciatore, scritta con l'aiuto del giornalista e scrittore Gianni Riotta."}
{"id": "5316556", "revid": "1543377", "url": "https://it.wikipedia.org/wiki?curid=5316556", "title": "Classe Nagato", "text": "La classe Nagato, a cui appartenevano le navi \"Nagato\" e \"Mutsu\", \u00e8 stata una classe di due navi da battaglia giapponesi costruite durante la prima guerra mondiale ed entrate in servizio subito dopo la sua fine, dotata di pesanti cannoni da 410\u00a0mm, all'epoca il pi\u00f9 grosso calibro disponibile al mondo.\nOrigini.\nIl progetto di queste nuove navi da battaglia ha un'origine nell'espansionismo militare che il Giappone riusc\u00ec a concretizzare nel XX secolo. Il programma di costruzioni navali, iniziato nel 1907 e modificato nel 1912, per ottenere 8 corazzate e altrettanti incrociatori da battaglia venne posto in essere a partire dal 1916 ma in questa forma venne bloccato gi\u00e0 nel 1922, e la maggior parte degli scafi gi\u00e0 impostati venne demolita, oppure trasformata in portaerei. La prima nave della classe era gi\u00e0 entrata in servizio da qualche anno, ma la seconda divenne operativa solo qualche settimana prima del trattato, e la delegazione giapponese dovette trattare per contrastare le richieste statunitensi che ne chiedevano la demolizione includendola nell'elenco di quelle in fase di completamento.\nServizio.\nLa \"Mutsu\" esplose nella rada di Hashirajima dove stava fungendo da batteria antiaerea galleggiante, per la detonazione della riservetta della torre n. 3. La nave era stata posta in riserva per i danni subiti in combattimento e l'impossibilit\u00e0 di ripararla; le cause della detonazione non vennero mai chiarite."}
{"id": "5316577", "revid": "1543377", "url": "https://it.wikipedia.org/wiki?curid=5316577", "title": "Jean-Baptiste Bernard de Vaublanc", "text": "Arruolatosi volontario a diciassette anni, prese parte alla guerra d'indipendenza americana dal 1779 al 1782. Durante la Rivoluzione francese partecip\u00f2 alla Campagna del Reno, divenendo poi presidente della Societ\u00e0 popolare di Besan\u00e7on, dove si distinse per la sua calma e la sua moderazione, pur manifestando chiaramente le proprie convinzioni repubblicane.\nSotto l'Impero, combatt\u00e9 nella guerra di Spagna e, quando la Francia occup\u00f2 il Portogallo nel 1808, fu per un breve periodo membro del Consiglio portoghese presieduto da Junot.\nAlla fine del 1812 mor\u00ec di sfinimento durante la ritirata di Russia, non lontano dalla citt\u00e0 lituana di Vilnius.\nEra fratello minore di Vincent-Marie de Vaublanc.\nBiografia.\nGuerra d'indipendenza americana.\nOriginario di una nobile famiglia della Borgogna, Jean-Baptiste Bernard era il terzo figlio del maggiore Vivant-Fran\u00e7ois Vi\u00e9not de Vaublanc, comandante del forte Saint-Louis a Fort-Dauphin. Nacque e crebbe a Santo Domingo, dove il padre era di stanza, ma \nabbandon\u00f2 presto l'America centrale: stabilitosi a Parigi, vi frequent\u00f2 la Scuola Militare fino all'et\u00e0 di sedici anni. Ritornato nei Caraibi, si arruol\u00f2 diciassettenne nei Cacciatori volontari di Santo Domingo con il grado di tenente.\nI mesi di settembre e ottobre del 1779 lo videro impegnato nella guerra d'indipendenza americana, in particolare nei sanguinosi combattimenti che caratterizzarono l'assedio di Savannah, tolto dopo l'attacco fallito del 9 ottobre.\nPrese poi servizio sull'\"Annibal\" agli ordini di La Motte-Picquet: questi fu incaricato dal conte d'Estaing di far riparare sette vascelli francesi, i pi\u00f9 danneggiati nel corso delle azioni belliche, al Fort Royal della Martinica.\nVaublanc, che aveva combattuto, per mare e per terra, sotto la guida dei generali d'Estaing e La Motte-Picquet, dei colonnelli Rouvray, Noailles e Kersaint, e del caposquadra du Teil, venne riformato il 6 marzo 1780, ma fu comunque presente nelle campagne del 1781 e del 1782. Il neonato governo americano gli fece alcune concessioni territoriali alla fine della guerra, in segno di ringraziamento per l'impegno profuso. Alla fine della guerra, Vaublanc torn\u00f2 a Parigi.\nLa breve carriera nell'Armata Reale.\nIl 23 settembre 1783 fu ammesso nella compagnia Villeroy del prestigioso corpo delle Guardie del corpo del re, a Versailles, e venne inoltre incaricato della custodia del Delfino. Assegnato il 23 settembre 1784 al primo reggimento dei Cacciatori a cavallo delle Alpi con il grado di sottotenente di fanteria, fu promosso a tenente in seconda il 27 dicembre 1785, e quindi a tenente l'8 febbraio 1786. Rest\u00f2 nel reggimento fino al 9 dicembre 1788, per dimissionare infine il 10 luglio successivo.\nIn vista della convocazione degli Stati Generali del 1789, si rec\u00f2 come il fratello maggiore Jean-Fran\u00e7ois all'assemblea provinciale della nobilt\u00e0 del siniscalcato della Saintonge, che si tenne a Saint-Jean-d'Ang\u00e9ly.\nGuerre rivoluzionarie.\nL'appoggio del fratello Vincent-Marie gli frutt\u00f2 verosimilmente la nomina, avvenuta il 15 giugno 1791, a capitano della gendarmeria nazionale nel dipartimento di Senna e Marna, dove Vincent-Marie presiedeva il direttorio. La prima divisione della gendarmeria, che si estendeva anche ad alcuni dipartimenti limitrofi, obbediva allora agli ordini del colonnello Papillon.\nLa campagna del Reno.\nSegu\u00ec la nomina a aiutante maggiore, il 18 maggio 1792, capo di battaglione destinato inizialmente a servire nell'Armata del Nord.\nNel gennaio del 1793 fu assegnato all'Armata dei Vosgi, comandata priam dal generale Custine (di cui seppe guadagnarsi la stima), poi dal generale Hugues Alexandre Joseph Meunier. Sul suo passaporto del quartier generale dell'Armata dei Vosgi, a Wissembourg, recante la firma del capo di stato maggiore Meunier, si lodano lo zelo e i sentimenti repubblicani dimostrati dal cittadino Jean Baptiste Viennot agli ordini di Custine.\nL'8 marzo 1793 venne nominato aiutante maggiore e capo di brigata dal generale Pichegru, e in questa qualit\u00e0 assegnato all'Armata del Reno, comandata da Custine.\nPartecip\u00f2 all'estremo tentativo, prodigato da Custine, di riprendere il controllo della fortezza di Magonza (evacuata il 27 marzo). Il 16 maggio, quando il generale francese affront\u00f2 le truppe austriache di von Hotze nella battaglia di Herxheim, Vaublanc affianc\u00f2 il generale Hatry \u2014 furono loro affidati tre battaglioni a testa \u2014, tra Minfeld e Kandel. In seguito al fallimento dell'impresa, e vittima delle azioni intraprese dagli h\u00e9bertisti, Custine fu richiamato a Parigi, dove la lama della ghigliottina pose fine ai suoi giorni in agosto.\nA Besan\u00e7on.\nNel medesimo anno Vaublanc fu trasferito alla sesta divisione militare territoriale, con base a Besan\u00e7on, affidata al comando del generale Reed. Conobbe cos\u00ec il giovane rivoluzionario Pierre-Joseph Briot, il quale era riuscito a farsi nominare in agosto aiutante di campo del generale.\nUn evento dell'ottobre 1793 assurge ad emblema della situazione con cui si doveva confrontare Vaublanc in quel periodo turbolento: il rappresentante in missione Bernard de Saintes giunse a Besan\u00e7on per fare applicare le direttive del governo rivoluzionario, che prevedevano l'arruolamento di massa e che diedero origine a un forte malcontento nella regione della Franca Contea. Il rappresentante in missione si mostr\u00f2 privo di scrupoli, cercando di conciliare gli interessi della Repubblica con i propri; quando la giovane aristrocratica \u00c9lisabeth de Vaudey venne a chiedergli la liberazione di un parente incorso nei sospetti dei rivoluzionari, Bernard de Saintes incaric\u00f2 il subordinato Vaublanc di conquistare per suo conto il cuore della donna.\nUna testimonianza che figura nei \"M\u00e9moires\" di Louis Constant Wairy \u2014 raro caso in cui viene tracciata una descrizione del militare \u2014 ci presenta Vaublanc come \u00ab giacobino per paura \u00bb, che tentava in vano di conformare le sue maniere \u00ab al tono del giorno \u00bb e \u00ab alle persone che lo circondavano \u00bb. \u00ab Si faceva chiamare Viennot, non osando portare il nome del fratello, le cui opinioni avevano fama di essere del tutto opposte a quelle che [Jean-Baptiste] professava in quel momento \u00bb.\nAl di l\u00e0 dell'atteggiamento prudente mantenuto ai tempi del Terrore, quale emerge dalla testimonianza citata, la questione della de Vaudey non ebbe seguito; Bernard de Saintes part\u00ec per annettere il principato di Montb\u00e9liard (10 ottobre) e venne poi inviato a Digione. Nel gennaio 1794 fu rimpiazzato a Besan\u00e7on da Lejeune, senza che la giovane aristocratica avesse reso le armi.\nDopo l'approvazione della legge dei sospetti da parte della Convenzione nazionale (13 settembre 1793), Vaublanc fu sospeso in ottobre dal generale Reed, su ordine del ministro della guerra Jean-Baptiste Bouchotte perch\u00e9 troppo moderato e di origini nobili, e soprattutto perch\u00e9 fratello di un ex deputato realista passato in clandestinit\u00e0.\nFu tuttavia reintegrato nelle proprie funzioni grazie agli interventi di Briot e, soprattutto, di Bernard de Saintes, il quale lo difese a spada tratta. Quest'ultimo, indirizzandosi alla Convenzione nazionale con una missiva del 15 ottobre, si disse stupito che il ministro della guerra avesse sospeso Viennot \u00e0 Besan\u00e7on. \u00ab La sua famiglia lo ha rinnegato perch\u00e9 repubblicano \u00bb, vi si legge tra le altre cose; \u00ab \u00e8 amato dai sanculotti di Besan\u00e7on \u00bb ed \u00ab \u00e8, in una parola, un sanculotto nel vero senso del termine \u00bb. Inoltre, l'abate Jean Bassal ed egli stesso gli devono \u00ab la massima riconoscenza \u00bb, perch\u00e9 Vaublanc li ha \u00ab molto aiutati nel corso delle \"loro\" operazioni \u00bb.\nIn effetti, Bernard aveva inviato Vaublanc a sondare la situazione politica e militare del dipartimento frontaliero del Monte Bianco, recentemente annesso dai francesi. Secondo Li\u00e9vyns ademp\u00ec al proprio dovere, in quel contesto, \u00ab con zelo e intelligenza \u00bb.\nSedotto dagli scritti di Jean-Jacques Rousseau, Vaublanc prese parte alle assemblee politiche del Doubs, e grazie all'appoggio di Briot divenne presidente della societ\u00e0 popolare di Besan\u00e7on. Si trattava del club giacobino della citt\u00e0, incaricato di attendere a livello locale alle riforme rivoluzionarie decise a Parigi e applicate su scala nazionale.\nIn questa sede ebbe un alterco, all'inizio del 1794, con il fratello minore di Robespierre, Augustin, rappresentante della Convenzione nazionale per i dipartimenti di Haute-Sa\u00f4ne e del Doubs. Augustin era venuto a Besan\u00e7on per spiegarsi con Bernard de Saintes e smorzare la severit\u00e0 esercitata da quest'ultimo nel dipartimento. Salito sulla tribuna, il giovane Robespierre attacc\u00f2, in maniera appena velata, la politica di Bernard, e si scontr\u00f2 cos\u00ec verbalmente con Vaublanc, il quale tent\u00f2 di conciliare le due parti in causa.\nLo scrittore Charles Nodier, originario della citt\u00e0 e allora adolescente, fu testimone della scena. Racconter\u00e0 poi l'accaduto, presentando Vaublanc come uomo dalle inappuntabili virt\u00f9 morali e dotato di grandi qualit\u00e0. Eloquente, fermo e mite a un tempo, era l'uomo giusto per comporre la diatriba, qualora avesse ecceduto i limiti. Credendo dover far valere \u00ab un'autorit\u00e0 conciliatrice, interruppe Robespierre, chiedendogli di placarsi in nome degli interessi della libert\u00e0 \u00bb, \u00ab in nome dell'armonia dei cittadini \u00bb e \u00ab in nome della sua gloria e del lustro di una famiglia chiamata a un destino importante \u00bb. Robespierre si indign\u00f2, condannando ogni privilegio, perch\u00e9 la Rivoluzione era stata fatta per abolirli, e asser\u00ec che se la sua parentela con Maximilien gli avesse procurato un aiuto, l'origine nobile di Vaublanc sarebbe stata allora un viatico per la ghigliottina.\nDopo questo aspro confronto, Robespierre part\u00ec per Vesoul, localit\u00e0 di cui era rappresentante, e raggiunse in seguito Lione con la promessa di far liberare alcuni sospetti incarcerati su ordine di Bernard. Dai pressi di Lione scrisse al fratello in data 3 ventoso dell'anno II (21 febbraio 1794), spiegando che gli unici grattacapi, a Besan\u00e7on, erano stati procurati da \u00ab un fratello di Vaublanc \u00bb, e da \u00abun redattore corrotto di un giornale prodotto nel dipartimento del Doubs\u00bb, ossia Briot, redattore de \"La Vedette\".\nIl 7 giugno 1794, Vaublanc spos\u00f2 a Besan\u00e7on Marie-Charlotte Sophie Pion de Mieslot, la cui famiglia era originaria di Pontarlier. Il 18 vendemmiaio dell'anno III (9 settembre 1794) venne nuovamente sospeso dalle sue funzioni, bollato come terrorista (ossia colluso con il Regime del Terrore) dai rappresentanti del popolo Besson e Pelletier. Questo non gli imped\u00ec di essere rieletto presidente della societ\u00e0 popolare nel mese di brumaio (ottobre-novembre) dell'anno III. Il 15 gennaio 1795 il rappresentante Joseph Marie Fran\u00e7ois Sevestre lo reintegr\u00f2 nelle sue funzioni. Rassegn\u00f2 le dimissioni il 4 germinale dell'anno III (24 marzo 1795), per motivi di salute e d'et\u00e0 \u2014 era infatti il pi\u00f9 anziano degli aiutanti maggiori \u2014, e perch\u00e9 il ministro della guerra Aubert-Dubayet gli aveva rifiutato tre volte il grado di generale di brigata. Tre mesi dopo, chiese senza successo la riammissione nell'Arm\u00e9e de l'Int\u00e9rieur.\nIn seguito alla fallita insurrezione parigina del 1\u00b0 pratile anno III il presidente del direttorio del Doubs Joseph Louvot ordin\u00f2 il suo arresto con conseguente imprigionamento a titolo preventivo, il 6 pratile (26 maggio 1795), assieme a quello di altri quattordici patrioti di Besan\u00e7on, tra cui il suocero Antoine Pion e Briot. L'accusa che pendeva sul suo capo era di aver approfittato della sua posizione e delle sue capacit\u00e0 oratorie per adattare la legge agraria a vantaggio dei pi\u00f9 poveri.\nAl marzo 1796 risale la sua nomina ad amministratore della scuola centrale del Doubs, appena creata e organizzata dall'ispettore Charles-Fran\u00e7ois Dupuis, inviato a Besan\u00e7on sul principio dell'anno precedente. Vi ritrov\u00f2 l'amico filosofo Joseph Droz, che vi ricopriva l'incarico di professore di eloquenza, e un vecchio collega del club di Besan\u00e7on, docente di belle lettere nella scuola e futuro deputato.\nVenne poi chiamato a presiedere, per il periodo tra la fine del 1797 e l'inizio del 1798, una commissione militare creata nella citt\u00e0 per giudicare i sospetti arrestati in seguito al Colpo di Stato del 18 fruttidoro avvenuto nell'anno V.\nConsolato e Primo Impero.\nFu successivamente alla quattordicesima divisione militare a Caen, nel dipartimento del Calvados; in quel periodo \u2014 22 marzo 1800 \u2014 nasceva a Besan\u00e7on il primo figlio Alphonse. Due anni pi\u00f9 tardi entr\u00f2 a Caen nella sesta divisione militare, per poi passare alla nona divisione di Montpellier, contemporaneamente alla nascita del secondo figlio Vincent-Victor Henri Vi\u00e9not de Vaublanc.\nIl 4 germinale dell'anno XII (25 aprile 1804) fu insignito della Legion d'onore.\nNell'armata di Spagna.\nIl 16 ottobre 1807 entr\u00f2 come ispettore delle riviste nel primo corpo d'osservazione della Gironda dell'armata di Spagna, che si riunisce a Bayonne dal mese di luglio agli ordini dell'ex governatore militare di Parigi Jean-Andoche Junot. La missione di questa armata di 25000 uomini era di invadere il Portogallo, che tardava ad applicare il blocco continentale imposto da Napoleone. Il corpo militare penetr\u00f2 in Spagna il 18 ottobre, mentre il 30 novembre giunse a Lisbona.\nDopo la fuga del principe reggente Giovanni e la caduta del consiglio di Reggenza, Vaublanc ricevette la nomina a membro del Consiglio del Portogallo, dove rimase dal primo febbraio all'agosto 1808, esercitando le funzioni di segretario generale, incaricato degli archivi. Il consiglio, presieduto dal governatore generale Junot, ebbe come prima sede il palazzo di Queluz.\nIl generale Maximilien S\u00e9bastien Foy stil\u00f2 un elenco delle cariche pi\u00f9 importanti ricoperte in quel frangente; \u00ab l'ispettore delle riviste, Viennot-Vaublanc \u00bb, afferma, \u00ab fu segretario del governo \u00bb.\nL'integrit\u00e0 morale di cui diede prova nella circostanza lo distinse da molti dei suoi colleghi, i quali approfittarono invece delle loro cariche per saccheggiare il paese; i \"M\u00e9moires tir\u00e9s des papiers d'un homme d'\u00e9tat\" denunciano la voracit\u00e0 che caratterizz\u00f2 la maggior parte dei francesi, ma salvano la condotta di Herman (Hermann nei \"M\u00e9moires\") , amministratore delle finanze, dei generali La Tour-Maubourg (citato come Latour-Maubourg) e Travot, di Vaublanc e di P\u00e9pin de Belle-Isle, tutti \u00ab meritevoli della pubblica stima \u00bb.\nLe sconfitte di Vimeiro e di Roli\u00e7a, cos\u00ec come la convenzione di Cintra, costrinsero l'esercito francese a lasciare il Portogallo; nell'ottobre 1808 rimpatri\u00f2 a Rochefort.\nIl 28 luglio seguente venne delegato a ricoprire le funzioni di ispettore capo delle riviste, nell'armata di Spagna comandata dal principe Gioacchino Murat prima e dal generale Savary poi; il 20 gennaio 1810 divenne ispettore capo delle riviste presso il medesimo corpo d'armata. Svolse missioni a Valladolid, a Burgos e a Madrid, incaricato di organizzare la centralizzazione generale delle riviste.\nSegu\u00ec (8 marzo 1811) la nomina a ispettore capo delle riviste dell'armata del nord della Spagna comandata dal maresciallo Bessi\u00e8res e quindi dal generale Dorsenne. Il 22 luglio 1811 ricevette il riconoscimento di Ufficiale della Legion d'onore.\nNella Grande Armata.\nNapoleone affid\u00f2 il primo maggio 1812, a Vaublanc, l'incarico di ispettore capo delle riviste nella Grande Armata, agli ordini degli intendenti generali Dumas prima e Daru poi. In questa veste, Vaublanc si impegn\u00f2 nei preparativi della campagna di Russia. Chiamato a farvi parte, segu\u00ec nell'impresa la Grande Armata, bench\u00e9 la sua salute fosse ormai cagionevole e nonostante il parere contrario della famiglia e di Berthier. Assist\u00e9 il 7 settembre 1812 alla battaglia della Moscova.\nConsumatasi per i francesi la catastrofe, incominci\u00f2 la ritirata a cavallo, riuscendo a portare con s\u00e9 alcuni dipinti strappati alle fiamme di Mosca. Tuttavia dovette presto proseguire a piedi, febbricitante e con i piedi insanguinati, messo a dura prova dal clima rigido. Venne soccorso dal generale Pierre Claude Pajol, che lo condusse sino a Smolensk, dove il sottoispettore alle riviste Lucet gli offr\u00ec ospitalit\u00e0. In seguito, Vaublanc raggiunse Gusev, localit\u00e0 prussiana non distante da Vilnius. A Gusev mor\u00ec, sfinito, il 19 dicembre 1812.\nUna sua missiva spedita in Francia afferma: \u00ab Quale follia avrei commesso venendo qui, se non vi fossi stato condotto dai pi\u00f9 legittimi motivi! \u00bb. Con la sua morte si persero anche le tracce di un'opera sull'amministrazione militare, che doveva far pubblicare.\nAlla vedova venne accordato, in via eccezionale, un vitalizio di franchi.\nOnorificenze.\n Cavaliere dell'Ordine Nazionale della Legion d'Onore (Chevalier de l'ordre national de la L\u00e9gion d'honneur), 25 aprile 1804.\n Ufficiale dell'Ordine Nazionale della Legion d'Onore (Officier de l'ordre national de la L\u00e9gion d'honneur), 22 luglio 1811."}
{"id": "5316578", "revid": "729019", "url": "https://it.wikipedia.org/wiki?curid=5316578", "title": "Edward R. Roybal", "text": "Biografia.\nNato nel Nuovo Messico in una famiglia di origini messicane, Roybal si trasfer\u00ec in California da bambino e dopo gli studi all'UCLA cominci\u00f2 a prestare servizio pubblico.\nDopo aver aderito al Partito Democratico, nel 1949 venne eletto all'interno del consiglio comunale di Los Angeles, dove rimase fino al 1962, anno in cui si candid\u00f2 alla Camera dei Rappresentanti e venne eletto deputato. Da allora Roybal fu rieletto altre quattordici volte, finch\u00e9 nel 1992 annunci\u00f2 il suo ritiro e lasci\u00f2 il Congresso dopo trent'anni di permanenza. Nello stesso anno sua figlia Lucille venne eletta deputata per un altro distretto congressuale.\nRoybal mor\u00ec a Pasadena nell'ottobre del 2005 all'et\u00e0 di ottantanove anni. Nel 2014 venne insignito postumo della medaglia presidenziale della libert\u00e0."}
{"id": "5316583", "revid": "110157", "url": "https://it.wikipedia.org/wiki?curid=5316583", "title": "Involucrina", "text": "L'involucrina \u00e8 una proteina sintetizzata dai cheratinociti presenti nello strato spinoso pi\u00f9 esterno dell'epidermide. Essa si accumula nella loro faccia interna.\nSembra che questa proteina abbia la funzione di disporsi lungo il versante citoplasmatico della membrana fosfolipidica dei cheratinociti tramite una fitta rete di ponti disolfuro, fornendo un importante contributo (reso anche da altre glicolipidi come la acilglucosilceramide) all'impermeabilit\u00e0 di queste cellule destinate a diventare corneociti, cio\u00e8 cellule morte per apoptosi costituenti il rivestimento pi\u00f9 esterno della cute."}
{"id": "5316600", "revid": "1498232", "url": "https://it.wikipedia.org/wiki?curid=5316600", "title": "Nikon D810A", "text": "La Nikon D810a \u00e8 una fotocamera reflex (DSLR) prodotta dalla Nikon Corporation, annunciata il 10 gennaio 2015, \u00e8 una fotocamera dedicata alla fotografia astronomica, il suo sensore come quello di D810 \u00e8 privo di filtro AA ed ha un filtro low-pass che a differenza delle fotocamere standard non blocca buon parte dei raggi IR fino a 656nm, risulta dunque 4 volte pi\u00f9 permeabile allo spettro H-Alfa. La D810A \u00e8 dunque molto pi\u00f9 sensibile allo spettro H-alfa e quindi in grado di catturare immagini che le fotocamere standard non possono catturare, una fotocamera simile ma con sensore molto pi\u00f9 piccolo \u00e8 la Canon EOS 60Da\nLa D810A ha un sensore pieno formato Nikon FX con 36,3 milioni di pixel effettivi.\nSimile alla Nikon D810, di cui eredita molte caratteristiche, ha alcune differenze che la rendono ideale per l'astrofotografia come la posa T e B con anteprima di esposizione in live-view, il tempo massimo di posa esteso da 30 a 900 secondi (15 minuti) e il filtro low-pass di cui sopra e una maggior efficienza energetica che riduce il consumo della batteria aumentandone l'autonomia.\nIl corpo \u00e8 tropicalizzato ed in lega di magnesio. Il peso \u00e8 di circa 980 g, compresa batteria, ed include un flash pop-up."}
{"id": "5316618", "revid": "253269", "url": "https://it.wikipedia.org/wiki?curid=5316618", "title": "Queenie Leonard", "text": "Si spos\u00f2 due volte: prima nel 1936 con il montatore Lawrence P. Williams, da cui divorzi\u00f2 nel 1947, e poi con l'attore Tom Conway dal 1958 al 1963. Non ebbe figli.\nMor\u00ec nel 2002, a 96 anni.\nDoppiatrici italiane.\nNella versione italiana dei suoi film, Queenie Leonard \u00e8 stata doppiata da:\nDa doppiatrice \u00e8 stata sostituita da:"}
{"id": "5316635", "revid": "290309", "url": "https://it.wikipedia.org/wiki?curid=5316635", "title": "Albert Ballin", "text": "Biografia.\nNato ad Amburgo, dove il padre gestiva una agenzia che aiuta gli emigranti ad arrivare negli Stati Uniti. Nel 1874 alla morte del padre il giovane Albert eredit\u00f2 il business paterno, ampliandolo e trasformandolo in una compagnia di navigazione transatlantica. Albert ottenne grande successo e altri profitti grazie all'intuizione di caricare merci durante i \"viaggi di ritorno\" delle navi, risolvendo l'ostico problema che gravava su tutte le compagnie marittime poich\u00e9 nella tratta Europa-America le navi di linea erano colme di emigranti, ma al rientro viaggiavano quasi vuote poich\u00e9 il flusso migratorio era quasi solo unidirezionale. Grazie a queste doti manageriali divenne direttore generale della HAPAG nel 1899.\nInizialmente Ballin ebbe grossi problemi di leadership, in quanto era di origine ebraica ed era solo direttore e non proprietario della compagnia. Tuttavia egli godeva della profonda stima del Kaiser Guglielmo II di Germania, che lo ricevette personalmente in molteplici occasioni e che andava sempre a trovarlo ogni volta che si recava ad Amburgo.\nNel 1890 ebbe l'idea di utilizzare le navi nei mesi invernali (in cui il clima rendeva difficoltoso e poco proficuo il viaggio oltreoceano) non pi\u00f9 per trasportare viaggiatori ma semplicemente per far loro trascorrere dei periodi di tempo in luoghi pi\u00f9 caldi e in mare. Il 22 gennaio 1891 part\u00ec quella che pu\u00f2 essere considerata la prima crociera della storia a bordo della \"SS Augusta Victoria\" che viaggi\u00f2 per sei mesi nel Mar Mediterraneo. Il successo fu tale che nel 1899 Ballin ordin\u00f2 ai cantieri Blohm &amp; Voss la costruzione della \"Prinzessin Victoria Luise\", prima nave al mondo specificatamente progettata per le crociere.\nTra il 1884 e il 1983, assieme all'imprenditore Julius Adrian Pollacsek fece investimenti sull'isola di Sylt per il suo rilancio turistico.\nNel 1900 acquist\u00f2 quattordici navi a vapore dalla A. C. de Freitas &amp; Co. e l'anno seguente costru\u00ec la \"Emigration Halls\", ovvero un moderno terminal portuale dedicato a coloro che si imbarcavano sulle proprie navi, capace di accogliere migliaia di persone. Ballin viaggiava spesso sulle proprie navi, parlando volentieri con i viaggiatori per cogliere suggerimenti e miglioramenti utili.\nPoco prima della prima guerra mondiale Ballin tent\u00f2 di mediare con il Regno Unito un accordo che consentiva ad entrambi i paesi di continuare ad operare negli oceani, tuttavia non ebbe successo. Durante la guerra vide la sua compagnia di navigazione andare rapidamente in bancarotta a causa dell'impossibilit\u00e0 di svolgere un servizio regolare e perse diverse navi, il colpo pi\u00f9 duro fu la perdita della modernissima SS Vaterland, ormeggiata ad Hoboken e requisita dalla US Navy nel 1917 dopo l'ingresso degli USA in guerra. Inizialmente sperava di poter riprendere il controllo delle proprie navi al termine del conflitto, ricostruendo la sua compagnia grazie al flusso migratorio; ma con il peggiorare della situazione militare dell'Impero Tedesco si rese conto che in caso di sconfitta (ormai inevitabile) le sue navi migliori sarebbero state utilizzate per pagare i debiti di guerra e il 9 novembre 1918 si suicid\u00f2 con una overdose di sonniferi. Due giorni dopo la guerra avr\u00e0 termine e come Ballin aveva previsto la SS Imperator e la SS Bismarck furono cedute al Regno Unito come danni di guerra, oltre alla SS Vaterland che fu tenuta definitivamente dagli USA."}
{"id": "5316646", "revid": "31886", "url": "https://it.wikipedia.org/wiki?curid=5316646", "title": "Rebelde (album)", "text": "Rebelde \u00e8 il primo album in studio del gruppo musicale pop messicano RBD, pubblicato nel 2004.\nLa \"title track\" \u00e8 il tema principale della telenovela \"Rebelde\", andata in molti paesi del mondo."}
{"id": "5316648", "revid": "44876", "url": "https://it.wikipedia.org/wiki?curid=5316648", "title": "Piacenza Football Club 1956-1957", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1956-1957.\nStagione.\nNella stagione 1956-57 il Piacenza ha disputato il girone B della Serie D, un torneo a 18 squadre, con 45 punti in classifica ha ottenuto la terza piazza. Il torneo \u00e8 stato vinto dalla Marzoli di Palazzolo sull'Oglio con 54 punti, ci\u00f2 gli ha permesso di disputare gli spareggi promozione. Il Fanfulla secondo, il Piacenza terzo, il Varese quarto, la SNIA Varedo quinta e la Gallaratese sesta, sono ammesse alla IV\u00aa Serie Eccellenza, tutte le altre retrocesse nella IV\u00aa Serie Seconda Categoria.\nLa retrocessione a tavolino provoca un terremoto negli ambienti sportivi piacentini, il presidente Aldo Albonetti che \u00e8 stato condannato deve farsi da parte, la societ\u00e0 \u00e8 commissariata. Si riparte dal quarto livello del calcio nazionale sempre con Ercole Bodini che d\u00e0 ampio spazio ai giovani. L'attaccante Albino Cella destinato a raggiungere la Serie A, il centrocampista Piero Ferri, il difensore Ernesto Cesena ed il centrocampista Alberto Galandini, ma la sorpresa pi\u00f9 interessante \u00e8 stato il ritorno dalla Bassanese di Franco Ghiadoni che in campionato realizzer\u00e0 14 reti. Con l'innesto di queste forze fresche accanto ad alcuni elementi di esperienza quali Orlando Bissi, Rinaldo Marchesi e Carlo Colombetti, la formazione di Ercole Bodini disputa un'ottima stagione, pur rimanendo lontana dalla vetta della classifica. Il terzo posto finale permette ai biancorossi di entrare a far parte del girone di eccellenza della IV\u00aa Serie della stagione a venire."}
{"id": "5316650", "revid": "228587", "url": "https://it.wikipedia.org/wiki?curid=5316650", "title": "Tour generaci\u00f3n RBD en vivo", "text": "Tour generaci\u00f3n RBD en vivo \u00e8 il primo album dal vivo del gruppo musicale pop messicano RBD, pubblicato nel 2005."}
{"id": "5316653", "revid": "380654", "url": "https://it.wikipedia.org/wiki?curid=5316653", "title": "To Kill a King", "text": ""}
{"id": "5316654", "revid": "767487", "url": "https://it.wikipedia.org/wiki?curid=5316654", "title": "Nuestro amor", "text": "Nuestro amor \u00e8 il secondo album in studio del gruppo musicale pop messicano RBD, pubblicato nel 2005.\nBrani.\nIl brano \"Me voy\" \u00e8 una versione in lingua spagnola della canzone \"Gone\" di Kelly Clarkson inserita nell'album \"Breakaway\"."}
{"id": "5316655", "revid": "110157", "url": "https://it.wikipedia.org/wiki?curid=5316655", "title": "Major League Soccer 2015", "text": "La Major League Soccer 2015 \u00e8 stata la ventesima edizione del campionato di calcio nordamericano. Il torneo \u00e8 iniziato il 6 marzo 2015 e si \u00e8 concluso il 6 dicembre 2015.\nIl numero di partecipanti \u00e8 aumentato da 19 a 20: si \u00e8 ritirato definitivamente il Chivas USA e hanno fatto il loro esordio nel campionato il New York City e l'Orlando City. Per equilibrare le conference Houston Dynamo e Sporting Kansas City si sono spostate dalla Eastern alla Western.\nFormula.\nLe squadre sono divise in due \"conference\", la \u201cWestern Conference\u201d e la \u201cEastern Conference\u201d, in base alla loro posizione geografica.\nLo svolgimento del torneo avviene in due fasi. La prima fase \u00e8 la stagione regolare. Il campionato non si svolge con la formula dell'andata e ritorno ma ogni club incontra gli altri un numero variabile di volte: nel 2015 ogni squadra incontra una volta le squadre dell'altra conference, tre volte sei squadre della propria conference e due volte le restanti tre squadre della propria conference, fino ad arrivare a un totale di 34 partite, 17 in casa e 17 fuori. Vengono assegnati tre punti per ogni vittoria e un punto per ogni pareggio.\nRispetto alla stagione precedente si allargano i posti disponibili per accedere ai play-off per il titolo: le prime due squadre di ogni conference si qualificano direttamente, mentre le squadre dal terzo al sesto posto disputano uno spareggio in partita secca. Vengono poi disputati incontri di andata e ritorno nei quarti di finale e nelle semifinali, mentre la finale \u00e8 in gara unica e si disputa sul campo della formazione meglio piazzatasi nel corso della stagione regolare.\nSimilmente alle altre grandi leghe americane di sport professionistici, non \u00e8 prevista alcuna retrocessione n\u00e9 promozione.\nSi qualificano alla CONCACAF Champions League la vincitrice della MLS Cup, la vincitrice del Supporters' Shield (cio\u00e8 la squadra con pi\u00f9 punti al termine della stagione regolare) e l'altra vincitrice di conference. A queste si aggiunge la vincitrice della coppa nazionale, la Lamar Hunt U.S. Open Cup. Se una squadra occupa pi\u00f9 di una di queste posizioni si scorre la classifica della stagione regolare fino alla prima non qualificata. Stesso procedimento se una posizione utile \u00e8 occupata da una squadra canadese, visto che queste ultime si qualificano alla Champions League tramite il Canadian Championship.\nClassifiche Regular Season.\nClassifica generale.\nLegenda:\nIn caso di arrivo a pari punti:\nRisultati.\nLeggendo per riga si avranno i risultati casalinghi della squadra indicata in prima colonna, mentre leggendo per colonna si avranno i risultati in trasferta della squadra in prima riga.\nPlay-off.\nSemifinali di Conference.\nAndata\nRitorno\nFinali di Conference.\nAndata\nRitorno\nStatistiche.\nRegular Season.\nRecord.\nSquadre\nPartite"}
{"id": "5316666", "revid": "765341", "url": "https://it.wikipedia.org/wiki?curid=5316666", "title": "Celestial (album RBD)", "text": "Celestial \u00e8 il terzo album in studio del gruppo musicale pop messicano RBD, pubblicato nel 2006.\nIl disco ha venduto nove milioni di copie nel mondo."}
{"id": "5316674", "revid": "6923", "url": "https://it.wikipedia.org/wiki?curid=5316674", "title": "Fed Cup 2015 Zona Americana Gruppo I - Pool A", "text": "Il Pool A della Zona Americana Gruppo I nella Fed Cup 2015 \u00e8 uno dei due \"pool\" (gironi) in cui \u00e8 suddiviso il Gruppo I della zona Americana. )"}
{"id": "5316677", "revid": "228587", "url": "https://it.wikipedia.org/wiki?curid=5316677", "title": "Rebels (RBD)", "text": "Rebels \u00e8 il quarto album in studio (il primo in lingua inglese) del gruppo musicale pop messicano RBD, pubblicato nel 2006."}
{"id": "5316678", "revid": "640469", "url": "https://it.wikipedia.org/wiki?curid=5316678", "title": "Calcio Magonza", "text": ""}
{"id": "5316683", "revid": "287204", "url": "https://it.wikipedia.org/wiki?curid=5316683", "title": "Empezar desde cero", "text": "Empezar desde cero \u00e8 il quinto album in studio del gruppo musicale pop messicano RBD, pubblicato nel 2007."}
{"id": "5316687", "revid": "228587", "url": "https://it.wikipedia.org/wiki?curid=5316687", "title": "Para olvidarte de m\u00ed", "text": "Para olvidarte de m\u00ed \u00e8 il sesto e ultimo album in studio del gruppo musicale pop messicano RBD, pubblicato nel 2009."}
{"id": "5316692", "revid": "186709", "url": "https://it.wikipedia.org/wiki?curid=5316692", "title": "Comprensorio Stabia", "text": ""}
{"id": "5316699", "revid": "729019", "url": "https://it.wikipedia.org/wiki?curid=5316699", "title": "Giovanni VIII di Nassau-Siegen", "text": "Biografia.\nGiovanni VIII, conte di Nassau-Siegen, Katzenelnbogen, Vianden e Diez, marchese di Monte-Caballo, barone di Ronse e Beilstein, era il secondo figlio maschio di Giovanni VII di Nassau-Siegen e della Contessa Maddalena di Waldeck.\nFu educato a Herborn, Kassel e Ginevra. Nel 1610 partecip\u00f2 al \"Staatse leger\" nella conquista di J\u00fclich.\nIl 25 dicembre 1613, con grande orrore della sua famiglia, si convert\u00ec apertamente al cattolicesimo ed entr\u00f2 a servizio dell'esercito di Carlo Emanuele I di Savoia. Dopo la morte del fratello maggiore, Giovanni Ernesto nel settembre 1617, rivendic\u00f2 i suoi diritti, ma suo padre scelse un successore protestante. Quando suo padre mor\u00ec nel 1623, Giovanni VIII occup\u00f2 Nassau-Siegen a capo dell'esercito asburgico e cominci\u00f2 la Controriforma.\nNel 1624 divent\u00f2 un cavaliere dell'ordine del Toson d'oro.\nNel 1625 partecip\u00f2 all'assedio di Breda. Breda era difesa da suo cugino di secondo grado Giustino di Nassau e resistette per undici mesi prima di arrendersi. Giovanni VIII di Nassau-Siegen \u00e8 raffigurato nel celebre dipinto \"la resa di Breda\" di Diego Vel\u00e1zquez, terzo da sinistra in campo spagnolo, guardando direttamente lo spettatore.\nNel 1628 Ferdinando II lo invi\u00f2 in Italia in veste di commissario, intimando al duca di Mantova Carlo I di Gonzaga-Nevers di consegnare i suoi Stati all'imperatore, finch\u00e9 non fosse deciso a chi spettasse l'infeudazione di Mantova e del Monferrato.\nNel 1630 fu catturato dall'esercito olandese, tuttavia, fu rilasciato nello stesso anno. Nel 1631, si occup\u00f2 della flotta spagnola-fiamminga sconfitta da mercenari da mercenari olandesi, scozzesi ed inglesi, nella battaglia dello Slaak, combattere per conto del governatore spagnolo Francisco de Moncada, III marchese di Aitona, (1586\u20131635).\nNel 1632, Nassau-Siegen fu conquistata dagli svedesi, dopo di che il suo fratellastro Giovanni Maurizio reintrodusse il protestantesimo.\nGiovanni VIII mor\u00ec nel 1638 e gli successe suo unico figlio maschio Giovanni Francesco Desiderato, che dovette cedere una parte di Nassau-Siegen al ramo protestante della famiglia.\nMatrimonio e figli.\nGiovanni spos\u00f2 a Bruxelles il 13 agosto 1618 la principessa cattolica Ernestina Iolanda di Ligne (1594\u20131668), figlia di Lamoral de Ligne, principe d'Espinoy. Ebbero insieme sei figli:"}
{"id": "5316700", "revid": "110157", "url": "https://it.wikipedia.org/wiki?curid=5316700", "title": "Lega B 2013 (football americano)", "text": "La Lega B 2013 \u00e8 stata la 22\u00aa edizione del campionato di football americano di secondo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:\nPlayoff e playout.\nPlayoff.\nL'incontro non \u00e8 stato disputato e sono stati promossi in LNA i ."}
{"id": "5316701", "revid": "599013", "url": "https://it.wikipedia.org/wiki?curid=5316701", "title": "Francisco Pinto Castro", "text": "Carriera.\nClub.\nHa trascorso l'intera carriera nel campionato portoghese.\nNazionale.\nHa collezionato 2 presenze con la maglia della Nazionale."}
{"id": "5316713", "revid": "8660", "url": "https://it.wikipedia.org/wiki?curid=5316713", "title": "Lega Nazionale C 2011 (football americano)", "text": ""}
{"id": "5316719", "revid": "1924342", "url": "https://it.wikipedia.org/wiki?curid=5316719", "title": "Dulce Mar\u00eda", "text": "Carriera.\nDal 2000 al 2002 ha fatto parte di un girl group chiamato Jeans. Dal 2004 al 2009 ha fatto parte del gruppo pop RBD, che ha ottenuto successo in tutto il mondo.\nDal 2004 al 2006 ha recitato nella telenovela \"Rebelde\", trasmessa anch'essa in tutto il mondo.\nNel 2010 ha pubblicato il suo primo lavoro da solista."}
{"id": "5316724", "revid": "741864", "url": "https://it.wikipedia.org/wiki?curid=5316724", "title": "Robert J. Lagomarsino", "text": "Biografia.\nNato e cresciuto in California in una famiglia di origini italiane, dopo il college, Lagomarsino entr\u00f2 in politica con il Partito Repubblicano.\nNel 1958 venne eletto all'interno del consiglio comunale di Ojai e nello stesso anno divenne sindaco, restando in carica fino al 1961; in quest'anno infatti venne eletto all'interno della legislatura statale della California, dove rimase fino al 1974, quando vinse un'elezione speciale per la Camera dei Rappresentanti.\nDa allora Lagomarsino venne rieletto altre nove volte, finch\u00e9 nel 1992 venne sconfitto nelle primarie repubblicane da Michael Huffington e fu cos\u00ec costretto a lasciare il Congresso dopo diciannove anni di permanenza."}
{"id": "5316734", "revid": "110157", "url": "https://it.wikipedia.org/wiki?curid=5316734", "title": "Drau\u00dfen vor der T\u00fcr", "text": "Drau\u00dfen vor der T\u00fcr (in italiano: \"Fuori davanti alla porta\") \u00e8 un'opera teatrale di Wolfgang Borchert.\nQuesto dramma fu scritto in pochi giorni nell'autunno del 1946, fu trasmesso inizialmente per radio dal Nordwestdeutscher Rundfunk, nel 1947 fu rappresentato per la prima volta a teatro.\nAdattamenti.\nNel 1949 fu realizzato un adattamento cinematografico dell'opera teatrale intitolato Liebe 47 di Wolfgang Liebeneiner."}
{"id": "5316738", "revid": "599013", "url": "https://it.wikipedia.org/wiki?curid=5316738", "title": "Artur Correia", "text": "Carriera.\nClub.\nHa trascorso l'intera carriera nel campionato portoghese.\nNazionale.\nHa collezionato 35 presenze con la maglia della Nazionale."}
{"id": "5316739", "revid": "767487", "url": "https://it.wikipedia.org/wiki?curid=5316739", "title": "Piacenza Football Club 1957-1958", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1957-1958.\nStagione.\nNella stagione 1957-1958 il Piacenza ha disputato il girone C dell'Interregionale 1\u00aa Categoria, un torneo a 16 squadre, con 34 punti si \u00e8 piazzato in quinta posizione di classifica. Il campionato \u00e8 stato vinto dallo Spezia con 45 punti. Sono state ammesse alla Serie C, oltre ai liguri vincitori del campionato: Casale, Varese, Piacenza, Arezzo e Lucchese.\nL'addio di Ercole Bodini porta sulla panchina biancorossa l'ex juventino Oreste Barale che per\u00f2 durer\u00e0 poco, infatti a gennaio \u00e8 stato sostituito dal monticellese Sergio Rampini, il cambio \u00e8 stato determinato da una partenza in campionato non all'altezza delle premesse, con il nuovo tecnico \u00e8 stato promosso in prima squadra un giovane del vivaio Giancarlo Cella II classe 1940, per non confonderlo con Albino Cella I classe 1938, questi cambi portano alla attesa svolta. La squadra di Sergio Rampini sale posizioni in classifica, anche grazie alle reti di Franco Ghiadoni, ne realizzer\u00e0 14 nel torneo, e alla saggia regia di Rinaldo Marchesi. Il quinto posto finale d\u00e0 al Piacenza concrete speranze di ripescaggio in Serie C, speranze confermate il 9 luglio 1958 dalla ratifica della Lega Nazionale del ritorno in Serie C."}
{"id": "5316740", "revid": "1431409", "url": "https://it.wikipedia.org/wiki?curid=5316740", "title": "Alfonso Herrera", "text": "Carriera.\nNel 2002 \u00e8 nel cast del film \"Amar te duele\", ma passa presto alla televisione prendendo parte alla telenovela \"Clase 406\", in cui recita accanto a Dulce Mar\u00eda, Anah\u00ed e Christian Ch\u00e1vez.\nProprio con questi artisti, dal 2004 al 2009 ha fatto parte del gruppo pop RBD, che ha ottenuto successo in tutto il mondo. Parallelamente, dal 2004 al 2006 ha recitato nella telenovela \"Rebelde\", trasmessa anch'essa in tutto il mondo.\nNel 2015 entra a far parte della serie TV statunitense \"Sense8\" ricoprendo il ruolo ricorrente di Hernando.\nNel 2016 entra a far parte della serie televisiva statunitense \"The Exorcist\" trasmessa dal 23 settembre 2016 dall'emittente Fox."}
{"id": "5316746", "revid": "1782831", "url": "https://it.wikipedia.org/wiki?curid=5316746", "title": "Bloodline (serie televisiva)", "text": "Bloodline \u00e8 una serie televisiva statunitense creata da Todd A. Kessler, Glenn Kessler e Daniel Zelman per Netflix e prodotta da Sony Pictures Television.\nLa prima stagione, composta da 13 episodi, \u00e8 stata pubblicata sulla piattaforma di streaming on demand Netflix il 20 marzo 2015. La seconda stagione, composta da 10 episodi, \u00e8 stata pubblicata il 27 maggio 2016 Il 13 luglio 2016 la serie viene rinnovata per una terza e ultima stagione, in onda a partire dal 26 maggio 2017.\nIn Italia, la serie \u00e8 stata pubblicata sempre da Netflix dal 22 ottobre 2015 al 26 maggio 2017.\nTrama.\nI Rayburn sono una famiglia dalla reputazione impeccabile di fronte alla loro comunit\u00e0, nell'arcipelago delle Florida Keys. Quando Danny, considerato la \"pecora nera\" della famiglia, torna in citt\u00e0 per il 45\u00ba anniversario della locanda gestita dai genitori, minaccia di rivelare oscuri segreti.\nDanny \u00e8 in fuga da qualche malavitoso di Miami al quale doveva del denaro preso in prestito per avviare la sua attivit\u00e0: un ristorante di buon livello. Per evitare di fare la fine del ristorante (bruciato come avvertimento), ritorna alla casa dalla quale era fuggito parecchio tempo prima, a seguito dei pesanti maltrattamenti fisici e psicologici subiti da parte del padre: Robert Rayburn riteneva il suo primogenito responsabile della morte della figlia prediletta, Sarah, annegata da bambina durante un'imprevista gita in motoscafo con la quale Danny aveva cercato di sottrarla a una situazione di estrema tensione domestica, con la madre pronta a fuggire. Assistiamo alla ricostruzione di questo essenziale trauma del passato attraverso una lunga e ripetuta serie di flashback distribuiti lungo tutte le puntate: ogni flashback aggiunge un particolare in pi\u00f9 rispetto al precedente, e alla penultima puntata il quadro \u00e8 completo. \nDanny, che nasconde un figlio segreto, come si scopre al finale della serie, ha due obiettivi in mente, col suo ritorno nella famiglia che l'ha trattato come un paria: inserirsi nel business dei Rayburn per recuperare il denaro necessario a saldare il suo debito col racket, e allo stesso tempo vendicarsi dei genitori e dei fratelli, colpevoli anni prima di aver testimoniato il falso davanti alla polizia per difendere il padre che aveva picchiato Danny a sangue sconvolto dalla morte della figlia. Per ottenere il risultato pi\u00f9 in fretta possibile s'inserisce negli affari di un trafficante di droga locale conosciuto attraverso il suo migliore amico, uno sbandato che vive di espedienti ospite della sorella, Chelsea, la quale ha sempre avuto un debole per Danny, ricambiata. Il piano, oltre ad accumulare bottino attraverso i proventi della droga, importata tramite il commercio del pesce per il ristorante dell'albergo dei Rayburn, \u00e8 quello di far ritrovare parte della sostanza sulla propriet\u00e0 della famiglia, causando cos\u00ec il sequestro dei beni di tutti e la rovina pubblica e materiale a seguito delle indagini della DEA.\nAll'inizio Danny, una figura scostante e ombrosa, dipendente da fumo, alcol e antidolorifici, mantiene un comportamento dimesso, all'apparenza umile e indifeso, per rientrare nelle grazie dei genitori e dei fratelli, tutti molto nervosi e preoccupati per il suo ritorno, a causa della pesante eredit\u00e0 psicologica che portano ancora dentro. Col passare del tempo il suo agire si fa sempre pi\u00f9 ambiguo, ed egli minaccia separatamente tutti i membri della famiglia: il padre colpevole dell'aggressione che ancora lo invalida, la madre che ha sempre fatto finta di niente, i fratelli che l'hanno cacciato e cercano di tenerlo alla larga dall'azienda di famiglia perch\u00e9 si vergognano di lui e di loro stessi per le vicende del passato. Verso il finale della stagione, quando il gioco incrociato di ricatti e diffidenza \u00e8 giunto all'estremo, acuito ormai dall'assenza del padre, morto all'improvviso d'infarto, Danny svela il demone vendicativo che lo anima e si fa prepotentemente aggressivo, minacciando i figli e la moglie di John, il fratello detective, facendo aggredire e derubare il fratello Kevin e ricattando la sorella avvocato Meg per via del di lei tradimento nei confronti del fidanzato, il detective Diaz, partner di John.\nDi fronte alla portata di tali minacce i fratelli, scoperto nel frattempo il traffico di droga messo in piedi da Danny sotto il loro naso, si riuniscono per decretare una soluzione d'emergenza, chiedendo alla madre di allontanare il delinquente e tagliarlo fuori dal testamento del padre. Questo perch\u00e9 Sally Rayburn, vinta dal senso di colpa, aveva riaccolto il figlio lontano a casa affidandogli la gestione della cucina e altre responsabilit\u00e0 proiettate nel futuro, credendo alla di lui promessa di volersi fermare per sempre, e prendere il posto del padre. La madre ancora crede alla buona fede di Danny ma gli altri fratelli hanno capito chiaramente che la minaccia va neutralizzata.\nIn un incontro con Danny per cercare di convincerlo a partire, John perde il controllo e lo uccide. Subito dopo crolla, e viene portato in ospedale da Meg, mentre Kevin nasconde il corpo di Danny. Mentre recupera le forze in ospedale John elabora un piano, e lo attua insieme a Kevin e Meg: la droga viene spostata a casa di Danny, a Miami, prima che la DEA faccia irruzione sul terreno dei Rayburn. Kevin, prima della cerimonia dedicata alla famiglia Rayburn da cui tutto \u00e8 partito, usa il telefono di Danny per far credere alla madre che il figlio \u00e8 ancora vivo. Ma non \u00e8 cos\u00ec: John ha dato fuoco al cadavere su di un motoscafo in una caletta naturale, come quelle che i criminali complici di Danny hanno usato per trafficare droga e esseri umani. Grazie alla collaborazione di Meg che tiene tranquilla la madre John riesce a ingannare i colleghi di Polizia e DEA, spacciando la morte di Danny come il risultato di una vendetta da parte del boss locale per la sparizione del carico di cocaina.\nDopo diverse settimane le acque si sono calmate: Meg ha lasciato il fidanzato storico, il detective Marco Diaz, e si \u00e8 trasferita a New York, avendo accettato l'offerta di lavoro di un pool di avvocati conosciuto. Mamma Rayburn si \u00e8 messa il cuore in pace confessando i suoi peccati all'ex detective Potts, incaricato dell'indagine sulle percosse a Danny tanti anni prima, il quale finse di credere alle bugie dei Rayburn per non dover arrestare il suo amico Robert, precedentemente compagno nella marina militare. John Rayburn ha raccontato una versione molto edulcorata di tutta la storia ad un comitato elettorale: sta per considerare la candidatura a sceriffo della Contea.\nMentre John e i suoi sono a cena all'aperto nei pressi della loro casa uno sconosciuto con la faccia allucinata si avvicina dal buio. \u00c8 il figlio di Danny.\nDistribuzione.\nUn teaser trailer \u00e8 stato diffuso il 23 ottobre 2014, mentre il full trailer \u00e8 stato distribuito il 10 febbraio 2015. La serie \u00e8 stata presentata in anteprima nel febbraio 2015 nella sezione \"Berlinale Special Galas\" del 65\u00ba Festival di Berlino. In Italia \u00e8 disponibile su Netflix dal 22 ottobre 2015."}
{"id": "5316749", "revid": "767487", "url": "https://it.wikipedia.org/wiki?curid=5316749", "title": "Christian Ch\u00e1vez", "text": "Carriera.\nNel 2002 \u00e8 nel cast della telenovela \"Clase 406\", in cui recita accanto a Dulce Mar\u00eda, Anah\u00ed e Alfonso Herrera.\nProprio con questi artisti, dal 2004 al 2009 ha fatto parte del gruppo pop RBD, che ha ottenuto successo in tutto il mondo. Parallelamente, dal 2004 al 2006 ha recitato nella telenovela \"Rebelde\", trasmessa anch'essa in tutto il mondo.\nDal 2009, dopo lo scioglimento degli RBD, ha continuato a cantare e recitare. Ha pubblicato un album solista nel 2010.\nHa recitato nelle terza stagione della serie televisiva messicana \"La casa de las flores\", creata e diretta da Manolo Caro e distribuita da Netflix nel 2020, in cui ha impersonato \"Patricio Lascurain\", conosciuto come \"Pato\", uno dei personaggi protagonisti del flash back ambientato negli anni settanta e anni ottanta del XX secolo. Rappresenta un ragazzo aperamente gay, che tenta di strappare il ragazzo di cui \u00e8 innamorato dal matrimonio d'interesse, combinato dai genitori, con l'amica \"Virginia de la Mora\".\nVita personale.\nAll'et\u00e0 di ventiquattro anni \u00e8 stato vittima di un outing, quando, nel marzo 2007, un periodico messicano ha pubblicato delle fotografie in cui si scambiava degli anelli con un altro uomo (in seguito identificato come il marito B.J. Murphy, incontrato in Canada durante le riprese della telenovela \"Rebelde\", dopo un rapporto concluso con Gianni Parra), che la rivista indicava essere un fidanzato canadese. Le foto erano state scattate nel 2005, anno in cui i matrimoni tra persone dello stesso sesso sono diventati legali in Canada. Ci furono significative speculazioni su come le fotogrefie potessero essere entrate in possesso della stampa, poich\u00e9 la cerimonia includeva solo i membri pi\u00f9 stretti della famiglia.\nNell'ottobre 2006 l'attore aveva negato le voci relative alla sua omosessualit\u00e0, ma, in seguito all'episodio, in un messaggio riportato dal sito web di RBD, ha dichiarato che le foto mostravano una parte di lui che non era stato ancora pronto ad affrontare pubblicamente. Il messaggio venne interpretato come la decisione di Ch\u00e1vez fare coming out e fece notizia a causa delle radici cattoliche e tradizionalmente conservatrici del Messico.. Venne descritto come la prima figura di alto profilo nel mondo dello spettacolo messicano a dichiararsi pubblicamente gay.\nNel giugno 2007 in un'intervista all'emittente \"Televisa\", ha affermato che la decisione di fare coming out gli ha consentito di iniziare un processo di rinascita, che gli\u00e0 consentito di lasciarsi alle spalle le cose negative e iniziare una vita meravigliosa."}
{"id": "5316768", "revid": "297745", "url": "https://it.wikipedia.org/wiki?curid=5316768", "title": "Progno d'Illasi", "text": ""}
{"id": "5316774", "revid": "712828", "url": "https://it.wikipedia.org/wiki?curid=5316774", "title": "Montagne di Angmar", "text": ""}
{"id": "5316777", "revid": "767487", "url": "https://it.wikipedia.org/wiki?curid=5316777", "title": "Christopher Uckermann", "text": "Carriera.\nNel 2000 recita come attore bambino nella serie TV \"\u00a1Amigos X Siempre!\" accanto a Belinda.\nScrive e interpreta il brano-tema della telenovela \"Aventuras En El Tiempo\" nel 2001.\nNel 2004 entra nel cast della telenovela messicana \"Rebelde\" e ottiene successo in tutto il mondo al pari dei suoi \"compagni\" Anah\u00ed, Dulce Mar\u00eda, Alfonso Herrera, Maite Perroni e Christian Ch\u00e1vez.\nProprio con questi artisti forma il gruppo musicale RBD, anch'esso acclamato nel mondo latino e non solo.\nNel 2009 il gruppo RBD si \u00e8 sciolto ma Uckermann ha continuato a cantare e recitare, pubblicando un album solista nel 2010."}
{"id": "5316778", "revid": "599013", "url": "https://it.wikipedia.org/wiki?curid=5316778", "title": "Jesus Correia", "text": "Carriera.\nClub.\nHa trascorso l'intera carriera nel campionato portoghese, giocando sempre con la maglia dello Sporting Lisbona.\nCon Fernando Peyroteo, Albano Narciso Pereira, Manuel Vasques e Jos\u00e9 Travassos form\u00f2 il quintetto noto come i \"Cinco Violinos\" che fecero le fortune dello negli anni trenta e quaranta del XX secolo.\nNazionale.\nHa collezionato 13 presenze con la maglia della Nazionale."}
{"id": "5316780", "revid": "830939", "url": "https://it.wikipedia.org/wiki?curid=5316780", "title": "Alfred Brinckmann", "text": "Il suo maggiore successo fu la vittoria nel torneo di Berlino 1927, davanti a Bogoljubov, Nimzowitsch e Saemisch.\nNel periodo 1921-1949 partecip\u00f2 alla finale di otto Campionati tedeschi mentre nel periodo del dopoguerra fu uno dei principali artefici della riorganizzazione della Federazione tedesca di scacchi (\"Deutscher Schachbund\"), della quale fu segretario dal 1950 al 1967. \nScrisse diversi libri di scacchi, tra cui le biografie di Efim Bogoljubov, Siegbert Tarrasch e Kurt Richter.\nNel 1953 la FIDE gli attribu\u00ec il titolo di Maestro Internazionale."}
{"id": "5316783", "revid": "965985", "url": "https://it.wikipedia.org/wiki?curid=5316783", "title": "Christopher Von Uckermann", "text": ""}
{"id": "5316788", "revid": "1160255", "url": "https://it.wikipedia.org/wiki?curid=5316788", "title": "Ant\u00f3nio Feliciano", "text": "Carriera.\nNazionale.\nHa collezionato 14 presenze con la maglia della Nazionale."}
{"id": "5316791", "revid": "79640382", "url": "https://it.wikipedia.org/wiki?curid=5316791", "title": "Episodi de L'ispettore Barnaby (diciassettesima stagione)", "text": "La diciassettesima stagione del telefilm L'ispettore Barnaby \u00e8 andata in onda nel Regno Unito dal 28 gennaio al 18 febbraio 2015 sul network ITV.\nIn lingua italiana \u00e8 stata trasmessa in prima visione in Svizzera su RSI LA1 dal 29 novembre al 20 dicembre 2015. \nIn Italia la serie \u00e8 stata trasmessa da LA7, dal 27 febbraio al 19 marzo 2016."}
{"id": "5316793", "revid": "599013", "url": "https://it.wikipedia.org/wiki?curid=5316793", "title": "Francisco dos Santos (calciatore 1904)", "text": "Carriera.\nNazionale.\nHa collezionato 2 presenze con la maglia della Nazionale."}
{"id": "5316797", "revid": "110157", "url": "https://it.wikipedia.org/wiki?curid=5316797", "title": "The Joy of Motion", "text": "The Joy of Motion \u00e8 il terzo album in studio del gruppo musicale statunitense Animals as Leaders, pubblicato dalla Sumerian Records il 24 marzo 2014 in Europa, il giorno seguente negli Stati Uniti d'America e il 28 marzo in Australia. "}
{"id": "5316799", "revid": "6923", "url": "https://it.wikipedia.org/wiki?curid=5316799", "title": "Villa Spadolini a Montici", "text": "Villa Spadolini si trova a Firenze, in via Pian dei Giullari 131. \u00c8 stata la storica dimora estiva della famiglia Spadolini.\nLa storia della villa.\nCostruita a pochi passi dalla Chiesa di Santa Margherita a Montici fu ristrutturata nell'Ottocento con gusto borghese. Le prime notizie della villa risalgono al 1489 quando Antonio Lanfredini compr\u00f2 una casa colonica da Iacopo di Giocondo del Giocondo per farne un'abitazione pi\u00f9 lussuosa. Nel 1574 la villa fu venduta da Bartolomeo Lanfredini a Rinaldo d'Antonio Baldesi e successivamente fin\u00ec nelle mani di ser Carlo di ser Prospero Bartoli da Bucine. Nel 1631 l'intero costruito venne ereditato dalle monache di Santa Maria del Latte di Montevarchi e dalla fine dell'Ottocento appartiene alla famiglia Spadolini. In particolare, Luigi Spadolini l'acquist\u00f2 e ne predispose una larga ristrutturazione. Gli Spadolini, che abitualmente risiedevano in via Cavour 28 a Firenze, utilizzavano l'edificio come residenza di campagna nei mesi estivi. Nel corso degli anni '30 del XX secolo, il fisiologo Igino Spadolini acquist\u00f2 anche la vicina Villa il Teatro. Numerosi ospiti furono accolti nella Villa, fra cui i fotografi Mario Nunes Vais (che abitava nella vicina Villa Nunes Vais) e Vittorio Alinari.\nAll'interno del podere della villa fu costruita a met\u00e0 degli anni '60 la residenza di Giovanni Spadolini che diverr\u00e0 la sede della Fondazione Nuova Antologia.\nLa villa oggi appartiene agli eredi di Paolo Spadolini.\nLa villa e l'opera di Guido Spadolini.\nIl giardino della Villa e l'ampio podere che si estendeva fino a via Pietro Tacca furono i primi luoghi dove Guido Spadolini, figlio di Luigi e padre di Giovanni, Paolo e Pierluigi Spadolini, pot\u00e9 sperimentare la sua pittura, soprattutto nel primo decennio del XX secolo. Grazie alla prolifica attivit\u00e0 pittorica di Guido Spadolini \u00e8 possibile ricostruire sia la vita rurale e contadina che si svolgeva intorno alla villa sia il tessuto urbano di Pian dei Giullari."}
{"id": "5316800", "revid": "889336", "url": "https://it.wikipedia.org/wiki?curid=5316800", "title": "Liberto Dos Santos", "text": ""}
{"id": "5316802", "revid": "6923", "url": "https://it.wikipedia.org/wiki?curid=5316802", "title": "Charles Rabemananjara", "text": "Ha ricoperto la carica di Primo ministro del Madagascar dal 20 gennaio 2007 al 17 marzo 2009."}
{"id": "5316805", "revid": "203463", "url": "https://it.wikipedia.org/wiki?curid=5316805", "title": "L\u00fcttich", "text": ""}
{"id": "5316823", "revid": "767487", "url": "https://it.wikipedia.org/wiki?curid=5316823", "title": "Mat\u00edas Mirabaje", "text": "Caratteristiche tecniche.\nGioca come centrocampista offensivo."}
{"id": "5316827", "revid": "305248", "url": "https://it.wikipedia.org/wiki?curid=5316827", "title": "Gety Tey", "text": ""}
{"id": "5316831", "revid": "1573940", "url": "https://it.wikipedia.org/wiki?curid=5316831", "title": "Crocodylus suchus", "text": "Il coccodrillo del deserto o coccodrillo dell'Africa occidentale (Crocodylus suchus) \u00e8 un rettile appartenente alla famiglia dei Crocodilidi.\nTassonomia.\nLa specie \u00e8 stata classificata da \u00c9tienne Geoffroy Saint-Hilaire nel 1807, scoprendo le differenze tra i teschi di un coccodrillo del deserto mummificato e uno del coccodrillo del Nilo. Questa specie \u00e8 stata considerata a lungo come una sottospecie del coccodrillo del Nilo, ma uno studio del 2011 ha dimostrato che tutti i coccodrilli mummificati egiziani esaminati appartenevano a una specie diversa.\nRapporti con l'uomo.\n\u00c8 stato allo stesso tempo odiato e venerato dagli uomini, in particolare in Egitto, dove i coccodrilli erano mummificati e adorati. Gli antichi Egizi adoravano Sobek, dio coccodrillo associato alla fertilit\u00e0, protezione, e alla potenza del faraone. \nSecondo Erodoto, nel V secolo a.C., alcuni egiziani avevano coccodrilli come animali da compagnia. Essi erano consapevoli della differenza tra il coccodrillo del deserto e il coccodrillo del Nilo, il \"C. suchus\" essendo pi\u00f9 piccolo e maneggevole, era pi\u00f9 facile da catturare e domare.\nDistribuzione e habitat.\nCome dice il nome, \u00e8 diffuso nell'Africa occidentale, anche se non \u00e8 l'unica specie: questa parte del continente \u00e8 abitata anche dal ben pi\u00f9 conosciuto e imponente coccodrillo del Nilo (\"Crocodylus niloticus\"), con cui \u00e8 spesso confuso, data la somiglianza e che, per molto tempo, ne \u00e8 stato considerato la stessa specie; poi la zona \u00e8 popolata anche dal coccodrillo nano (\"Osteolaemus tetraspis\"), o osteolemo, pi\u00f9 piccolo."}
{"id": "5316833", "revid": "1924342", "url": "https://it.wikipedia.org/wiki?curid=5316833", "title": "Our Lives", "text": "Our Lives \u00e8 una canzone del gruppo alternative rock statunitense The Calling, pubblicata come singolo di lancio del loro secondo album \"Two\" nel 2004. Ha raggiunto la posizione numero 13 della Official Singles Chart nel Regno Unito, mentre ha avuto meno successo negli Stati Uniti, fallendo l'accesso alla Billboard Hot 100. La canzone \u00e8 stata utilizzata nella colonna sonora della breve serie televisiva \"Clubhouse\" della CBS."}
{"id": "5316836", "revid": "110157", "url": "https://it.wikipedia.org/wiki?curid=5316836", "title": "The Cool Sound of Pepper Adams", "text": "The Cool Sound of Pepper Adams \u00e8 un album di Pepper Adams, pubblicato dalla Regent Records nel gennaio del 1958. \nNel 1984 la Savoy Records ripubblic\u00f2 l'ellep\u00ec con il titolo di \"Pure Pepper\" con un brano bonus aggiunto."}
{"id": "5316853", "revid": "697352", "url": "https://it.wikipedia.org/wiki?curid=5316853", "title": "Treg Brown", "text": " Pioniere nell'attivit\u00e0 di progettista del suono, inizi\u00f2 la sua carriera come montatore degli effetti sonori per Cecil B. DeMille, nei film \"Il segno della croce\" (1932) e \"Cleopatra\" (1934), e lavor\u00f2 nei decenni ad oltre mille film, per lo pi\u00f9 cortometraggi d'animazione. \u00c8 infatti noto per aver curato montaggio, collage sonoro ed effetti sonori di gran parte dei corti animati distribuiti dalla Warner Bros. dal 1933 al 1965. Ai premi Oscar 1966 vinse l'Oscar al miglior montaggio sonoro per il suo lavoro sul film di Blake Edwards \"La grande corsa\" (1965). Termin\u00f2 l'attivit\u00e0 nel 1979 dopo aver lavorato al montaggio del film \"Super Bunny in orbita!\"."}
{"id": "5316854", "revid": "785863", "url": "https://it.wikipedia.org/wiki?curid=5316854", "title": "Tregoweth Brown", "text": ""}
{"id": "5316855", "revid": "767487", "url": "https://it.wikipedia.org/wiki?curid=5316855", "title": "Artur Dyson", "text": "Carriera.\nClub.\nHa trascorso l'intera carriera nel campionato portoghese.\nNazionale.\nHa collezionato 4 presenze con la maglia della Nazionale."}
{"id": "5316858", "revid": "599013", "url": "https://it.wikipedia.org/wiki?curid=5316858", "title": "Things Will Go My Way", "text": "Things Will Go My Way \u00e8 il secondo singolo estratto dall'album \"Two\" del gruppo alternative rock statunitense The Calling. Ha raggiunto la posizione numero 34 della Official Singles Chart nel Regno Unito, mantenendola per due settimane. "}
{"id": "5316865", "revid": "124123", "url": "https://it.wikipedia.org/wiki?curid=5316865", "title": "Sandy Fitzpatrick", "text": "Carriera.\nFitzpatrick nacque a Paisley in Scozia, tuttavia egli crebbe in Canada a Toronto. Inizi\u00f2 a giocare ad hockey militando nella Ontario Hockey Association vestendo per due anni la maglia dei Guelph Royals, mentre fino al 1965 milit\u00f2 nei Kitchener Rangers, formazione du cui fu anche capitano.\nNella primavera di quell'anno fece il proprio esordio fra i professionisti debuttando in National Hockey League con i New York Rangers disputando quattro partite, mentre pochi giorni pi\u00f9 tardi fu mandato in prestito ai St. Paul Rangers della Central Hockey League, formazione con cui vinse nel l'Adams Cup. Nelle due stagioni successive rest\u00f2 sempre nell'organizzazione dei Rangers giocando nei farm team della CHL.\nNell'estate del 1967 in occasione dell'NHL Expansion Draft Fitzpatrick venne selezionato dai Minnesota North Stars, una delle sei nuove franchigie iscritte alla NHL al termine dell'era delle Original Six. Gioc\u00f2 in NHL soli trenta incontri nella stagione 1967-68, mentre per la maggior parte dei due anni con cui rimase legato alla franchigia del Minnesota fu prestato in CHL ai Memphis South Stars.\nNel 1969 lasci\u00f2 definitivamente la NHL per trasferirsi ai San Diego Gulls, formazione della Western Hockey League. Vi rimase per tre stagioni fino al ritiro giunto nel 1972."}
{"id": "5316867", "revid": "729019", "url": "https://it.wikipedia.org/wiki?curid=5316867", "title": "Sindrome di Allan-Herndon-Dudley", "text": "La sindrome di Allan-Herndon-Dudley e una rara forma di ipotiroidismo congenito X-linked caratterizzata da ipoplasia e ritardo mentale.\n\u00c8 dovuta alla mutazione del gene SLC16A2 che produce una proteina che trasporta l'ormone tiroideo T3 al sistema nervoso centrale. Questo ormone \u00e8 fondamentale per il corretto sviluppo dei neuroni e delle loro sinapsi. L'assenza o l'alterazione di questa proteina non permette il trasporto dell'ormone T3 al sistema nervoso centrale, di conseguenza lo sviluppo delle cellule nervose viene interrotto. Dato che l'ormone non viene trasportato al sistema nervoso centrale, si crea un eccesso di T3 nel sangue, che si va ad accumulare in altri organi, causando segni e sintomi aggiuntivi.\nI principali sintomi di questa sindrome sono: ipotonia (tono muscolare debole), ipoplasia muscolare (sottosviluppo di molti muscoli), spasticit\u00e0 degli arti inferiori, movimenti involontari degli arti inferiori, ritardo mentale e psicomotorio. Crescendo si sviluppano deformazioni muscolari chiamate contratture. A causa della spasticit\u00e0 degli arti inferiori e dei movimenti involontari degli arti inferiori i pazienti sono costretti a stare sulla sedia a rotelle.\nLa malattia viene ereditata per modalit\u00e0 X-linked recessiva e la sua prevalenza \u00e8 di 1/1.000.000\nIl trattamento \u00e8 sintomatico e di supporto."}
{"id": "5316868", "revid": "767487", "url": "https://it.wikipedia.org/wiki?curid=5316868", "title": "Anything (The Calling)", "text": "Anything \u00e8 il terzo singolo estratto dall'album \"Two\" del gruppo alternative rock statunitense The Calling. Si tratta dell'ultimo singolo pubblicato dal gruppo prima dello scioglimento avvenuto nel 2005. "}
{"id": "5316872", "revid": "944090", "url": "https://it.wikipedia.org/wiki?curid=5316872", "title": "Archivi Nazionali Francesi", "text": ""}
{"id": "5316875", "revid": "599013", "url": "https://it.wikipedia.org/wiki?curid=5316875", "title": "Jaime Gon\u00e7alves", "text": "Carriera.\nNazionale.\nHa collezionato 2 presenze con la maglia della Nazionale."}
{"id": "5316876", "revid": "287204", "url": "https://it.wikipedia.org/wiki?curid=5316876", "title": "David Loggan", "text": "Biografia.\nApprendista di Willem Hondius, oper\u00f2 inizialmente nella sua citt\u00e0 natale. Dal 1656 al 1663 visse ad Amsterdam, dove studi\u00f2 alla scuola di Crispijn van de Passe II. In questo periodo lavor\u00f2 anche in Danimarca, secondo Gerson, e a Utrecht. Nel 1662 esegu\u00ec le incisioni per il frontespizio del \"Libro di Preghiera Comune\". Dal 1663 al 1665, oper\u00f2 a Londra, dove era giunto con Abraham Bloteling, Gerard Valck e Michael Burghers. Collabor\u00f2 in questo periodo con Everhardus Kickius alla realizzazione dell'opera \"Oxonia Illustrata\", che conteneva vedute a volo d'uccello dei collegi di Oxford e che pubblic\u00f2 nel 1675, ottenendo licenza di venderla per 15 anni. Nel 1665 si trasfer\u00ec a Nuffield, rimanendovi fino al 1675. Nel 1669 fu nominato \"scultore pubblico\" dell'Universit\u00e0 di Oxford, avendo alle sue dipendenze Michael Burghers, che gli successe nel 1694. Forn\u00ec, inoltre, all'Oxford University Press una macchina da stampa per realizzare illustrazioni a partire da incisioni su rame ed \u00e8 probabilmente sua la lastra pi\u00f9 antica presente negli archivi dell'OUP: il frontespizio di un'edizione di \"Aesop\" (1672). Nel 1675 ritorn\u00f2 a Londra, dove rest\u00f2 fino all'anno successivo. Dal 1676 al 1680 lavor\u00f2 ad Amsterdam e, probabilmente, trascorse gli anni successivi in Scozia. Nel 1690 pubblic\u00f2 il libro \"Cantabrigia Illustrata\", una raccolta documentante l'Universit\u00e0 di Cambridge e che gli valse il titolo di \"incisore dell'Universit\u00e0\". Spos\u00f2 Mrs.Jordan di Witney, in Oxfordshire, ed ebbe almeno un figlio, che fu membro del Magdalene College e Bachelor of Divinity nel 1707. Secondo Chalmers, mor\u00ec in Leicester Square, dove aveva trascorso l'ultimo periodo della sua vita.\nDavid Loggan realizz\u00f2 principalmente incisioni di ritratti, dimostrandosi un'artista particolarmente prolifico. Oltre alle incisioni, si dedic\u00f2 anche alla creazione di miniature su pergamena.\nFurono suoi allievi Edward Davis, Michiel van der Gucht e Robert White."}
{"id": "5316887", "revid": "726373", "url": "https://it.wikipedia.org/wiki?curid=5316887", "title": "Red Zone", "text": "Red Zone \u00e8 un videogioco sviluppato da Zyrinx e pubblicato nel 1994 da Time Warner Interactive per Sega Genesis e Sega Mega Drive. Il gioco, precedentemente noto come \"Hardwired\", \u00e8 stato recensito positivamente per la sua grafica e la colonna sonora composta da Jesper Kyd.\nModalit\u00e0 di gioco.\n\"Red Zone\" \u00e8 uno sparatutto con visuale dall'alto dal tema bellico terrorista ci vede alla guida di un elicottero Apache AH-64B nel tentativo di impedire al dittatore \"Madman Ivan Retovitz\" di conquistare il mondo tramite armi nucleari.\nNelle missioni a terra sempre con visuale dall'alto si \u00e8 al controllo di tre soldati senza uniforme, probabilmente mercenari con i seguenti nomi Shades, Rocco, e Mirage la donna.\n\"Red Zone\" apparentemente arcade richiede un approccio molto tattico in quanto il giocatore ha bassa disponibilit\u00e0 di armi, tempo e salute. Se uno dei soldati muore non c'\u00e8 modo di riportarlo in vita. Un sistema di password permette di riprendere la partita a inizio capitolo.\nTramite un particolare oggetto \u00e8 possibile giocare a un minigioco di \"Asteroids\" pilotando l'astronave di \"Sub-Terrania\"."}
{"id": "5316890", "revid": "767487", "url": "https://it.wikipedia.org/wiki?curid=5316890", "title": "Pietro Lorenzini", "text": "Carriera.\nEsordisce nel Monza in Seconda divisione il 21 ottobre 1923 nella partita Juventus Italia-Monza (2-1). Nella stagione 1924-1925 ha giocato con la maglia del Monza in Seconda Divisione, la seconda serie dell'epoca; rimane a Monza anche nella stagione 1925-1926, nel corso della quale gioca tutte e 20 le partite in programma nella serie cadetta segnando anche 10 gol, grazie ai quali diventa il capocannoniere stagionale dei brianzoli. Gioca in Seconda Divisione anche nella stagione 1926-1927: il campionato, vinto dal Monza, in questa stagione costituisce il terzo livello del calcio italiano in seguito alla nascita della Divisione Nazionale come primo livello. In questa stagione Lorenzini gioca in totale 13 partite (9 in campionato, 3 nel girone finale per la promozione ed una in Coppa Italia) senza mai segnare. Nella stagione 1927-1928, giocata nuovamente in seconda serie (in Prima Divisione) Lorenzini segna 5 gol in 11 presenze, mentre nella stagione 1928-1929 realizza 3 reti in 22 incontri. A seguito di un'ulteriore riforma dei campionati, a partire dalla stagione 1929-1930 la Prima Divisione diventa il terzo livello del calcio italiano dietro ai nascenti campionati di Serie A e Serie B: il Monza rimane in Prima Divisione, categoria in cui Lorenzini gioca altre due stagioni (la 1929-1930 e la 1930-1931) segnando altri 11 gol in 41 partite. Dal 1931 al 1934 ha giocato con la Pro Lissone, mentre nella stagione 1934-1935 \u00e8 tornato al Monza dove ha segnato 6 reti in 26 presenze."}
{"id": "5316892", "revid": "767487", "url": "https://it.wikipedia.org/wiki?curid=5316892", "title": "Adrienne (singolo)", "text": "Adrienne \u00e8 il secondo singolo estratto da \"Camino Palmero\", l'album di debutto della alternative rock statunitense The Calling.\nVideo musicale.\nIl video musicale della canzone mostra i The Calling che eseguendo il brano all'aperto, mentre un gruppo di persone sono in fila per \"cantare\"in duetto con Alex Band. Alla fine del video, una ragazza inciampa e fa cadere come tessere del domino tutte le persone in fila dietro di lei."}
{"id": "5316893", "revid": "599013", "url": "https://it.wikipedia.org/wiki?curid=5316893", "title": "V\u00edtor Gon\u00e7alves (1896)", "text": "Carriera.\nClub.\nHa trascorso l'intera carriera nel campionato portoghese.\nNazionale.\nHa collezionato 2 presenze con la maglia della Nazionale."}
{"id": "5316894", "revid": "300067", "url": "https://it.wikipedia.org/wiki?curid=5316894", "title": "Anna Stammberger", "text": ""}
{"id": "5316898", "revid": "599013", "url": "https://it.wikipedia.org/wiki?curid=5316898", "title": "Enrico Colombo (calciatore)", "text": "Caratteristiche tecniche.\nGiocava come terzino o mediano sinistro.\nBiografia.\nEra conosciuto come Colombo II perch\u00e9 nel Monza da qualche stagione giocava come difensore Luigi Colombo che era chiamato Colombo I.\nCarriera.\nI compagni di squadra lo chiamavano col nomignolo \"paciarisot\" (mangiarisotto).\nNel libro citato come fonte per i tabellini pubblicati \u00e8 stato indicato erroneamente come Colombo (I) nella stagione 1932-1933, mentre nella fotografia di squadra lui appare ed \u00e8 riconoscibilissimo.\nNella stagione 1924-1925 ha giocato con la maglia del Monza in Seconda Divisione. Ha esordito a Como il 30 novembre 1924 nella partita Como-Monza (1-0). Rimane a Monza fino nella stagione 1935-1936.\nCon il Monza in tutto gioca 223 partite di campionato e realizza 24 reti."}
{"id": "5316903", "revid": "1924342", "url": "https://it.wikipedia.org/wiki?curid=5316903", "title": "Could It Be Any Harder", "text": "Could It Be Any Harder \u00e8 il terzo singolo estratto da \"Camino Palmero\", l'album di debutto della alternative rock statunitense The Calling. Ha raggiunto la posizione numero 22 della classifica dei singoli in Italia."}
{"id": "5316921", "revid": "22475", "url": "https://it.wikipedia.org/wiki?curid=5316921", "title": "Shantae", "text": "Shantae \u00e8 un videogioco a piattaforme per Game Boy Color pubblicato nel 2002 da Capcom. Primo capitolo dell'omonima serie e considerato il successore spirituale di \"Monster World IV\", il gioco ha riscosso poco successo, sebbene abbia ricevuto critiche positive.\nNel 2013 il gioco \u00e8 stato distribuito per Nintendo 3DS tramite Virtual Console. Dopo la pubblicazione della conversione, la WayForward Technologies ha sviluppato diversi sequel di \"Shantae\" per DSiWare, iOS, Wii U, PlayStation 4, Xbox One e Microsoft Windows.\nTrama.\nNella citt\u00e0 di Scuttle Town, nelle terre di Sequin Land, avviene un improvviso attacco pirata organizzato dalla piratessa Risky Boots e dalla sua ciurma di Tinkerbats. La guardiana mezzo-genio della citt\u00e0, Shantae, si prende quindi l'incarico di mettere la citt\u00e0 in salvo e di sconfiggere i nemici. I pirati vogliono infatti rubare un motore a vapore dalla case del ricercatore di reliquie Mimic, zio di Shantae, per far s\u00ec che Risky Boots possa utilizzarla per potenziare i propri mezzi per controllare i sette mari. Mimic spiega a sua nipote Shantae che se Risky entrer\u00e0 in possesso delle quattro pietre elementali la macchina raggiunger\u00e0 il suo potere massimo creando un'arma inarrestabile. Shantae si mette cos\u00ec in viaggio per cercare di ottenere tutte le pietre prima di Risky Boots.\nLe quattro pietre si trovano all'interno di quattro labirinti. Shantae riesce a trovare la posizione di questi labirinti grazie alle indicazioni Sky e Bolo, suoi amici da sempre, incontrando nel frattempo nuovi alleati come la furba zombie Rottytops. Dopo aver ottenuto le quattro pietre ed essere giunta alla fine del quarto labirinto, Shantae viene attaccata da Risky Boots e privata di ognuna di esse. Per fermarla, Shantae trova la posizione del Nascondiglio di Risky utilizzando un telescopio noto come Sky Scope. Una volta trovato il nascondiglio, Shantae si teletrasporta l\u00ec e distrugge il Tinker Tank. Risky cerca di uccidere Shantae in un'ultima battaglia corpo a corpo, ma senza successo. Durante il cedimento del nascondiglio, Shantae scappa via e viene condotta al Regno dei Geni per il suo coraggio. Qui le pongono un'offerta: rimanere nel Regno dei Geni per sempre o tornare alla realt\u00e0. Alla fine Shantae sceglie di tornare alla realt\u00e0 a Scuttle Town, annunciando a Mimic la distruzione del motore a vapore per una buona causa."}
{"id": "5316944", "revid": "110157", "url": "https://it.wikipedia.org/wiki?curid=5316944", "title": "10 to 4 at The 5 Spot", "text": "10 to 4 at The 5 Spot \u00e8 un album a nome della \"Pepper Adams Quintet\", pubblicato dalla Riverside Records nel 1958. "}
{"id": "5316946", "revid": "933988", "url": "https://it.wikipedia.org/wiki?curid=5316946", "title": "Proximus Diamond Games 2015", "text": ""}
{"id": "5316947", "revid": "1573940", "url": "https://it.wikipedia.org/wiki?curid=5316947", "title": "Chiesa di Santa Lucia (Uzzano)", "text": "La chiesa di Santa Lucia, gi\u00e0 parrocchiale, sorge nell'omonima frazione di Uzzano, in Valdinievole, diocesi di Pescia, provincia di Pistoia.\nLa storia dell'edificio.\nUn primo oratorio, custodito da un romito, sorse nella localit\u00e0 di Terrarossa probabilmente gi\u00e0 in epoca medievale, nei pressi di un importante crocevia della Via Cassia e Clodia. Nel XVI secolo, fu fondata presso l'oratorio la Compagnia del SS. Sacramento, Santa Lucia e San Rocco, che ne nominava il cappellano. L'oratorio dipendeva dalla pieve di Uzzano. Il 26 ottobre 1784, con rescritto del granduca di Toscana Pietro Leopoldo, l'oratorio fu innalzato al rango di parrocchia, con il titolo di \"rettoria\". Il territorio della parrocchia fu costituito sottraendo competenze alle parrocchie della cattedrale di Pescia, di Uzzano, della Costa e del Torricchio. Nel 2012, con la costruzione della nuova chiesa dei Santi Lucia e Allucio in localit\u00e0 Fornaci, la chiesa di Santa Lucia ha perso la funzione parrocchiale.\nLe testimonianze artistiche.\nDi impostazione neoclassica, la chiesa ha raggiunto l'attuale volumetria nel 1842. Oggetto di numerosi interventi negli anni successivi, ha subito l'inversione dell'orientamento nel 1974, quando furono smantellati il vecchio presbiterio, gli altari laterali e la cantoria. Sotto la loggetta laterale, si trova un affresco, un tempo custodito sopra il portale principale, raffigurante Ges\u00f9 tra santa Lucia e san Rocco, attribuito a Jacopo Ligozzi. L'altare di sinistra, dedicato alla Madonna delle Grazie, custodisce l'affresco di una \"Vergine con Bambino\" attribuita a Nicodemo Ferrucci. L'organo, costruito nel 1905 da Emanuele Tofanelli di Viareggio, \u00e8 stato trasferito nella Chiesa dei Santi Lucia e Allucio. La torre campanaria fu costruita nel 1938 su progetto di Umberto Pergola, al posto di una precedente, abbattuta perch\u00e9 dichiarata pericolante. Le campane, fuse nel 1941 dalla ditta Lera Serafino di Lucca, sono state collocate nel nuovo campanile. \nBibliografia.\nAlberto Maria Onori, Guida al territorio di Uzzano, Pontari editore 2009."}
{"id": "5316949", "revid": "92723", "url": "https://it.wikipedia.org/wiki?curid=5316949", "title": "Anatolij Aleksandrovi\u010d Bannik", "text": ""}
{"id": "5316951", "revid": "767487", "url": "https://it.wikipedia.org/wiki?curid=5316951", "title": "Ditshetlho", "text": ""}
{"id": "5316953", "revid": "203463", "url": "https://it.wikipedia.org/wiki?curid=5316953", "title": "Era primaria", "text": ""}
{"id": "5316959", "revid": "599013", "url": "https://it.wikipedia.org/wiki?curid=5316959", "title": "Jean-Pierre Voisin", "text": ""}
{"id": "5316960", "revid": "599013", "url": "https://it.wikipedia.org/wiki?curid=5316960", "title": "Jean Emery", "text": ""}
{"id": "5316973", "revid": "116134882", "url": "https://it.wikipedia.org/wiki?curid=5316973", "title": "Episodi di The Americans (terza stagione)", "text": "La terza stagione della serie televisiva The Americans \u00e8 stata trasmessa in prima visione assoluta negli Stati Uniti dal canale FX dal 28 gennaio al 22 aprile 2015.\nIn Italia la stagione \u00e8 stata trasmessa in prima visione satellitare da Fox, canale a pagamento della piattaforma Sky, dal 30 ottobre 2015 al 15 gennaio 2016.\nMadre e figlia.\nTrama.\nElizabeth incontra un ex agente della CIA, che le consegna una lista con i nomi di alcuni agenti. Tuttavia, dopo l'incontro, Elizabeth viene seguita da Gaad e da un altro agente, si scontra con loro, ferendo se stessa e i due agenti, e perde la lista. Pi\u00f9 tardi, Philip ed Elizabeth incontrano il loro mentore Gabriel (Frank Langella), che consiglia loro di far arruolare Paige. Philip, contrario all'idea, litiga con Elizabeth. Annalise confessa a Philip di essersi innamorata di Yousaf; nonostante questo l'uomo le chiede di continuare a estorcere informazioni all'ufficiale. Mentre Annalise ha un rapporto sessuale con Yousaf, gli confessa di essere una spia e l'uomo la strangola. Philip arriva troppo tardi per salvarla, ma offre comunque il suo aiuto a Yousaf. Nel frattempo, Stan partecipa a un incontro dell'EST, ma si rifiuta di accettare le loro idee.\nLa valigia.\nTrama.\nPhilip ed Elizabeth si sbarazzano del corpo di Annelise. La sua morte lascia Philip sconvolto, e lo convince che arruolare Paige non sia una buona idea. Nina, arrestata per tradimento, \u00e8 rinchiusa in una prigione a Mosca e deve condividere la sua cella con un'altra donna che afferma di essere innocente. Furioso con Stan per l'arresto della donna, Oleg lo affronta in un vicolo, minacciando di ucciderlo, ma alla fine lo lascia andare. Stan, sconvolto, chiama Sandra, sperando di farle presto visita. Gaad ordina a Stan di occuparsi di Zinaida, una disertrice dell'Istituto per gli studi sull'America e sul Canada.\nCasa in vendita.\nTrama.\nSotto copertura, Philip ed Elizabeth riescono a piazzare una cimice nel telefono cellulare di un bersaglio, sperando di ottenere informazioni su come recuperare la lista perduta. Questo li mette ancora pi\u00f9 in pericolo di essere scoperti dall'FBI e dalla CIA, dovendo seguire essi stessi il segnale. Elizabeth viene seguita e messa in trappola, ma Philip e il KGB riescono a salvarla. A casa, il dolore derivato dall'attacco precedente diventa insopportabile e Philip \u00e8 costretto a estrarle alcuni denti rotti. Oleg non sa se rimanere in America o tornare in Russia, ma alla fine decide di rimanere.\nGuerra fredda in famiglia.\nTrama.\nDopo aver scoperto che il loro bersaglio ha assunto Kimmy, figlia del capo della task force afghana della CIA, come babysitter, Philip \u00e8 incaricato di arruolarla nonostante questa abbia quasi la stessa et\u00e0 di Paige. Nina viene spinta a ottenere una confessione dalla sua compagna di cella, Evi. Stan rivela pubblicamente la sua opinione durante un incontro dell'ETS, successivamente una donna di nome Tori gli chiede un appuntamento. Il compleanno di Paige si sta avvicinando e la ragazza chiede ai genitori di poter invitare a cena il reverendo Tim e sua moglie. Durante la cena, Paige rivela ai genitori di voler essere battezzata e i due ospiti appoggiano la sua decisione. Pi\u00f9 tardi, Philip ed Elizabeth pensano che Paige abbia teso loro una trappola chiedendo di invitare a cena la coppia.\nLa coscienza.\nTrama.\nKimmy invita Philip a casa sua una sera in cui i suoi genitori non ci sono. Gabriel gli fornisce marijuana afgana e gli consiglia di ottenere informazioni dalla ragazza e di reclutare Paige, che ora vuole acquistare un vestito per il battesimo. Philip trova la ventiquattrore del padre di Kimmy che si rivela perfetta per piazzarvi una cimice. Elizabeth aiuta Lisa, un'impiegata della Northrop, ad ottenere una posizione lavorativa migliore, uccidendo un altro impiegato. Stan chiede aiuto a Oleg per scoprire se Zinaida sia in realt\u00e0 una spia russa che si finge disertore, promettendogli il rilascio di Nina come moneta di scambio.\nRinato.\nTrama.\nPaige viene battezzata dal reverendo Tim, alla presenza di Philip ed Elizabeth. Pi\u00f9 tardi, Tori e Stan cenano a casa dei Jenning, e nonostante Stan ammetta di considerare Sandra ancora sua moglie, lui e Tori hanno un rapporto sessuale. Gabriel rivela a Philip che il suo figlio illegittimo \u00e8 ora un soldato in Afghanistan; questo costringe Philip ad aumentare le sue visite a casa di Kimmy per controllare la cimice, e Kimmy cerca di sedurlo. Nel frattempo, Nina si finge vulnerabile per spingere Evi a confessare il tradimento del suo fidanzato. Evi cade nella sua trappola e Nina viene ricompensata con un lauto pasto.\nWalter Taffet.\nTrama.\nDopo aver scoperto la passeggiata di Elizabeth e Paige nel quartiere dove viveva Gregory, Philip affronta sua moglie. Durante un incontro, Gaad scopre la cimice di Marta e l'ufficio si impegna in una caccia alla talpa. L'angoscia di Martha preoccupa Philip. Stan condivide con suo figlio una storia del suo passato. Paige inizia ad esplorare la storia della discriminazione razziale. Philip rivela a Elizabeth di avere un figlio illegittimo.\nCessione.\nTrama.\nPhilip, Elizabeth e Reuben rapiscono due uomini, Todd e Venter, i quali sono sospettati di aver pianificato gli attacchi contro il movimento anti-Apartheid. Reuben uccide Venter, mentre Todd viene risparmiato quando rivela la posizione della bomba che non \u00e8 riuscito a far esplodere. Walter Taffet, l'inquirente che si occupa dell'indagine sulla cimice, interroga lo staff di Gaad, inclusa Martha che pi\u00f9 tardi affronta \"Clark\", smascherando la copertura di Philip. Elizabeth chiede aiuto a Gabriel per far ritirare dall'Afganistan Misha, il figlio di Philip. A Nina viene concessa una riduzione di pena, con la possibilit\u00e0 di totale amnistia nel caso in cui la donna riesca a rendere pi\u00f9 produttive le ricerche del fisico russo Anton Baklonov. La donna incontra inoltre Vasil, l'ex capo della \"Rezidentura\", che non l'ha ancora perdonata.\nIl cacciatore di androidi.\nTrama.\nElizabeth rivela ad Hans che Todd lo ha visto nel luogo dove Venter \u00e8 stato ucciso. Essendo preoccupato di venire escluso dalla altre missioni, Hans rintraccia Todd e lo uccide. Martha, che sembra determinata ad agire come se nulla fosse successo, rivela a Philip che il Robot della posta dell'FBI \u00e8 stato mandato in manutenzione dopo che l'agente Gaad lo ha calciato e rotto. Philip ed Elizabeth si recano presso la struttura che si occupa della manutenzione per inserire una microspia all'interno del robot. Tuttavia vengono scoperti da Betty, un'anziana donna che si trova l\u00ec perch\u00e9 solita lavorare sui registri contabili nel mezzo della notte. Betty racconta ad Elizabeth molti dettagli della sua vita e della sua famiglia; commossa dalla sincerit\u00e0 della donna, Elizabeth le rivela di essere una spia russa prima di permettere a Betty, la quale sa che verr\u00e0 uccisa, di ingerire tutte le sue medicine. Stan e Oleg raggiungono un tentato accordo per provare che Zinaida sia una talpa sovietica e assicurare in questo modo la libert\u00e0 di Nina.\nStoccata.\nTrama.\nZinaida lascia un messaggio nel bagno di un cinema, confermando di essere una spia. Nella fabbrica russa, Anton dice a Nina di aver bisogno di alcune fotografie per portare avanti il suo lavoro. Dopo aver recuperato una registrazione del padre di Kimmy, Philip ed Elizabeth scoprono che l'ISI, i servizi segreti pakistani, hanno inviato un agente negli Stati Uniti per discutere il coinvolgimento americano in Afghanistan. Elizabeth si trasferisce in un hotel per assicurare una futura infiltrazione. L'amicizia tra Henry e Stan si consolida, mentre Paige, incoraggiata dal reverendo Tim, affronta i suoi genitori riguardo alla loro segretezza. Elizabeth e Philip, messi alle strette, le confessano di essere spie russe, ma l'avvertono di non rivelarlo a nessuno.\nUna giornata di Anton Baklanov.\nTrama.\nMentre le pressioni aumentano nell'ufficio dell'FBI, Martha rivela a Philip di essere preoccupata per il suo colloquio con l'agente Taffet. Paige cerca di abituarsi alla sua nuova realt\u00e0. Gabriel informa Elizabeth che sua madre sta per morire, cosa che spinge Philip a premere per una visita. Mentre sta facendo progressi all'hotel, Elizabeth riceve un ultimatum dal marito di Lisa. Anton Baklanov si abbandona ancora di pi\u00f9 alla presa emotiva di Nina.\nSono Abassin Zadran.\nTrama.\nDopo aver scoperto che Paige ha preso alcune decisioni affrettate, Philip ed Elizabeth la affrontano. Stan \u00e8 oggetto di controversie in ufficio riguardo al suo rapporto con Nina. Elizabeth supervisiona la sua prima missione con Lisa e suo marito. Dopo che Paige ha espresso le sue frustrazioni, Philip ed Elizabeth decidono che debba accompagnare Elizabeth in Russia. I Jennings si fingono agenti della CIA per manipolare e raccogliere informazioni da Abassin Zadran. Mentre Martha diventa ancora pi\u00f9 irrequieta, Philip prova a mettere in atto un piano rischioso.\n8 marzo 1983.\nTrama.\nElizabeth e Paige si recano in Germania, dove possono incontrare la madre di Elizabeth ma, sebbene quest'ultima creda che il viaggio abbia aiutato Paige ad approfondire il legame familiare, sua figlia diventa ancora pi\u00f9 spaventata. Philip visita Gene, l'addetto ai computer dell'FBI, uccidendolo fingendo un suicidio, in modo che questo ponga fine alle indagini di Taffet. Stan rivela a Gaad il suo accordo per liberare Nina, rivelando che Zinaida \u00e8 una spia. Tuttavia il suo piano fallisce e viene quasi licenziato dall'FBI. Philip discute dei recenti eventi con Elizabeth, la quale viene distratta dal discorso di Reagan in televisione che definisce l'URSS \"l'impero del male\". Nel frattempo, una sconvolta Paige chiama il suo reverendo per rivelargli che i suoi genitori sono russi."}
{"id": "5316982", "revid": "767487", "url": "https://it.wikipedia.org/wiki?curid=5316982", "title": "Elliott Yamin", "text": "Biografia.\nYamin \u00e8 nato a Los Angeles ed \u00e8 di origini ebree-iraqene da parte del padre e aschenazita da parte della madre.\nQuando aveva 11 anni si \u00e8 trasferito con la famiglia a Richmond (Virginia), dove \u00e8 cresciuto con la madre dall'et\u00e0 di 14.\nHa partecipato alla quinta edizione del programma televisivo musicale statunitense \"American Idol\", classificandosi terzo. Nel marzo 2007 ha pubblicato l'eponimo album di debutto, che ha raggiunto la posizione #3 della classifica Billboard 200. In particolare il singolo che gli ha dato successo \u00e8 stato \"Wait for You\".\nNel maggio 2009 ha pubblicato il suo secondo album in studio \"Fight for Love\", anticipato dal singolo omonimo uscito in febbraio.\nHa pubblicato anche alcune raccolte natalizie nel corso della sua carriera.\nNel gennaio 2011 ha pubblicato il suo terzo disco in Giappone, diffuso anche negli Stati Uniti con un altro titolo nel 2012."}
{"id": "5316988", "revid": "123982512", "url": "https://it.wikipedia.org/wiki?curid=5316988", "title": "Tommy Lawrence", "text": "Carriera.\nClub.\nCresciuto nel Warrington Town, nel 1957 viene ingaggiato dal Liverpool.\nAl termine della stagione 1961-1962, Lawrence con i \"Reds\" ottiene la promozione in massima serie a cui segue, due anni dopo, la vittoria del campionato nella stagione 1963-1964.\nNella stagione seguente vince la FA Cup e il Charity Shield, titolo condiviso con il West Ham.\nNella stagione 1965-1966 vince il suo secondo campionato nazionale e il Charity Shield, titolo condiviso con il Manchester United.\nNella stagione seguente vince il suo terzo Charity Shield consecutivo.\nNel 1971 passa al Tranmere Rovers, club in cui militer\u00e0 sino al 1974 per poi chiudere la carriera agonistica nel Chorley.\nNazionale.\nDopo una presenza nella nazionale Under-23 di calcio della Scozia, Lawrence collezion\u00f2 tre presenze con la nazionale maggiore tra il 1963 e il 1969.\nDopo il ritiro.\nDopo essersi ritirato, Lawrence ha lavorato nel controllo qualit\u00e0 e ha avuto un figlio, Stephen.\nNel febbraio 2015, Lawrence \u00e8 stato intervistato in strada da un giornalista della BBC, Stuart Flinders, che chiedeva ai passanti pi\u00f9 anziani se ricordassero il derby della stagione 1966-1967 tra Liverpool e . Lawrence, che non era stato riconosciuto dal giornalista, rispose \"Me lo ricordo, ci ho giocato\", suscitando la sorpresa reazione di Flinders. Il video della curiosa intervista divenne virale.\nLawrence \u00e8 scomparso il 9 gennaio 2018 all'et\u00e0 di 77 anni."}
{"id": "5316990", "revid": "599013", "url": "https://it.wikipedia.org/wiki?curid=5316990", "title": "Jo\u00e3o Pedro Azevedo Silva", "text": "Caratteristiche tecniche.\nGioca come difensore centrale."}
{"id": "5317002", "revid": "827882", "url": "https://it.wikipedia.org/wiki?curid=5317002", "title": "Plays the Compositions of Charlie Mingus", "text": "Plays the Compositions of Charlie Mingus \u00e8 un album di Pepper Adams, pubblicato dalla Jazz Workshop Records nel 1964. \nTracce.\nBrani composti da Charles Mingus"}
{"id": "5317013", "revid": "767487", "url": "https://it.wikipedia.org/wiki?curid=5317013", "title": "Acoustic (Above &amp; Beyond)", "text": "Acoustic \u00e8 il terzo album del gruppo trance Inglese Above &amp; Beyond, pubblicato il 28 gennaio 2014 dalla Anjunabeats.\nCuriosit\u00e0.\nLa traccia \"Making Plans\" \u00e8 cantata da Tony McGuinness, membro del trio Above &amp; Beyond."}
{"id": "5317015", "revid": "110157", "url": "https://it.wikipedia.org/wiki?curid=5317015", "title": "Darn That Dream", "text": "Darn That Dream \u00e8 un brano musicale del 1939 con musica di Jimmy Van Heusen ed il testo di Eddie DeLange.\nStoria.\nLa canzone \u00e8 stata introdotta per la prima volta da Benny Goodman e la sua orchestra nel musical di Broadway \"Swingin' the Dream\", un adattamento della commedia di William Shakespeare \"Sogno di una notte di mezza estate\".\nIl musical ebbe dei risultati deludenti, tanto che chiuse dopo solo 13 repliche con una perdita di 100.000 $. Del cast di interpreti facevano parte, tra gli altri: Louis Armstrong nel ruolo di Bottom; Maxine Sullivan nel ruolo di Titania; Butterfly McQueen nel ruolo di Puck; le Dandrige Sisters come fate; l'orchestra di Benny Goodman e il suo sestetto (inclusi Lionel Hampton e Fletcher Henderson). Alla creazione dello show avevano partecipato anche Agnes De Mille e Walt Disney.\nNonostante le critiche negative sull'opera, il brano venne inciso prima della chiusura dello spettacolo sia da Benny Goodman sia da Tommy Dorsey, con buoni risultati per entrambe le band. L'incisione di Goodman con la voce di Mildred Bailey raggiunse la vetta delle classifiche. All'epoca Jimmy Van Heusen era un compositore agli esordi, che lavorava da un anno come pianista per la Tin Pan Alley.\nDopo un breve periodo di scarsa diffusione negli anni Quaranta, il brano venne rilanciato da Miles Davis nel suo album \"Birth of the Cool\" e da allora si afferm\u00f2 come standard del repertorio jazz.\nAnalisi del brano.\nPer \"Darn That Dream\" Jimmy Van Heusen utilizza il modulo AABA standard. All'interno di tale vincolo, tuttavia, coglie l'opportunit\u00e0 di realizzare una melodia complessa con un brusco cambiamento di chiave nel \"bridge\", che passa dal SOL maggiore a MIb maggiore.\nEddie DeLange adatta alla metrica musicale un testo malinconico, in cui maledice il sogno di un amante affettuoso che per\u00f2 non si avvera mai. DeLange inizia tutte e quattro le sezioni con la parola \"darn\" (\"maledetto\") seguito da \"that dream\" (\"quel sogno\"), \"\"your lips\" \"(\"le tue labbra\"), \"that one-track mind of mine\" (\"quel mio pensiero a senso unico\") e infine \"that dream\" (\"quel sogno\").\" DeLange conclude ogni strofa A con il verso \"oh, darn that dream\" (\"oh, maledetto quel sogno\"), opportunamente chiudendo quelle strofe con il titolo del brano.\nIn chiusura del \"bridge\", DeLange chiarisce l'intera situazione dicendo \"\"just to change the mood I'm in, I'd welcome a nice old nightmare\u201d\" (\"Tanto per cambiare lo stato d'animo in cui mi trovo, preferirei un caro vecchio incubo\"). Il riferimento al cambiamento di umore, con il passaggio dalla frustrazione all'umorismo ironico, coincide con il cambiamento di chiave della musica."}
{"id": "5317019", "revid": "767487", "url": "https://it.wikipedia.org/wiki?curid=5317019", "title": "Dioscoride (poeta)", "text": "Biografia.\nForse alessandrino, Dioscoride visse nella seconda met\u00e0 del III secolo a.C., come evidente dal fatto che scrisse un epigramma - inciso sul sepolcro - in morte del commediografo Macone, vissuto nella prima met\u00e0 dello stesso secolo :\nVisto che uno degli epigrammi indica, nella rubrica dell\"'Antologia Palatina\", l'etnico \"Nicopolita\", si \u00e8 pensato comunque che Dioscoride fosse di Nicopoli, sempre in Egitto.\nSecondo alcuni, la vita di Dioscoride va collocata con precisione sotto il regno di Tolomeo Filopatore (221-203), mentre altri studiosi, basandosi sugli epigrammi di elogio del valore spartano, preferiscono una datazione agli ultimi anni del regno dell'Evergete (246-221) .\nEpigrammi.\nSembra che Dioscoride fosse solo autore di epigrammi, conservati in numero di 41 nell\"'Antologia Palatina\", tramite la \"Ghirlanda \"di Meleagro. Degli epigrammi considerati dioscoridei, solo 36 sono attribuiti all'autore attraverso il lemma \"Dioskoridou\" (o \"tou autou\" nel caso di epigrammi l'uno di seguito all'altro): 1-32; 34-37; a questi bisogna aggiungere il 38, attribuito a \"Dioskoridou Nikopolitou\", 33, attribuito a \"Dioskorou\", 41, attribuito a \"Diokrido\", e 39 e 40, con doppia attribuzione .\nMolti studiosi criticano gli epigrammi dioscoridei come poco creativi, in quanto mostrerebbero come l'ambiente letterario alessandrino fosse in declino gi\u00e0 alla fine del III secolo: tuttavia, \u00e8 stato rivalutato come dotato di grande creativit\u00e0 nel variare i propri temi, nonch\u00e9 di grande attenzione ai generi letterari, come dimostrano i 9 epitafi per i diversi poeti che egli compose, distinti per tragici (Tespi, Eschilo, Sofocle, Sositeo, Macone) e lirici (Saffo e Anacreonte).\nTra essi, appare notevole come Dioscoride scelga, in un certo qual modo, solo poeti \"classici\" o \"classicisti\", includendovi anche contemporanei volti a tal tipo di poesia, come Sositeo e Macone ed escludendo innovatori come Euripide e Callimaco . Un esempio del suo \"classicismo\" \u00e8 \"AP\" VII, 410:\nGli epigrammi erotici (in numero di 13) mostrano notevole voluttuosit\u00e0 (in alcuni casi un abbandono all'oscenit\u00e0 di lontana ascendenza archilochea) nel descrivere l'amore etero e omosessuale, pur seguendo i soliti temi della passione, dell'abbandono e del tradimento ormai resi canonici da pi\u00f9 di un secolo di epigrammi. Un esempio \u00e8 \"AP\" V, 56:\nPer quanto concerne lo stile, Dioscoride appare assai prolisso e ridondante, mostrando una notevole tendenza ad ampliare le misure dell'epigramma e ad appesantirlo, in un certo modo, con parallelismi, preziosit\u00e0 linguistiche e ricercate collocazioni dei vocaboli ."}
{"id": "5317020", "revid": "1777102", "url": "https://it.wikipedia.org/wiki?curid=5317020", "title": "David Perdue", "text": "\u00c8 stato un senatore dalla, Georgia eletto in seguito al ritiro del senatore Saxby Chambliss. Ha vinto le elezioni primarie repubblicane il 20 maggio 2014, sconfiggendo il membro della camera dei rappresentanti Jack Kingston, durante il ballottaggio il 22 luglio 2014. Perdue ha sconfitto la candidata del Partito Democratico Michelle Nunn il 4 novembre 2014 e si \u00e8 insediato il 3 gennaio del 2015.\n\u00c8 stato al centro di polemice e accuse per Insider Treading perdendo molto consenso nella sua base elettorale.\nIl 5 gennaio 2020 ha perso ai ballottaggi contro Jon Ossoff.\nBiografia.\nPerdue \u00e8 nato a Macon, in Georgia, da David Alfred Perdue Sr., e da Gervaise Wynn, entrambi insegnanti. Ha trascorso la sua giovent\u00f9 a Warner Robins. Attualmente vive con sua moglie, Bonnie Dunn Perdue, a Sea Island. La coppia ha due figli, David A. Perdue III e Blake Perdue, e tre nipoti. Perdue \u00e8 cugino dell'ex governatore della Georgia Sonny Perdue.\nPerdue ha conseguito una laurea in ingegneria industriale, (nel 1972) ed ha conseguito un master in ricerca operativa (nel 1975), presso il Georgia Institute of Technology. Nel Georgia Institute of Technology, Perdue faceva parte della Confraternita Delta Sigma Phi.\nCarriera politica.\nCorsa per il Senato.\nPerdue ha propagandato la sua esperienza imprenditoriale, soprattutto il suo operato presso la Dollar General. Egli stesso sostiene di aver costruito circa 2.200 nuovi punti vendita, generando cos\u00ec circa 20.000 posti di lavoro e raddoppiando il valore della societ\u00e0 in un lasso molto breve di tempo. Ha ricevuto anche l'approvazione dalla Federazione nazionale degli imprenditori indipendenti.\nPerdue ha vinto le elezioni generali, sconfiggendo la democratica Michelle Nunn, di quasi 8 punti percentuali.\nPosizioni politiche.\nPerdue ha dichiarato che \u00e8 entrato in politica per il crescente debito nazionale. Egli sostiene l'abrogazione del Patient Protection and Affordable Care Act. Egli sostiene anche il pareggio di bilancio e la riforma fiscale. Inoltre, ha detto di limitarsi a due mandati, pari a 12 anni, se ri-eletto.\nElezioni del 2020.\nAlle elezioni del 2020 si ricandida per ottenere una riconferma. Alle elezioni generali del 3 novembre risulta in vantaggio sullo sfidante democratico Ossoff, per\u00f2 fermandosi al 49,7% delle preferenze e cos\u00ec dovendo andare al ballottaggio. Il ballottaggio tenutosi il 6 gennaio, a mandato gi\u00e0 scaduto ha visto prevalere lo sfidante democratico di circa 50'000 voti, poco pi\u00f9 dell'1% determinando la sconfitta di Perdue. Secondo alcuni politologi, la sua sconfitta \u00e8 imputabile all'eccessivo supporto che durante il suo mandato da senatore ha dato all'amministrazione Trump."}
{"id": "5317021", "revid": "1318658", "url": "https://it.wikipedia.org/wiki?curid=5317021", "title": "Cronologia della citt\u00e0 di Siracusa", "text": "Cronologia della citt\u00e0 di Siracusa secondo gli eventi principali della sua storia."}
{"id": "5317027", "revid": "767487", "url": "https://it.wikipedia.org/wiki?curid=5317027", "title": "Palisades (gruppo musicale)", "text": "I Palisades sono un gruppo musicale statunitense formatosi nel 2011 a Iselin, nel New Jersey."}
{"id": "5317035", "revid": "119802069", "url": "https://it.wikipedia.org/wiki?curid=5317035", "title": "Pure (programma televisivo)", "text": "Pure \u00e8 stato un programma televisivo italiano andato in onda su Coming Soon Television dal 2008 al 2012, dedicato al mondo del cinema. Era ideato e prodotto da Mariofilippo Brambilla di Carpiano, Alberto Caetani, Eugenio Della Chiesa di Cervignasco della societ\u00e0 Les Etoiles - Communications.\nIl programma si occupava di spettacolo, star system e show business internazionale, in particolare nell'ambito del cinema. Trasmetteva trailer, interviste, anteprime, junket, backstage, eventi glamour e altre curiosit\u00e0 sui principali festival del cinema internazionali, tra cui Cannes 2008, Venezia 2008 e Cannes 2009. Era dedicato anche al \"lifestyle\" e al mondo del lusso, con servizi relativi a sfilate di moda, design, tendenze, grandi eventi mondani ed eventi sportivi come trofei di Polo, di Tennis e gran premi automobilistici.\nOgni puntata, della durata di circa 15 minuti, andava in onda in lingua inglese ed era divisa in tre parti, intitolate \"Passion\", \"Glamour\" e \"Style\". La parte \"Passion\" era dedicata alle interviste con le celebrit\u00e0 del cinema, ai red carpet e alle anteprime dei film; la parte \"Glamour\" era un reportage sui grandi eventi mondani dei festival; mentre la parte \"Style\" era dedicata alla macchina organizzativa dei film festival, con interviste ai protagonisti quali CEO delle aziende sponsor, produttori cinematografici e stilisti."}
{"id": "5317038", "revid": "287204", "url": "https://it.wikipedia.org/wiki?curid=5317038", "title": "Acas\u0103 (singolo)", "text": "Acas\u0103 \u00e8 un singolo del cantautore romeno Smiley, estratto dall'album omonimo (\"Acas\u0103\") e pubblicato il 1 novembre 2013.\nIl brano \u00e8 rimasto per oltre tre mesi in vetta alle classifiche romene.\nVideo musicale.\nIl video mostra Smiley che viaggia con un carretto. Ad un certo punto arriva in una radura dove nota una casa (non si sa se l'abbia iniziata a costruire lui). Smiley comunque continua la costruzione, aiutato da un uomo molto alto, da due bambini e infine da un paracadutista che viene salvato dal gruppo. Verso sera la casa \u00e8 quasi finita quando arriva una ragazza (presumibilmente la ragazza di Smiley) che, dopo aver fatto conoscenza con il gruppo ed aver fatto addormentare i bambini, si siede vicino al fuoco con Smiley che suona la chitarra."}
{"id": "5317040", "revid": "775372", "url": "https://it.wikipedia.org/wiki?curid=5317040", "title": "Giovanni Battista Rabino", "text": "Biografia.\nFu sindaco di Montaldo Scarampi dal 2004 al 2009.\nRabino \u00e8 morto nel marzo del 2020, vittima del coronavirus SARS-CoV-2."}
{"id": "5317042", "revid": "124123", "url": "https://it.wikipedia.org/wiki?curid=5317042", "title": "Muhammad ibn 'Ali al-Ishbili", "text": "Biografia.\nNel settembre del 1260, con un attacco a sorpresa, una forza navale castigliana, sbarc\u00f2 sulla costa atlantica del Marocco e conquist\u00f2 la citt\u00e0 di Sal\u00e9, cogliendo la citt\u00e0 alla sprovvista, mentre gli abitanti musulmani della citt\u00e0 stavano festeggiando la \"\u02bf\u012bd al-fitr\". Met\u00e0 degli abitanti fu massacrata, mentre l'altra met\u00e0 venne riunita nella Grande Moschea della citt\u00e0, quindi schiavizzata e deportata a Siviglia. \nIl sultano merinide Ab\u016b Y\u016bsuf Ya\u02bfq\u016bb riconquist\u00f2 la citt\u00e0 dopo quattordici giorni di assedio. Si tratt\u00f2 del primo scontro diretto tra Merinidi e regni cristiani della Penisola iberica.\nAb\u016b Y\u016bsuf decise di aspettare prima di partire per un raid punitivo contro la Castiglia, decidendo di focalizzare piuttosto le sue forze contro gli Almohadi, che continuavano a resistere nel sud dell'attuale Marocco, asserragliati nella loro capitale Marrakesh.&lt;br&gt;\nPochi mesi dopo aver riconquistato Sal\u00e9, il sultano Ab\u016b Y\u016bsuf chiam\u00f2 l'architetto Mu\u1e25ammad ibn \u02bfAl\u012b, commissionandogli il potenziamento del porto, e delle fortificazioni della citt\u00e0 che intendeva rendere il principale porto commerciale del regno merinide e il punto di partenza per la guerra in al-Andalus.\nOpera sua sono le attuali mura della medina (citt\u00e0 vecchia) e quelle del porto, compresa la monumentale porta chiamata, secondo la pronuncia francese, \"Bab Lamrissa\" (in arabo \"B\u0101b al-Mars\u0101\", \"Porta del porto\"). Altra sua opera fu la struttura chiamata oggi, secondo la pronuncia francese, \"Dar Assinaa\" (in arabo \"D\u0101r al-\u1e63in\u0101\u02bfa\", \"Sede della produzione\") e la sua porta monumentale. La struttura era un gigantesco cantiere per la produzione di navi. Progett\u00f2 per conto del sultano anche la gigante fortezza detta Borj Adoumoue (Borj al-Dum\u016b\u02bf, \"Torre delle lacrime\", a ricordare il massacro compiuto dai Castigliani), oggi nota come \"Borj Sidi ben Ashir\" (Torre di Sidi ben Ashir) o \"Skala Lakdima\"."}
{"id": "5317046", "revid": "767487", "url": "https://it.wikipedia.org/wiki?curid=5317046", "title": "Paolo Micolini", "text": "Biografia.\nEsponente della Democrazia Cristiana e poi del Partito Popolare Italiano, fu deputato dal 1986 al 1987 e senatore dal 1987 al 1994.\nRicopr\u00ec l'incarico di presidente della Coldiretti dal 1993 al 1997."}
{"id": "5317047", "revid": "173469", "url": "https://it.wikipedia.org/wiki?curid=5317047", "title": "Mademoiselle Anne", "text": ""}
{"id": "5317057", "revid": "599013", "url": "https://it.wikipedia.org/wiki?curid=5317057", "title": "Ricardo Jorge dos Santos Dias", "text": "Caratteristiche tecniche.\n\u00c8 un centrocampista difensivo."}
{"id": "5317060", "revid": "458786", "url": "https://it.wikipedia.org/wiki?curid=5317060", "title": "Rodrigo Jorge dos Santos Dias", "text": ""}
{"id": "5317061", "revid": "787565", "url": "https://it.wikipedia.org/wiki?curid=5317061", "title": "Luigi Goytre", "text": "Tenente Colonnello del Regio Esercito, partecip\u00f2 alla prima e alla seconda guerra mondiale. Dopo la proclamazione dell'armistizio dell'8 settembre 1943, si oppose fermamente alla resa ai tedeschi. Caduto in combattimento nei pressi di Tirana il 13 settembre, per il suo comportamento in questo frangente fu decorato di Medaglia d'oro al valor militare alla memoria.\nBiografia.\nNacque a Cavour il 5 giugno 1893, figlio di Michelangelo e Angela Coero Borga, e si arruol\u00f2 come volontario nel Reggimento \"Cavalleggeri di Lucca\" nel corso del 1911.\nAll'entrata in guerra del Regno d'Italia, il 24 maggio 1915, aveva il grado di sergente maggiore. Nell'aprile del 1916 ottenne la promozione a Sottotenente in servizio permanente effettivo (S.P.E.), venendo trasferito nel Reggimento \"Cavalleggeri di Roma\" che operava appiedato sul medio Isonzo, nella zona di Plava-Canale. Si distinse particolarmente il 15 settembre 1916 durante un assalto alla baionetta contro Quota 77, in cui riport\u00f2 una ferita da scheggia di bomba a mano. Promosso tenente nel 1917 quando era in forza al Reggimento \"Lancieri di Montebello\", prese parte alle operazioni di protezione al ripiegamento dei reparti del Regio Esercito dopo la disfatta di Caporetto.\nDivenne capitano nel 1930 mentre prestava servizio presso il Reggimento \"Cavalleggeri di Vittorio Emanuele II\". In seguito prest\u00f2 servizio presso il centro per l'allevamento dei quadrupedi di Persano, e dal marzo 1936, presso il Tribunale militare di Bologna. Divenuto maggiore il 1 gennaio 1940, fu trasferito al Reggimento \"Nizza Cavalleria\" dove prest\u00f2 servizio durante la seconda guerra mondiale. Promosso tenente colonnello nel settembre 1942, assunse il comando IV Gruppo Corazzato del reggimento, che allora prestava servizio in Albania, in seno alla 9\u00aa Armata del generale Renzo Dalmazzo. Tale Grande Unit\u00e0 era inquadrata nel Gruppo d'armate Est al comando del generale Ezio Rosi. Quando fu proclamato l'armistizio con gli anglo-americani, l'8 settembre 1943, fu tra i primi ufficiali ad opporsi vigorosamente ai tedeschi, e perse la vita durante i combattimenti del 12 settembre, atti ad impedire l'occupazione dell'aeroporto di Tirana da parte delle truppe germaniche. Il 23 settembre del 1945 gli fu conferita la Medaglia d'oro al valor militare alla memoria su proposta del Ministro della Guerra Jacini.\nIl suo paese natale gli ha intitolato una via, cos\u00ec come la citt\u00e0 di Torino."}
{"id": "5317063", "revid": "112998276", "url": "https://it.wikipedia.org/wiki?curid=5317063", "title": "Stefano Marelli", "text": "Nel 2013 ha pubblicato il romanzo \"Altre stelle uruguayane\" e l'anno seguente la raccolta di racconti \"Pezzi da 90, storie mondiali\", entrambi editi da Rubbettino. Nel 2016 torna in libreria con un altro romanzo, \"A dime a dozen\", romanzo on the road sulle tracce di Hemingway. Ha lavorato come giornalista per RSI, radio-televisione svizzera in lingua italiana, e periodicamente ha pubblicato numerosi racconti su quotidiani e riviste.\nIn un articolo apparso il 30 dicembre 2013 su La Repubblica, Gianni Mura lo ha inserito tra i cento nomi pi\u00f9 significativi del 2013, assegnandoli la votazione di 8/10.\nAttualmente vive a Sagno con i suoi due figli, lavorando per il Teletext."}
{"id": "5317068", "revid": "416175", "url": "https://it.wikipedia.org/wiki?curid=5317068", "title": "C\u00e9cile Manorohanta", "text": "Ha ricoperto la carica di Primo ministro del Madagascar dal 18 dicembre 2009 al 20 dicembre 2009."}
{"id": "5317084", "revid": "70795122", "url": "https://it.wikipedia.org/wiki?curid=5317084", "title": "Tintoria show", "text": ""}
{"id": "5317086", "revid": "287204", "url": "https://it.wikipedia.org/wiki?curid=5317086", "title": "Composti organici del piombo", "text": "I composti organici del piombo (o composti piombo-organici) sono composti chimici che contengono un legame chimico tra un carbonio e il piombo.\nLa chimica dei composti piombo-organici ne \u00e8 la corrispondente scienza.\nIl primo composto piomboorganico sintetizzato fu l'esaetildipiombo (Pb2(C2H5)6), che fu sintetizzato per la prima volta nel 1858.\nPer il fatto che appartiene allo stesso gruppo del carbone, il piombo \u00e8 tetravalente.\nSpostandosi nel gruppo del carbonio verso il basso della tavola periodica, il legame C\u2013\"X\" (\"X\" = C, Si, Ge, Sn, Pb) diventa sempre pi\u00f9 debole e la lunghezza di legame maggiore.\nNel tetrametilpiombo, il legame C\u2013Pb misura 222 pm e possiede un'energia di dissociazione di 49\u00a0kcal/mol (204\u00a0kJ/mol). Per confronto, nel tetrametilstagno, il legame C\u2013Sn misura 214 pm e possiede un'energia di dissociazione di 71\u00a0kcal/mol (297\u00a0kJ/mol).\nNella chimica dei composti piomboorganici prevale la specie Pb(IV), cosa notevole per il fatto che nei composti inorganici invece il piombo \u00e8 presente come specie Pb(II). Il motivo di queste differenze risiede nel fatto che gli elementi che formano i composti inorganici del piombo (azoto, ossigeno, alogeni) sono molto pi\u00f9 elettronegativi del piombo e la parziale carica positiva presente sull'atomo di piombo comporta una pi\u00f9 forte contrazione dell'orbitale 6s rispetto all'orbitale 6p, cosicch\u00e9 l'orbitale 6s diviene inerte; questo fenomeno \u00e8 definito effetto della coppia inerte.\nIl composto organico del piombo di gran lunga pi\u00f9 importante \u00e8 il piombo tetraetile, in precedenza (fino alla met\u00e0 degli anni novanta del XX secolo) utilizzato come agente antidetonante.\nI reagenti a base di piombo pi\u00f9 importanti per l'introduzione del piombo sono il tetracetato di piombo e il cloruro di piombo.\nL'impiego dei composti piomboorganici \u00e8 limitata in parte per la loro tossicit\u00e0, sebbene la tossicit\u00e0 sia solamente il 10% di quella dei composti del palladio.\nSintesi.\nI composti piombo-organici possono essere derivati dai reattivi di Grignard e dal piombo cloruro.\nAd esempio, il metilmagnesio cloruro reagisce con il piombo cloruro fino ad ottenere tetrametilpiombo, un liquido trasparente come l'acqua avente temperatura di ebollizione 110 \u00b0C e densit\u00e0 1,995 g/cm\u00b3.\nLa reazione tra una fonte di piombo(II) e un sodio ciclopentadienide fornisce il corrispondente metallocene, il plumbocene.\nAlcuni composti aromatici reagiscono direttamente con il piombo tetraacetato per formare composti piombo-arilorganici in una sostituzione elettrofila aromatica.\nAd esempio, l'anisolo forma con il piombo tetraacetato il p-metossifenilpiombo triacetato in cloroformio e acido dicloroacetico:\nAltri composti del piombo sono gli alogenuri piomboorganici del tipo RnPbX(4-n), i sulfinati piomboorganici (RnPb(OSOR)(4\u2212n)) e gli idrossidi piomboorganici (RnPb(OH)(4\u2212n)). Reazioni tipiche di questi composti sono le seguenti:\nI composti del tipo sono anfoteri. A pH inferiori a 8, essi formano ioni R2Pb2+ e, a pH maggiore di 10, formano ioni R2Pb(OH)3\u2212.\nDerivati degli idrossidi sono i plumboxani:\nche aprono la via agli alcossidi polimerici:\nReazioni.\nIl legame C\u2013Pb \u00e8 debole. Per questo motivo, la rottura omolitica dei composti piomboorganici per formare radicali liberi \u00e8 semplice.\nNelle applicazioni basate sulle sue propriet\u00e0 antidetonanti, il suo ruolo \u00e8 quello di un iniziatore radicalico.\nI tipi generali di reazione dei composti aril- e vinil-piomboorganici sono la transmetallazione, ad esempio con acidi boronici, e la rottura di eterocicli acido-catalizzata.\nI composti piombo-organici trovano impiego nelle reazioni di accoppiamento ossidativo tra composti aromatici.\nEssi sono pi\u00f9 reattivi dei loro simili organostannici e perci\u00f2 possono essere utilizzati per sintetizzare i biarili stericamente ingombrati.\nNell'ossiplumbazione, gli alcossidi piombo-organic sono addizionati ad alcheni polari:\nL'alcossido \u00e8 rigenerato nel successivo stadio di metanolisi e, perci\u00f2, agisce come un catalizzatore.\nTriacetati di arilpiombo.\nL'atomo di piombo nel composto p-metossifenilpiombo triacetato \u00e8 sostituito dai nucleofili a base di carbonio come il fenolo 2,4,6-trimetilfenolo (mesitolo) esclusivamente nella posizione \"orto\":\nLa reazione richiede la presenza di un grande eccesso di un'ammina, come la piridina, che \u00e8 presumibilmente in grado di legarsi al piombo nel corso della reazione.\nLa reazione \u00e8 insensibile agli scavenger radicalici e perci\u00f2 non \u00e8 possibile ipotizzare un meccanismo a radicali liberi. Al contrario, \u00e8 probabile che il meccanismo di reazione coinvolga la sostituzione nucleofila di un gruppo acetato da parte del gruppo fenolico per formare un intermedio piombodiorganico, che pu\u00f2 essere isolato in alcune reazioni correlate tra di loro.\nIl secondo stadio \u00e8 simile a una trasposizione di Claisen, tranne per il fatto che la reazione dipende dall'elettrofilia del fenolo (di qui la selettivit\u00e0 per la posizione \"orto\").\nIl nucleofilo pu\u00f2 anche essere il carbanione di un composto \u03b2-dicarbonilico:\nIl carbanione si forma per estrazione del protone acido in alfa ad opera della piridina (che svolge qui un doppio ruolo) in maniera simile alla condensazione di Knoevenagel. Questo intermedio sposta un legando acetato a un composto piombo-diorganico e di nuovo questi intermedi possono essere isolati con reagenti idonei come intermedi instabili.\nIl secondo stadio \u00e8 l'eliminazione riduttiva con formazione di un nuovo legame C\u2013C e di piombo(II) acetato.\nIntermedi reattivi.\nI composti organici del piombo formano numerosi intermedi reattivi come ad esempio radicali liberi del piombo:\ne i plumbileni, che sono i corrispondenti dei carbeni per il piombo:\nQuesti intermedi si decompongono mediante disproporzionamento.\nI plumbilideni del tipo RPb (formalmente Pb(I)) sono ligandi per altri metalli in composti del tipo LnMPbR (si confrontino con i metallocarbini del carbonio)."}
{"id": "5317088", "revid": "124123", "url": "https://it.wikipedia.org/wiki?curid=5317088", "title": "Eug\u00e8ne R\u00e9gis Mangalaza", "text": "Ha ricoperto la carica di Primo ministro del Madagascar dal 10 ottobre 2009 al 20 dicembre 2009."}
{"id": "5317089", "revid": "1870773", "url": "https://it.wikipedia.org/wiki?curid=5317089", "title": "Dimensioni temporali multiple", "text": "La possibilit\u00e0 che esista pi\u00f9 di una dimensione temporale \u00e8 stata affrontata in ambito fisico e filosofico.\nFisica.\nLa teoria della relativit\u00e0 ristretta descrive lo spaziotempo come una variet\u00e0 il cui Tensore metrico ha un autovalore negativo. \nQuesto implica quindi l'esistenza di una direzione temporale. La presenza di numerosi autovalori negativi corrisponderebbe perci\u00f2 alla presenza di \"numerose\" direzioni di tipo tempo, e quindi dimensioni temporali multiple, ma la relazione che tali dimensioni di tipo tempo extra avrebbero con il tempo comunemente considerato non \u00e8 ancora del tutto chiara ed esistono diverse teorie.\nSe la teoria della relativit\u00e0 ristretta pu\u00f2 essere generalizzata nel caso di tempo a \"k\"-dimensioni, (\"t\"1,\"t\"2,\u2026,\"t\" \"k\") e spazio a \"n\"-dimensioni (\"x\"\"k\"+1, \"x\"\"k\"+2..., \"x\"k\"+n\"), allora l'intervallo (\"k\"+\"n\")-dimensionale, essendo invariante, \u00e8 dato dall'espressione (d\"s\"\"k\",\"n\")2=(\"c\"d\"t\"1)2+\u2026+(\"c\"d\"t\" \"k\")2\u2212(d\"x\"\"k\"+1)2\u2212\u2026\u2212(d\"x\"\"k\"+\"n\")2. La segnatura metrica \u00e8 dunque \nLa trasformazione tra le due finestre inerziali indicate con \"K\" e \"K\"\u2032, secondo la configurazione standard (ovvero trasformazioni senza traslazione e/o rotazione dell'asse spaziale nell'iperpiano dello spazio e/o rotazione dell'asse del tempo nell'iperpiano del tempo) sono le seguenti:\ndove formula_6 formula_7 formula_8\nsono i vettori velocit\u00e0 di \"K\"\u2032 rispetto \"K\", definiti secondo la relazione con le dimensioni temporali \"t\"1,\"t\"2,\u2026,\"t\"k; formula_9\nformula_10\n\"\u03c3\"=1,2...,\"k\"; \"\u03bb\"=\"k\"+2,\"k\"+3...,\"k\"+\"n\". Qui \"\u03b4\" \"\u03c3\u03b8\" \u00e8 il Delta di Kronecker. Queste trasformazioni sono una generalizzazione della trasformazione di Lorentz in una direzione spaziale data (\"x\"\"k\"+1) nelle teorie delle dimensioni temporali e spaziali multiple.\nIndichiamo: formula_11 e\nformula_12\ndove \"\u03c3\"=1,2...,\"k\"; \"\u03b7\"=\"k\"+1,\"k\"+2...,\"k\"+\"n\". La composizione delle velocit\u00e0 \u00e8 data da\ndove \"\u03c3\"=1,2...,\"k\"; \"\u03bb\"=\"k\"+2,\"k\"+3...,\"k\"+\"n\". \nPer semplicit\u00e0, consideriamo una sola dimensione spaziale \"x\"3 e le due dimensioni temporali \"x\"1 e \"x\"2. (Per esempio \"x\"1=\"ct\"1, \"x\"2=\"ct\"2, \"x\"3=\"x\".) Assumiamo che nel punto \"O\", con coordinate \"x\"1=0, \"x\"2=0, \"x\"3=0, avvenga un evento \"E\". Assumiamo anche che un certo intervallo di tempo formula_15 sia passato da quando l'evento \"E\" \u00e8 avvenuto. \nLa regione causale collegata all'evento \"E\" include la superficie laterale del cono { (\"x\"1)2+(\"x\"2)2\u2212(\"x\"3)2=0 }, la superficie laterale del cilindro { (\"x\"1)2+(\"x\"2)2=\"c\"2\u0394\"T\"2 } e la regione interna delimitata da queste due superfici, la regione causale include ad esempio i punti (\"x\"1,\"x\"2,\"x\"3), per cui sono soddisfatte le condizioni\nTeorie che presentano pi\u00f9 di una dimensione temporale sono state talvolta proposte in ambito fisico, sia come rigorosa descrizione della realt\u00e0 sia come una mera possibilit\u00e0. Il lavoro di Itzhak Bars riguardo alla fisica a due dimensioni temporali (\"two-time physics\",) ispirato dalla simmetria SO(10,2) della struttura supersimmetrica estesa della Teoria M, \u00e8 lo sviluppo pi\u00f9 recente e sistematico dell'argomento (vedi anche \"teoria F\"). Walter Craig e Steven Weinstein hanno dimostrato l'esistenza di un problema ben posto circa il valore iniziale dell'equazione ultraiperbolica (equazione d'onda in pi\u00f9 di una dimensione). Questo ha mostrato che i valori iniziali che obbediscono a un vincolo non locale particolare su una ipersuperficie mista (di tipo tempo e di tipo spazio), evolvono deterministicamente nelle altre dimensioni temporali.\nFilosofia.\n\"Esperimento col tempo\" di J.W. Dunne (1927) descrive un'ontologia in cui \u00e8 presente una gerarchica infinit\u00e0 di menti coscienti, ognuna con la propria dimensione temporale e capace di vedere dall'esterno gli eventi che accadono nelle dimensioni temporali di grado minore. La sua teoria fu spesso criticata poich\u00e9 mostra una regressione infinita non necessaria.\nLa possibilit\u00e0 concettuale di dimensioni temporali multiple \u00e8 stata sollevata anche nella moderna filosofia analitica.\nIl filosofo inglese John Godolphin Bennett ha proposto un universo a sei dimensioni con le consuete tre dimensioni spaziali pi\u00f9 tre dimensioni di tipo tempo chiamate tempo, eternit\u00e0 e hyparxis. Il tempo \u00e8 la successione cronologica consueta, le dimensioni di ipertempo chiamate eternit\u00e0 e hyparxis hanno invece delle propriet\u00e0 specifiche: la dimensione di eternit\u00e0 pu\u00f2 essere considerata il tempo cosmologico, o la dimensione senza tempo. La dimensione detta hyparxis \u00e8 caratterizzata dalla potenzialit\u00e0 di essere ed \u00e8 pi\u00f9 significativa nel campo dei processi quantici.\nLa congiunzione delle due dimensioni di tempo ed eternit\u00e0 potrebbe formare una base ipotetica per una cosmologia del multiverso, che prevede l'esistenza di universi paralleli su un piano di possibilit\u00e0 molto vaste. La terza dimensione di tipo tempo, hyparxis, ammetterebbe teoreticamente le possibilit\u00e0 fantascientifiche di viaggiare nel tempo, passare in universi paralleli e viaggiare pi\u00f9 veloce della luce.\nAnche se Bennett ha avanzato speculazioni curiose, le sue idee si fermano ad aspetti soggettivi della percezione del tempo e non sono fondate su una base pienamente scientifica. Il problema della misurazione di tali ipotetiche dimensioni temporali extra non viene affrontata."}
{"id": "5317090", "revid": "1241683", "url": "https://it.wikipedia.org/wiki?curid=5317090", "title": "Juri Kimura", "text": ""}
{"id": "5317092", "revid": "124768274", "url": "https://it.wikipedia.org/wiki?curid=5317092", "title": "Lyc\u00e9e International de Saint-Germain-en-Laye", "text": "Il lyc\u00e9e international de Saint-Germain-en-Laye \u00e8 una scuola secondaria pubblica vicina a Parigi, nota per essere una delle pi\u00f9 prestigiose e famosa della Francia. Conosciuta in passato come \"\u00c9cole internationale de l'OTAN\", \u00e8 stata fondata dal generale Dwight D. Eisenhower per i figli degli ufficiali della NATO. In questa scuola, che comprende tutti i cicli tra la materna e le superiori, si ha la possibilit\u00e0 di scegliere una delle 14 lingue proposte come altra lingua da studiare come madrelingua: al classico orario si aggiungono 6 ore di \" sezione\" alle elementari e alle medie, e 8 al liceo, nelle quali si studia la lingua scelta seguendo il programma in lingua e in storia parallelamente al Paese d'origine della lingua. Gli allievi hanno cos\u00ec la possibilit\u00e0 di continuare a studiare la loro lingua madre, senza privarsi del francese e delle seconde lingue come l'inglese. \nPer accedere a questa scuola, bisogna sottoporsi a un test d'ingresso, comportate delle prove di matematica,la lingua scelta e francese. Per chi non parlasse bene quest'ultima lingua, i docenti propongono un anno in \"FS\", Francese Speciale, una sezione che aiuta i ragazzi e i bambini a imparare il francese, se appena arrivati da altri Paesi. Dopo un anno o due, se necessario, gli allievi di FS potranno proseguire gli studi in una classe \"normale\". Ecco le 14 sezioni: \n-Britannica \n-Americana\n-Polacca\n-Russa\n-Cinese\n-Giapponese\n-Italiana\n-Spagnola\n-Portoghese\n-Tedesca\n-Olandese\n-Svedese\n-Norvegese \n-Danese"}
{"id": "5317093", "revid": "37401", "url": "https://it.wikipedia.org/wiki?curid=5317093", "title": "Lissos", "text": ""}
{"id": "5317096", "revid": "110157", "url": "https://it.wikipedia.org/wiki?curid=5317096", "title": "We Are All We Need", "text": "We Are All We Need \u00e8 il quarto album del gruppo trance Inglese Above &amp; Beyond, pubblicato il 16 gennaio 2015 dalla Anjunabeats.\nCuriosit\u00e0.\nLa traccia \"Excuses\" \u00e8 cantata da Tony McGuinness, membro del trio Above &amp; Beyond."}
{"id": "5317098", "revid": "21880", "url": "https://it.wikipedia.org/wiki?curid=5317098", "title": "Eug\u00e8ne Mangalaza", "text": ""}
{"id": "5317111", "revid": "584834", "url": "https://it.wikipedia.org/wiki?curid=5317111", "title": "Tunnel di Severomuisk", "text": ""}
{"id": "5317115", "revid": "1494169", "url": "https://it.wikipedia.org/wiki?curid=5317115", "title": "Route nationale 6", "text": ""}
{"id": "5317117", "revid": "1494169", "url": "https://it.wikipedia.org/wiki?curid=5317117", "title": "Route nationale 1", "text": ""}
{"id": "5317119", "revid": "1494169", "url": "https://it.wikipedia.org/wiki?curid=5317119", "title": "Route nationale 3", "text": ""}
{"id": "5317120", "revid": "1494169", "url": "https://it.wikipedia.org/wiki?curid=5317120", "title": "Route nationale 4", "text": ""}
{"id": "5317121", "revid": "1494169", "url": "https://it.wikipedia.org/wiki?curid=5317121", "title": "Route nationale 5", "text": ""}
{"id": "5317122", "revid": "1305772", "url": "https://it.wikipedia.org/wiki?curid=5317122", "title": "Sandberg Guitars", "text": "Sandberg Guitars \u00e8 una azienda tedesca con sede a Braunschweig specializzata nella produzione di bassi elettrici e chitarre elettriche.\nStoria dell'azienda.\nSandberg Guitars \u00e8 stata fondata nel 1986 da Holger Stonjek e Gerd Gorzelke. L'azienda ha preso il nome dalla via in cui si trovava la prima sede di liuteria, \"Am Sandberg\", in Ehmen (presso Wolfsburg).\nInizialmente i bassi e le chitarre venivano realizzati su misura, seguendo le indicazioni del cliente sia per quanto riguarda il design che le caratteristiche dell'hardware e dell'elettronica. In seguito sono stati introdotti alcuni modelli di bassi elettrici realizzati con procedimenti semi-artigianali.\nNel 2010 l'azienda ha introdotto i primi modelli di chitarra elettrica.\nNel 2014 \u00e8 stato assegnato un \"Guitar Awards 2014\" al modello Electra TT4 come miglior basso nella categoria under \u00a3 1.000.\nProdotti.\nI bassi elettrici \"Sandberg Guitars\" si classificano in sette differenti serie:\nLe chitarre elettriche sono disponibili in quattro serie differenti:"}
{"id": "5317130", "revid": "177966", "url": "https://it.wikipedia.org/wiki?curid=5317130", "title": "Strada nazionale 9", "text": ""}
{"id": "5317131", "revid": "1494169", "url": "https://it.wikipedia.org/wiki?curid=5317131", "title": "Route nationale 9", "text": ""}
{"id": "5317132", "revid": "1494169", "url": "https://it.wikipedia.org/wiki?curid=5317132", "title": "Strada nazionale 10", "text": ""}
{"id": "5317133", "revid": "1494169", "url": "https://it.wikipedia.org/wiki?curid=5317133", "title": "Route nationale 10", "text": ""}
{"id": "5317146", "revid": "991694", "url": "https://it.wikipedia.org/wiki?curid=5317146", "title": "Composti piombo-organici", "text": ""}
{"id": "5317156", "revid": "486946", "url": "https://it.wikipedia.org/wiki?curid=5317156", "title": "Park Sung-Wha", "text": ""}
{"id": "5317157", "revid": "789499", "url": "https://it.wikipedia.org/wiki?curid=5317157", "title": "Hughes Imbert", "text": ""}
{"id": "5317172", "revid": "305248", "url": "https://it.wikipedia.org/wiki?curid=5317172", "title": "Giuseppe Janigro", "text": ""}
{"id": "5317173", "revid": "305248", "url": "https://it.wikipedia.org/wiki?curid=5317173", "title": "Peppino Janigro", "text": ""}
{"id": "5317191", "revid": "124123", "url": "https://it.wikipedia.org/wiki?curid=5317191", "title": "Monja Roindefo", "text": "Ha ricoperto la carica di Primo ministro del Madagascar dal 17 marzo 2009 al 10 ottobre 2009."}
{"id": "5317196", "revid": "121454092", "url": "https://it.wikipedia.org/wiki?curid=5317196", "title": "Agonoteta", "text": "L'agonoteta () nell'antica Grecia era colui che, nei giochi, dirimeva le dispute e aggiudicava i premi ai vincitori. Gli agonoteti erano chiamati anche esimneti (), agonarchi (), agonodichi (), atloteti (), pabduchi (), rabdonomi (: i rabdonomi portavano un bastone come emblema della loro autorit\u00e0), brabei () e brabeuti ().\nOriginariamente la persona che istituiva la competizione e offriva il premio era l'agonoteta; questa pratica rest\u00f2 viva nei giochi istituiti dai re o da privati. Nei grandi giochi pubblici (come quelli istmici e pitici), invece, gli agonoteti erano i rappresentanti dei diversi Stati, come gli anfizioni, o delle persone scelte tra gli abitanti dello Stato in cui erano celebrati i giochi. All'epoca in cui le \"poleis\" furono pi\u00f9 floride, gli Elei erano gli agonoteti nei giochi olimpici, i Corinzi nei giochi istmici, gli anfizioni nei giochi pitici, e i Corinzi, gli Argivi e gli abitanti di Cleone nei giochi nemei."}
{"id": "5317197", "revid": "830939", "url": "https://it.wikipedia.org/wiki?curid=5317197", "title": "Agonoteti", "text": ""}
{"id": "5317200", "revid": "88740", "url": "https://it.wikipedia.org/wiki?curid=5317200", "title": "Film Festival dei Paesi Bassi", "text": "Il Film Festival dei Paesi Bassi (in olandese \"Nederlands Film Festival\") \u00e8 un festival cinematografico annuale che si svolge in 15 location (cinema e spazi aperti) di Utrecht, nei Paesi Bassi, tra la fine di settembre e l'inizio di ottobre. \u00c8 considerato il principale festival del cinema olandese.\nStoria.\nIdeatore del festival nel 1981 fu Jos Stelling, si avvalse della collaborazione di Wim Verstappen, Rob Hack e Huub Bals. Fino al 1992 il festival si \u00e8 tenuto col nome \"Nederlandse Filmdagen\" (Giorni dei film olandesi) cambiando poi denominazione a partire dall'edizione del 1993. Inizialmente il festival si svolgeva unicamente presso il 't Hoogt, la sala cinematografica pi\u00f9 antica della citt\u00e0, ma ben presto si aggiunsero altre sale poich\u00e9 la manifestazione divenne sempre pi\u00f9 grande e famosa. I film proiettati nell'edizione 2014 hanno raggiunto il numero di 400 includendo anche anteprime, e non limitandosi a lungometraggi ma comprendendo anche documentari, cortometraggi e produzioni TV. Nella stessa edizione si sono contate pi\u00f9 di presenze.\nFestival e premi.\nNei dieci giorni in cui si svolge il festival viene proiettata, per la maggior parte in anteprima, una selezione di pellicole olandesi che non comprendono solamente lungometraggi ma anche cortometraggi, documentari, serie tv e opere interattive. La sera della cerimonia di chiusura vengono assegnati i Vitelli d'oro in varie categorie tra cui miglior film, miglior regista, miglior attore e migliore attrice. Oltre a questo ogni anno il festival accoglie ospiti illustri e vengono organizzati seminari, dibattiti, mostre retrospettive e altri eventi inerenti al cinema.\nVitello d'oro.\nA partire dal 1981, il Vitello d'oro viene assegnato alle migliori personalit\u00e0 del cinema olandese come registi, sceneggiatori, produttori, attori e attrici. La statuetta fu progettata nel 1980 dallo scultore Theo Mackaay per conto dell'ideatore del festival Jos Stelling; la statuetta \u00e8 alta 33 cm ed \u00e8 in bronzo.\nA partire dal 2016 la competizione \u00e8 stata sponsorizzata prima dalla ditta di caff\u00e8 L'Or e poi, dal 2018, dal birrificio Grolsch. I Vitelli d'oro vengono distribuiti e assegnati nelle seguenti categorie riguardanti lungometraggi, cortometraggi, documentari, serie tv e progetti interattivi prodotti nei Paesi Bassi:\nPrima del 2015 i candidati venivano eletti da una giuria e dallo staff del festival. A partire dal 2015 i candidati e i vincitori per il miglior film e per il miglior lungometraggio documentario vengono scelti da personalit\u00e0 legate al mondo del cinema: possono esprimere il loro voto i membri della \"Dutch Academy For Film\" (DAFF), i vincitori di un Vitello d'oro degli anni precedenti e i vincitori di altri premi legati a festival cinematografici maggiori. Il voto per le candidature e i vincitori per il miglior cortometraggio, per il miglior cortometraggio documentario, migliore serie drammatica e migliore opera interattiva viene espresso unicamente dalla giuria del festival.\nAltri premi.\nDurante il festival, oltre al Vitello d'oro, vengono assegnati i seguenti premi:\nCanon van de Nederlandse Film.\nL'11 settembre 2007 il Film Festival dei Paesi Bassi ha presentato la \"Canon van de Nederlandse Film\" , una lista stilata da una commissione presieduta da Jeltje van Nieuwenhoven che contiene i pi\u00f9 importanti film che rispecchiano la ricchezza della storia del cinema olandese. Presenta anche una lista di eventi e avvenimenti fondamentali per la storia della cinematografia olandese, con riferimento in particolare al sistema di classificazione olandese, all'importanza della Filmfabriek Hollandia, al Polygoonjournal e all'avvento del cinema sonoro nel paese."}
{"id": "5317203", "revid": "6923", "url": "https://it.wikipedia.org/wiki?curid=5317203", "title": "Sandberg guitars", "text": ""}
{"id": "5317204", "revid": "2104733", "url": "https://it.wikipedia.org/wiki?curid=5317204", "title": "Splende", "text": "Splende \u00e8 il quarto album in studio della cantautrice italiana Annalisa, pubblicato il 12 febbraio 2015 dalla Warner Music Italy.\nDescrizione.\nUscito in concomitanza della partecipazione dell'artista al Festival di Sanremo 2015, nel corso del quale ha presentato il brano \"Una finestra tra le stelle\", \"Splende\" \u00e8 stato prodotto principalmente da Kekko Silvestre (Mod\u00e0), ma ha visto anche la presenza di Enrico Palmosi. Silvestre ha ricoperto anche il ruolo di autore in due brani, \"Sento solo il presente\" singolo pubblicato nel maggio 2014, e il sopracitato \"Una finestra tra le stelle\". Gli altri brani sono di scrittura e composizione di Annalisa e in alcuni di essi \u00e8 coautrice assieme a Francesco Sighieri, Fabio Campedelli, Emiliano Cecere, Diego Calvetti, Marco Ciappelli e Giulia Anania.\nNei mesi antecedenti alla pubblicazione dell'album, sono stati pubblicati due singoli che ne hanno anticipato l'uscita, ossia \"Sento solo il presente\", uscito il 5 maggio 2014, e \"L'ultimo addio\", pubblicato il 19 settembre 2014. Quest'ultimo brano \u00e8 il primo estratto come singolo a portare la firma di Annalisa. La cantante stessa ha raccontato, di concerto con Silvestre, della precisa intenzione di voler svelare traccia dopo traccia questo nuovo progetto. \u00c8 stato possibile preordinare l'album sull'iTunes Store a partire dal 4 febbraio 2015. Dopo l'uscita del disco sono stati estratti \"Una finestra tra le stelle\", \"Vincer\u00f2\" e \"Splende\".\nAnnalisa ha raccontato la storia ed i significati di alcuni brani del nuovo album. \"Vincer\u00f2\", traccia di apertura del disco, \u00e8 un inno alla sincerit\u00e0 e al prendere decisioni senza avere pi\u00f9 timori o paure di sbagliare; la scelta diventa il primo passo verso la vittoria. Annalisa ne parla come di un ritorno a casa sia in senso figurato sia fisico ammettendo il suo amore per la sua terra, la Liguria, che considera come la sua vera casa.\nLa traccia che d\u00e0 il titolo all'album, \"Splende\" \u00e8 stata scritta in un momento personale difficile della cantante, in cui era arrabbiata e per questo sono presenti gli umori contrastanti della cantante e la sua voglia di rinascere e splendere. Troviamo poi la ballad \"Un bacio prima di morire\" descritta da Annalisa come una delle tracce fondamentali dell'album, ma anche una di quelle che le fanno pi\u00f9 male riascoltandola per i ricordi che le riaffiorano. La cantante descrive la traccia \"Niente tranne noi\" come una delle pi\u00f9 energiche dopo \"Vincer\u00f2\" e spiega l'importanza di vivere la propria vita coerentemente con i propri obiettivi e di combattere per raggiungerli, lasciando perdere il giudizio degli altri.\nL'album si chiude con due canzoni, la prima scritta da Giulia Anania, \"Se potessi\", brano che include un piccolo cameo del cantante savonese Raphael degli Eazy Skankers, e \"Posizione fetale\", composto da Annalisa e che descrive chi \u00e8 realmente. Nell'album \u00e8 inserita anche la cover di \"Ti sento\" dei Matia Bazar.\nTour.\nIl 23 gennaio 2015 Annalisa ha annunciato attraverso la propria pagina Facebook le prime due date del tour, tenute rispettivamente il 1\u00ba aprile al Teatro Nuovo di Milano e il 3 aprile all'Auditorium Parco della Musica di Roma. A causa del tutto esaurito di queste due date, Annalisa si \u00e8 esibita nuovamente a Roma e a Milano il 7 e il 16 maggio, rispettivamente all'Auditorium Parco della Musica e all'Estath\u00e8 Market Sound. In quest'ultima data, sono stati ospiti Alessandra Amoroso, Arisa e il rapper Raige, con i quali ha duettato rispettivamente sulle note di \"Questo bellissimo gioco\", \"L'ultimo addio\" e \"Dimenticare (mai)\".\nLo \"Splende Tour\", articolato in 12 date teatrali e 16 all'aperto, ha tenuto impegnata la cantante da aprile a settembre 2015, mentre la data zero si \u00e8 svolta a Crema, presso il Teatro San Domenico. Il 30 aprile 2015 la cantante ha rivelato su Facebook le prime quattro date del tour estivo. La scenografia adottata riprende visibilmente il tema della copertina del disco, portando in allestimento sullo sfondo del palco una serie di cornici tra loro intersecate, alcune delle quali contengono schermi e poggiano su una parete trapunta di piccole spie luminose che generano un effetto di cielo stellato. Durante il concerto vengono interpretati tutti i brani contenuti in \"Splende\", compresa la reinterpretazione di \"Ti sento\". In particolare, \"Niente tranne noi\" viene eseguita da Annalisa suonando la chitarra elettrica, segnando cos\u00ec la prima occasione pubblica in cui la cantante accompagna una sua esibizione suonando uno strumento musicale.\nSuccesso commerciale.\nL'album, con tre giorni di rilevamento della fimi in chiusura, debutta alla 7\u00aa posizione della Classifica FIMI Album, confermandosi in top10 anche nelle due settimane successive, piazzandosi in entrambe all'8\u00aa posizione. Ad un mese dall'uscita l'album si posiziona nella top15, piazzandosi alla 13\u00aa posizione.\nL'album dalla sua uscita rimane in classifica per 20 settimane consecutive.\nLe vendite dell'album sono state supportate anche dai vari singoli estratti: \"Sento solo il presente\" e \"L'ultimo addio\" pubblicati prima dell'effettiva uscita del disco, di cui il primo ha ottenuto la certificazione di disco d'oro per le oltre 15.000 copie vendute in digitale, piazzandosi alla settima posizione della Top Singoli e successivamente dal brano sanremese \"Una finestra tra le stelle\" che ha debuttato negli stessi giorni dell'uscita del disco alla settima posizione della Top Singoli, per poi piazzarsi in quella seguente, come posizione massima alla 5\u00aa. Il brano nella decima settimana del 2015 viene certificato anch'esso disco d'oro dalla FIMI per aver venduto oltre 25.000 copie, mentre nel corso della diciottesima settimana dello stesso anno viene comunicata la sua certificazione come disco di platino per aver venduto oltre 50.000 copie. Anche gli ultimi due singoli, singoli \"Vincer\u00f2\" e \"Splende\", insieme a \"L'ultimo addio\", sono stati certificati disco d'oro dalla FIMI nel corso del 2015.\nTutti e tre i brani sono entrati nella top15 dei passaggi radiofonici stilati da Earone per quanto riguarda la classifica di brani italiani pi\u00f9 trasmessi, ottenendo, la 13\u00aa, la 7\u00aa e l'8\u00aa posizione. Anche il quarto singolo \"Vincer\u00f2\" \u00e8 riuscito ad entrare nella classifica Airplay TV settimanale, piazzandosi alla 16\u00aa posizione. I primi due singoli si sono piazzati anche nella classifica di fine anno 2014 di Earone relativa ai brani italiani pi\u00f9 trasmessi: alla 54\u00aa troviamo \"Sento solo il presente\" e alla 68\u00aa \"L'ultimo addio\"."}
{"id": "5317212", "revid": "965985", "url": "https://it.wikipedia.org/wiki?curid=5317212", "title": "Jam Room", "text": "Jam Room \u00e8 il quarto album in studio del gruppo musicale rock statunitense Clutch, pubblicato nel 1999."}
{"id": "5317214", "revid": "965985", "url": "https://it.wikipedia.org/wiki?curid=5317214", "title": "Pure Rock Fury", "text": "Pure Rock Fury \u00e8 il quinto album in studio del gruppo musicale rock statunitense Clutch, pubblicato nel 2001."}
{"id": "5317215", "revid": "46291", "url": "https://it.wikipedia.org/wiki?curid=5317215", "title": "Odontites vulgaris", "text": "La perlina rossa (nome scientifico Odontites vulgaris ) \u00e8 una pianta erbacea appartenente alla famiglia delle Orobanchaceae.\nEtimologia.\nIl nome generico (\"Odontites\") deriva dal greco \"odos\" o \"odontos\" (= dente, del dente). Tale nome appare per la prima volta in uno scritto di Gaio Plinio Secondo (Como, 23 \u2013 Stabiae, 25 agosto 79]), scrittore, ammiraglio e naturalista romano, e si riferisce al suo uso per il trattamento del mal di denti. L'epiteto specifico (\"vulgaris\") significa \"consueto, comune, volgare\" e generalmente viene assegnato a piante con distribuzione comune e di facile reperibilit\u00e0.\nIl binomio scientifico della pianta di questa voce \u00e8 stato proposto per la prima volta dal botanico germanico Conrad Moench (1744 \u2013 1805) nella pubblicazione \"Methodus Plantas Horti Botanici et Agri Marburgensis - 439. 1794\" del 1794.\nDescrizione.\nQueste piante raggiungono una altezza di 1 - 5 dm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Sono piante semiparassite (ossia contengono ancora clorofilla) e sono provviste di uno o pi\u00f9 austori connessi alle radici ospiti per ricavare sostanze nutritive. Tutta la pianta \u00e8 pubescente.\nRadici.\nLe radici sono tipo fittone.\nFusto.\nLa parte aerea del fusto \u00e8 ginocchiata alla base e quindi eretta e abbondantemente ramosa; la sezione \u00e8 quadrangolare e la superficie \u00e8 pubescente.\nFoglie.\nLe foglie lungo il caule sono disposte in modo opposto con portamento patente o ribattuto. Sono sessili o appena picciolate. Spesso alla fioritura sono scomparse. La forma della lamina varia da lineare a lanceolata con bordi appena dentati. Dimensione della lamina lineare: larghezza 1\u00a0mm; lunghezza 6\u00a0mm. Dimensione della lamina lanceolata: larghezza 6\u00a0mm; lunghezza 15 \u2013 20\u00a0mm.\nInfiorescenza.\nLe infiorescenze sono formate da racemi allungati spiciformi unilaterali. L'infiorescenza all'apice \u00e8 spesso pendula.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo). in genere sono pi\u00f9 o meno pentameri (ogni verticillo ha 5 elementi). Lunghezza del fiore: 8 \u2013 12\u00a0mm.\nFrutti.\nIl frutto \u00e8 del tipo a capsula deiscente; la forma \u00e8 obovata con superficie pubescente; sporge appena dal calice. I semi sono numerosi. Lunghezza della capsula: 6 \u2013 8\u00a0mm. Dimensione dei semi: 1,5\u00a0mm.\nRiproduzione.\nIn queste piante il semiparassitismo \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Odontites\" \u00e8 distribuito soprattutto in Europa con una trentina di specie di cui 7 sono presenti nella flora spontanea italiana.\nFilogenesi.\nLa classificazione tassonomica del \"Odontites vulgaris\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" (trib\u00f9 Rhinantheae).\nIl numero cromosomico per questa specie \u00e8: 2n = 18-20.\nVariabilit\u00e0.\nLa specie di questa voce \u00e8 polimorfa. In natura \u00e8 presente un'elevata variabilit\u00e0 di stirpi locali, in parte come conseguenza di varianti ecotipiche a carattere stagionale. Sandro Pignatti nella \"Flora d'Italia\" descrive le seguenti variet\u00e0 della \"Odontites vulgaris\" attualmente considerate pi\u00f9 sinonimi che entit\u00e0 autonome:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nUna specie molto simile a quella di questa voce \u00e8 \"Odontites vernus\" . Si distingue per i seguenti caratteri: la forma delle brattee dell'infiorescenza \u00e8 lanceolata con bordi densamente seghettati e sono lunghe 10 \u2013 13\u00a0mm (generalmente superano i fiori); il primo paio di foglie al di sopra della coppia superiore di rami \u00e8 provvista di fiori ascellari. Il portamento di questa specie \u00e8 di tipo estivale (fioritura tra maggio e luglio). L'habitat tipico per questa pianta sono i campi argillosi e lungo i sentieri.\nAltre notizie.\nLa odontite tardiva in altre lingue \u00e8 chiamata nei seguenti modi:"}
{"id": "5317216", "revid": "599013", "url": "https://it.wikipedia.org/wiki?curid=5317216", "title": "Martina Zamboni", "text": "Carriera.\nMartina Zamboni cresce calcisticamente nell' giocando nelle sue giovanili, decide di intraprendere la propria crescita tecnica giocando in una formazione completamente femminile prima nelle Giovanissime per poi entrare nella rosa delle pi\u00f9 grandi per partecipare al Campionato Primavera.\nNell'estate 2012 trova un accordo con l' dove, continuando a essere impiegata nelle giovanili, viene inserita anche nella rosa della prima squadra non venendo tuttavia mai impiegata nel campionato di Serie B.\nTesserata con l'Anima e Corpo dalla stagione 2013-2014, viene inserita prima nella formazione che partecipa al Campionato Primavera e, grazie alle qualit\u00e0 dimostrate nelle formazioni giovanili, dalla stagione 2014-2015 la societ\u00e0 decide di inserirla in rosa nella prima squadra e sotto la guida del tecnico Marianna Marini, facendo il suo esordio in Serie A il 4 ottobre 2014 nella 1\u00aa giornata di campionato nella partita persa con un rotondo 7-0 con la . Condivide con le compagne la prima ostica stagione nel massimo campionato italiano di calcio femminile della societ\u00e0, che la vedr\u00e0 incapace di staccarsi dalle parti basse della classifica terminando al 14\u00ba e ultimo posto con la conseguente retrocessione in cadetteria.\nRimane legata alla societ\u00e0 anche la stagione successiva, ancora iscritta come Anima e Corpo Orobica e con la squadra classificatasi al 4\u00ba posto del girone A della Serie B 2015-2016 e dove va a segno in due occasioni su 16 presenze di campionato, e le due seguenti, dove la societ\u00e0 cambia denominazione, in Orobica Calcio Bergamo, e sede. Sempre alla guida tecnica di Marianna Marini condivide con le compagne la quinta posizione nel girone C del campionato di Serie B nella stagione 2016-2017 e la promozione in Serie A al termine di quella successiva, ottenuta prima conquistando il primo posto in classifica nel girone B della Serie B 2017-2018 e poi vincendo lo spareggio promozione con le avversarie del ."}
{"id": "5317217", "revid": "199745", "url": "https://it.wikipedia.org/wiki?curid=5317217", "title": "Perlina rossa", "text": ""}
{"id": "5317219", "revid": "1378703", "url": "https://it.wikipedia.org/wiki?curid=5317219", "title": "Live at the Googolplex", "text": "Live at the Googolplex \u00e8 un album dal vivo del gruppo musicale rock statunitense Clutch, pubblicato nel 2003."}
{"id": "5317223", "revid": "965985", "url": "https://it.wikipedia.org/wiki?curid=5317223", "title": "Blast Tyrant", "text": "Blast Tyrant \u00e8 il sesto album in studio del gruppo musicale rock statunitense Clutch, pubblicato nel 2004."}
{"id": "5317224", "revid": "110157", "url": "https://it.wikipedia.org/wiki?curid=5317224", "title": "Sakina", "text": "Origine e diffusione.\nSi basa sul termine arabo \u0633\u064f\u0643\u064f\u0648\u0646 (\"suk\u016bn\"), che vuol dire \"calma\", \"pace\", \"tranquillit\u00e0\"; ha quindi significato analogo ai nomi Pace, Serenity, Shanti, Aminata e Salom\u00e8. Il termine \u00e8 presente nel Corano, dove ad esempio la \"Sakina\" \u00e8 lo spirito della pace che discende su Maometto e sugli altri fedeli durante la loro marcia sulla Mecca.\nIl nome si \u00e8 diffuso, di recente, anche al di fuori dei paesi arabi; ad esempio, nei Paesi Bassi \u00e8 attestato, nelle forme Soukaina e Souka\u00efna, dalla fine degli anni 1980.\nOnomastico.\nEssendo un nome adespota, cio\u00e8 privo di santa patrona, l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "5317225", "revid": "47767", "url": "https://it.wikipedia.org/wiki?curid=5317225", "title": "Souka\u00efna", "text": ""}
{"id": "5317226", "revid": "767487", "url": "https://it.wikipedia.org/wiki?curid=5317226", "title": "Piacenza Football Club 1961-1962", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1961-1962.\nStagione.\nNella stagione 1961-1962 il Piacenza ha disputato il girone B della Serie D, un torneo che prevede una promozione e tre retrocessioni, con 41 punti in classifica la squadra biancorossa si \u00e8 piazzata in terza posizione, il torneo \u00e8 stato vinto dalla Rizzoli di Milano con 45 punti che \u00e8 salita in Serie C. Scendono tra i dilettanti Audace San Michele, Leffe e Falck Vobarno.\nIl Piacenza in Serie D viene affidato al modenese Ivano Corghi ex portiere, partono Giovanni Trapletti che ritorna all'Atalanta, Giuseppe Barucco al Modena e Giovanni Bosoni alla Pro Vercelli, in cambio dalla squadra vercellese arriva l'ala Alessandro Bozzetti, mentre ritorna a Piacenza dalla Castellana l'anziano Rinaldo Marchesi. In campionato si lotta in tre per la promozione con il Piacenza duellano la Solbiatese e la Rizzoli, fino al 22 aprile quando una sciagurata partita interna con il Moglia, persa sul campo e a tavolino per invasione campo, stronca le velleit\u00e0 di promozione biancorosse. Al termine della contesa salgono in Serie C i milanesi della Rizzoli. Il miglior marcatore stagionale dei piacentini risulta Alberto Galandini con 14 reti realizzate in 26 partite, buono anche il bottino di Alessandro Bozzetti autore di 11 reti."}
{"id": "5317228", "revid": "47767", "url": "https://it.wikipedia.org/wiki?curid=5317228", "title": "Soukaina", "text": ""}
{"id": "5317230", "revid": "965985", "url": "https://it.wikipedia.org/wiki?curid=5317230", "title": "Robot Hive/Exodus", "text": "Robot Hive/Exodus \u00e8 il settimo album in studio del gruppo musicale rock statunitense Clutch, pubblicato nel 2005.\nTracce.\nTesti e musiche dei Clutch, tranne dove indicato."}
{"id": "5317238", "revid": "1776051", "url": "https://it.wikipedia.org/wiki?curid=5317238", "title": "Pitchfork &amp; Lost Needles", "text": "Pitchfork &amp; Lost Needles \u00e8 un album discografico di raccolta del gruppo musicale rock statunitense Clutch, pubblicato nel 2005."}
{"id": "5317241", "revid": "1776051", "url": "https://it.wikipedia.org/wiki?curid=5317241", "title": "From Beale Street to Oblivion", "text": "From Beale Street to Oblivion \u00e8 l'ottavo album in studio del gruppo musicale rock statunitense Clutch, pubblicato nel 2007.\nTracce.\nTutte le tracce sono dei Clutch, tranne dove indicato."}
{"id": "5317245", "revid": "1776051", "url": "https://it.wikipedia.org/wiki?curid=5317245", "title": "Strange Cousins from the West", "text": "Strange Cousins From the West \u00e8 il nono album in studio del gruppo musicale rock statunitense Clutch, pubblicato nel 2009.\nTracce.\nTutte le tracce sono dei Clutch, tranne dove indicato."}
{"id": "5317246", "revid": "1776051", "url": "https://it.wikipedia.org/wiki?curid=5317246", "title": "Earth Rocker", "text": "Earth Rocker \u00e8 il decimo album in studio del gruppo musicale rock statunitense Clutch, pubblicato nel 2013."}
{"id": "5317251", "revid": "767487", "url": "https://it.wikipedia.org/wiki?curid=5317251", "title": "Dogg Food", "text": "Dogg Food \u00e8 il primo album in studio del gruppo musicale hip hop statunitense Tha Dogg Pound, pubblicato nel 1995."}
{"id": "5317256", "revid": "584834", "url": "https://it.wikipedia.org/wiki?curid=5317256", "title": "Comunit\u00e0 montana Monti del Trasimeno", "text": ""}
{"id": "5317267", "revid": "767487", "url": "https://it.wikipedia.org/wiki?curid=5317267", "title": "Orvar", "text": "Origine e diffusione.\nRiprende l'epiteto norreno \"\u01earvar\", basato su \"\u01ebr\", che vuol dire \"freccia\"; per semantica, \u00e8 quindi analogo al nome arabo \"Siham\".\nIl nome \u00e8 portato da \u00d6rvar-Oddr, l'eroe eponimo della saga islandese di \"Oddr l'arciere\".\nOnomastico.\nEssendo un nome adespota, cio\u00e8 privo di santo patrono, l'onomastico si pu\u00f2 festeggiare il 1\u00ba novembre, in occasione di Ognissanti."}
{"id": "5317270", "revid": "599013", "url": "https://it.wikipedia.org/wiki?curid=5317270", "title": "Emanuel Mammana", "text": "Caratteristiche tecniche.\n\u00c8 un difensore centrale elegante, forte fisicamente, sa impostare il gioco ed \u00e8 quasi un regista arretrato. Sa agire anche da mediano davanti alla difesa e da terzino destro, ruoli che ricopriva nelle giovanili.\nCarriera.\nClub.\nRiver Plate.\nCresce nel settore giovanile del club, e fa il suo esordio in prima squadra nel 2014 a 18 anni. Il 7 novembre 2015 rinnova il suo contratto con il River fino al 30 giugno 2019.\nLione.\nIl 30 giugno 2016 il Lione ufficializza l'acquisto del giovane difensore per una cifra spesa intorno ai 7.5 milioni di euro.\nZenit San Pietroburgo e prestito al Sochi.\nNell'estate del 2017 si trasferisce ai russi dello per 16.5 milioni.\nIl 7 agosto 2020 viene ceduto in prestito al .\nRitorno al River Plate.\nIl 10 gennaio 2022 torna al River Plate.\nNazionale.\nIl 7 giugno 2014, all'et\u00e0 di 18 anni, esordisce con la nazionale maggiore argentina contro la , subentrando al 77\u00ba minuto di gioco a Javier Mascherano. Convocato per il , \u00e8 costretto a saltare il torneo per infortunio.\nStatistiche.\nPresenze e reti nei club.\n\"Statistiche aggiornate al 4 settembre 2021.\""}
{"id": "5317271", "revid": "547034", "url": "https://it.wikipedia.org/wiki?curid=5317271", "title": "Dillinger &amp; Young Gotti", "text": "Dillinger &amp; Young Gotti \u00e8 il secondo album in studio del gruppo musicale hip hop statunitense Tha Dogg Pound, pubblicato nel 2001."}
{"id": "5317273", "revid": "767487", "url": "https://it.wikipedia.org/wiki?curid=5317273", "title": "Sound the System Showcase", "text": "Sound the System Showcase \u00e8 il nono album di Alborosie da solista, pubblicato il 1\u00ba Dicembre 2014."}
{"id": "5317275", "revid": "965985", "url": "https://it.wikipedia.org/wiki?curid=5317275", "title": "Cali Iz Active", "text": "Cali Iz Active \u00e8 il quarto album in studio del gruppo musicale hip hop statunitense Tha Dogg Pound, pubblicato nel 2006."}
{"id": "5317276", "revid": "767487", "url": "https://it.wikipedia.org/wiki?curid=5317276", "title": "Bruno Urribarri", "text": "Palmar\u00e8s.\nClub.\nCompetizioni internazionali.\nCopa EuroAmericana: 1"}
{"id": "5317277", "revid": "287204", "url": "https://it.wikipedia.org/wiki?curid=5317277", "title": "Real Madrid Castilla 2014-2015", "text": "Questa voce raccoglie le informazioni riguardanti il Real Madrid Castilla nelle competizioni ufficiali della stagione 2014-2015.\nStagione.\nLa stagione 2014-2015 \u00e8 cominciata con la nomina di Zin\u00e9dine Zidane come nuovo allenatore della squadra. Il Real Madrid Castilla, che la stagione precedente era retrocesso dalla Segunda Divisi\u00f3n, ha sostituito in questo modo il precedente allenatore Manolo D\u00edaz. Il 29 agosto 2014, il direttore del Centro Nacional de Formaci\u00f3n de Entrenadores Miguel Gal\u00e1n ha accusato Zidane di guidare la squadra senza il necessario patentino. Alla prima partita di campionato, infatti, Santiago S\u00e1nchez risultava essere ufficialmente l'allenatore del Real Madrid Castilla, con Zidane suo assistente; Gal\u00e1n ha dichiarato come a suo modo di vedere questo fosse solo un escamotage per aggirare il problema del patentino per l'ex calciatore francese.\nMaglie e sponsor.\nLe divise del Real Madrid Castilla sono identiche a quelle utilizzate dalla prima squadra. Lo sponsor tecnico per la stagione 2014-2015 \u00e8 Adidas, mentre lo sponsor ufficiale \u00e8 Fly Emirates."}
{"id": "5317282", "revid": "439868", "url": "https://it.wikipedia.org/wiki?curid=5317282", "title": "Giorgio Federico di Nassau-Siegen", "text": "Vita.\nGiorgio Federico era figlio di Giovanni VII di Nassau-Siegen (1561\u20131623) e della sua seconda moglie, la principessa Margherita di Schleswig-Holstein-Sonderburg (1583\u20131658), figlia del duca Giovanni. Suo fratello era Giovanni Maurizio di Nassau-Siegen (\"il brasiliano\") (1604\u20131679), sua sorella Amalia Maddalena di Nassau-Siegen (1613\u20131669).\nGiorgio Federico era un soldato e divent\u00f2 il 19 novembre 1627 capitano (Hauptmann) della fanteria della Repubblica delle Sette Province Unite. Il 3 gennaio 1633 divent\u00f2 rittmeister della cavalleria. Il 9 gennaio 1637 ritorn\u00f2 come maggiore per la fanteria dove fu promosso oberst l'8 gennaio 1642. Dal 30 ottobre 1648 al 1658, Giorgio Federico fu statolder di Rheinberg. Il 25 ottobre 1658 divent\u00f2 governatore di Bergen op Zoom. Nel 1661 divent\u00f2 cavaliere del pi\u00f9 alto ordine cavalleresco di Danimarca, l'ordine dell'Elefante.Dal 1638 fino alla sua morte, dopo un infortunio sul campo di battaglia nel 1674, fu sovrano di Nassau-Siegen e successore di Giovanni VIII di Nassau-Siegen.\nIl 4 giugno 1647 spos\u00f2 Maurizia Eleonora del Portogallo (1609\u20131674) a L'Aia. Dal matrimonio non nacquero figli.\nGiorgio Federico ebbe due figli illegittimi:"}
{"id": "5317287", "revid": "965985", "url": "https://it.wikipedia.org/wiki?curid=5317287", "title": "Dogg Chit", "text": "Dogg Chit \u00e8 il quinto album in studio del gruppo musicale hip hop statunitense Tha Dogg Pound, pubblicato nel 2007."}
{"id": "5317292", "revid": "1602064", "url": "https://it.wikipedia.org/wiki?curid=5317292", "title": "Covered", "text": "Covered \u00e8 il sesto album in studio della cantante statunitense Macy Gray, pubblicato nel 2012. Si tratta di un album di cover."}
{"id": "5317295", "revid": "767487", "url": "https://it.wikipedia.org/wiki?curid=5317295", "title": "Talking Book (Macy Gray)", "text": "Talking Book \u00e8 un album tributo della cantante statunitense Macy Gray a Stevie Wonder, pubblicato nel 2012. "}
{"id": "5317299", "revid": "965985", "url": "https://it.wikipedia.org/wiki?curid=5317299", "title": "The Way (Macy Gray)", "text": "The Way \u00e8 l'ottavo album in studio della cantante R&amp;B statunitense Macy Gray, pubblicato nel 2014."}
{"id": "5317300", "revid": "767487", "url": "https://it.wikipedia.org/wiki?curid=5317300", "title": "Adolf Busemann", "text": "I suoi studi pionieristici sull'aerodinamica supersonica sono stati di fondamentale importanza (teoria dell'ala a freccia). Progett\u00f2 un aeroplano per velocit\u00e0 supersoniche (biplano di Busemann) che si rivel\u00f2 molto importante per il progresso dell'aerodinamica."}
{"id": "5317301", "revid": "767487", "url": "https://it.wikipedia.org/wiki?curid=5317301", "title": "Is Is", "text": "Is Is \u00e8 il terzo EP del gruppo musicale statunitense Yeah Yeah Yeahs, pubblicato nel 2007."}
{"id": "5317302", "revid": "143542", "url": "https://it.wikipedia.org/wiki?curid=5317302", "title": "Il clarinetto", "text": "Il clarinetto \u00e8 un brano musicale di genere swing, inciso nel 1986 da Renzo Arbore e presentato alla XXXVI edizione del Festival di Sanremo, dove si classific\u00f2 al secondo posto. Autori del brano, che fa parte dell'album, edito da Fonit Cetra, \"Prima che sia troppo tardi\", sono lo stesso Renzo Arbore e Claudio Mattone.\nStoria.\nIl brano al Festival di Sanremo 1986.\nPare che Renzo Arbore avesse deciso di partecipare alla gara di Sanremo dopo aver rifiutato la proposta fattagli da Gianni Ravera di presentare la manifestazione e dopo aver inizialmente pensato di portare \"Grazie dei fiori bis\".\nIl suo brano, \"Il clarinetto\", fu una delle 22 canzoni (ovvero tutte quelle dei big) presentate nel corso della prima serata, gioved\u00ec 13 febbraio 1986. Il brano fu accolto dal pubblico del Teatro Ariston con una vera e propria ovazione.\nDopo la prima serata, il brano fu messo in mezzo nella polemica che aveva coinvolto Loredana Bert\u00e8, la quale si era presentata sul palco del Teatro Ariston con un finto pancione. La Bert\u00e9 difese la propria scelta dicendo:\nNelle serate successive, Renzo Arbore disse di non voler vincere il Festival, perch\u00e9 \"non sarebbe giusto\", ma di accontentarsi del secondo posto. Le previsioni alla vigilia della finale indicavano infatti un testa a testa tra il brano di Arbore e \"Adesso tu\" di Eros Ramazzotti.\nAl termine della rassegna, \"Il clarinetto\" risult\u00f2 proprio secondo dietro ad \"Adesso tu\" di Eros Ramazzotti e davanti a \"Senza un briciolo di testa\" di Marcella Bella, totalizzando, grazie al voto espresso tramite le schedine del Totip 2.185.692 voti, pari all'11,1% delle preferenze.\nQuando sul tabellone della classifica la canzone di Arbore era rimasta l'ultima insieme ad \"Adesso tu\" di cui non si conosceva ancora la posizione, lo stesso Arbore anticip\u00f2 la conduttrice Loretta Goggi, indicando in Ramazzotti il vincitore.\nCircolarono addirittura voci che \"Il clarinetto\" fosse stata la canzone destinata a vincere il festival e che Arbore si fosse accordato per cedere volontariamente lo \"scettro\" a Ramazzotti.\nDopo il Festival.\nAl termine del Festival di Sanremo del 1986, la scelta di Arbore e della sua casa discografica, la Fonit Cetra, fu quella di non pubblicare il brano come singolo, ma di inserirlo come brano \"trainante\" del nuovo album dell'artista pugliese.\nIl brano fu tuttavia inserito in quell'anno come lato B di un 45 giri edito dalla Ricordi, che al Lato A prevedeva \"Stripped\" dei Depeche Mode, e del quale era vietata la vendita, in quanto riservato alle radio.\nLa canzone \u00e8 inoltre presente in vari album raccolta sui brani pi\u00f9 conosciuti della storia del Festival di Sanremo, oltre che nella compilation dell'etichetta Ricordi relativa a quell'edizione.\nA due mesi di distanza dalla fine del Festival, Renzo Arbore fu uno degli artisti che parteciparono alla trasferta in Unione Sovietica denominata \"Sanremo a Mosca\". In quell'occasione la \"Titina\" nominata nel brano divenne \"Tat'jana\" e la \"chitarrina\" - per poter far rima - la \"chitarriana\".\nIl brano a Sanremo 28 anni dopo.\nArbore ripropose il brano 28 anni dopo, in occasione del Festival di Sanremo 2014, manifestazione alla quale partecip\u00f2 in veste di ospite, accompagnato dal gruppo denominato \"Tre amici e un cognato\".\nTesto.\nIl testo del brano \u00e8 caratterizzato da doppi sensi a tematica sessuale, in cui il clarinetto diventa la metafora dell'organo genitale maschile e viene definito come uno strumento che non pu\u00f2 suonare da solo, ma che per \"creare un bel blues\" ha bisogno di accompagnamento e, per questo, \u00e8 sempre alla ricerca della sua \"chitarrina\", che cerca - parafrasando la versione italiana di \"Je cherche apr\u00e8s Titine\" - come \"la Titina\"."}
{"id": "5317316", "revid": "767487", "url": "https://it.wikipedia.org/wiki?curid=5317316", "title": "Date with the Night", "text": "Date with the Night \u00e8 un brano musicale del gruppo statunitense Yeah Yeah Yeahs, pubblicato nel 2003 come primo singolo estratto dall'album \"Fever to Tell\".\nVideo.\nIl video \u00e8 stato girato da Patrick Daughters."}
{"id": "5317317", "revid": "1005847", "url": "https://it.wikipedia.org/wiki?curid=5317317", "title": "Scirocco (galleria al plasma)", "text": "Scirocco \u00e8 una galleria del vento al plasma realizzata nel 2001 e gestita dal Centro italiano ricerche aerospaziali (CIRA) di Capua. Lo scopo dell'impianto \u00e8 quello di riprodurre le condizioni in regime ipersonico tipiche della fase di rientro atmosferico, di studiare modelli di ugelli di scarico dei motori a razzo e le caratteristiche aerotermochimiche della combustione in motori ramjet e scramjet. Per generare le temperature necessarie alle simulazioni (fino a 10.000 K) \u00e8 impiegato un riscaldatore ad arco elettrico della potenza di 70 MW.\nStoria.\nA partire dalla met\u00e0 degli anni ottanta, emerse la necessit\u00e0 per l'Agenzia Spaziale Europea (ESA) di dotarsi di impianti di prova a terra per studiare e testare le condizioni di componenti astronautici a grandezza reale nella fase di rientro in atmosfera. Lo studio di fattibilit\u00e0 fu affidato al CIRA che tra il 1988 ed il 1989 individu\u00f2 le tecnologie adatte a garantire una temperatura di ristagno prossima a 10.000 K mentre, a seguito dell'accordo definitivo tra ESA ed il MURST, la galleria fu completata nel 2001 dopo sei anni di lavori ed un costo complessivo di 150 miliardi di lire.\nLa controllistica elettronica e software per l'automazione della galleria al plasma fu fornita dalla allora LABEN S.p.A. di Milano (oggi Thales Alenia Space di Gorgonzola (MI)).\nTecnica.\nLa portata in massa di aria all'interno della galleria pu\u00f2 essere regolata tra 0,1 e 3,5 Kg al secondo. Quest'aria, fornita da un impianto di compressione con una pressione massima di 8,7 MPa, viene riscaldata in un condotto da un riscaldatore elettrico ad arco della potenza di 70 megawatt. L'elettricit\u00e0 \u00e8 fornita da un alimentatore che rettifica la corrente alternata in corrente continua. Nel condotto di riscaldamento la sua temperatura pu\u00f2 variare tra 2000 e 10000 K, con una pressione compresa tra 0,1 e 1,7 MPa. A valle del condotto di riscaldamento un ugello conico permette l'espansione dell'aria immettendola nella camera di prova alle condizioni di temperatura e pressione desiderate. Il modello oggetto di studio \u00e8 inserito nella camera di prova mediante un braccio robotico ed i vari parametri sono registrati da un sistema di acquisizione dati (DAS). L'aria, una volta superata la camera di prova, prosegue in un ugello convergente-divergente che la rallenta a velocit\u00e0 subsonica e in uno scambiatore di calore che ne abbassa la temperatura a valori compatibili con l'impianto a vuoto a valle. Successivamente, un sistema (denominato \"DeNOx\") abbatte le emissioni di ossidi di azoto prodotti nel test.\nRiscaldatore ad arco.\nIl riscaldatore ad arco si costituisce di quattro moduli principali: anodo, segmento centrale, catodo e camera di miscelazione. Ogni modulo si compone a sua volta di una serie di dischi all'interno dei quali \u00e8 pompata acqua demineralizzata (che \u00e8 un pessimo conduttore elettrico) ad alta pressione per il raffreddamento. Il condotto centrale \u00e8 costituito da una colonna modulare che pu\u00f2 raggiungere la lunghezza di 5500\u00a0mm con un diametro interno di 110\u00a0mm. Aria compressa a bassa temperatura proveniente da canalizzazioni esterne \u00e8 iniettata tangenzialmente all'interno del condotto e, andandosi a combinare con l'aria che scorre in direzione assiale richiamata dall'impianto a vuoto a valle della galleria, innesca una circolazione a spirale che ha il duplice effetto di proteggere le pareti del condotto e confinare il plasma sull'asse del condotto stesso. L'anodo ed il catodo sono posti alle estremit\u00e0 della colonna e sono costituiti ognuno da 9 elettrodi. In aggiunta, l'anodo, \u00e8 protetto dall'iniezione locale di argon ad alta pressione che facilita l'innesco dell'arco e limita la corrosione localizzata. All'interno del condotto gli elettroni si muovono, soggetti alla forza di Lorentz, dall'anodo (a potenziale elettrico pi\u00f9 elevato) al catodo. A causa delle loro collisioni con le molecole di aria e argon, una parte dell'energia elettrica viene trasformata in energia meccanica e quindi termica a causa degli sforzi viscosi. All'aumentare della temperatura del fluido (e della sua energia interna) le molecole di aria si dissociano prima nei rispettivi atomi di cui sono composte e poi in plasma (atomi ionizzati). A valle del catodo, nella camera di miscelazione che ha un diametro costante di 172\u00a0mm, viene regolata l'entalpia del plasma ai valori richiesti mediante l'immissione di aria a temperatura ambiente.\nUgello conico.\nA valle della camera di miscelazione \u00e8 posto un ugello convergente-divergente modulare costituito di una parte convergente in cui il flusso, a velocit\u00e0 subsonica, viene accelerato fino a Mach 1 (gola dell'ugello) ed ulteriormente accelerato a velocit\u00e0 supersoniche (fino a 7000 m/s) nella sezione divergente dell'ugello. Sono disponibili diverse configurazioni di ugelli che possono essere montati nella galleria del vento a seconda delle condizioni richieste nella camera di prova. Tutta la struttura dell'ugello \u00e8 raffreddata da una circolazione di acqua demineralizzata a bassa pressione, ma la parte della gola (maggiormente sottoposta agli sforzi termici e meccanici) \u00e8 raffreddata mediante circolazione di acqua ad alta pressione che garantisce uno scambio termico maggiore.\nCamera di prova.\nLa camera di prova ha la forma di un cilindro alto 9217\u00a0mm e del diametro interno di 5170\u00a0mm. La camera presenta diverse aperture per permettere l'accesso al personale durante la fase di preparazione del test ed il monitoraggio del plasma e degli sforzi aerotermici sul modello mediante strumenti e sensori durante il suo funzionamento. Un braccio robotico denominato Model Support System (MSS), raffreddato mediante una circolazione interna di acqua demineralizzata, permette l'adeguato posizionamento del modello nel getto di plasma.\nDiffusore e scambiatore di calore.\nPer rallentare a velocit\u00e0 subsoniche e raffreddare il flusso di plasma che proviene dalla camera di prova \u00e8 installato un diffusore costituito da una prima sezione convergente seguita da un condotto a diametro costante di 2120\u00a0mm lungo diversi metri che costituisce la gola dell'ugello convergente-divergente seguita da una sezione divergente che termina nello scambiatore di calore costituito da una serie di tubazioni nelle quali circola acqua di raffreddamento che vengono investite direttamente dal flusso (ormai rallentato a velocit\u00e0 subsonica).\nImpianto per il vuoto.\nL'impianto per il vuoto permette il raggiungimento delle condizioni soniche nella gola del diffusore e, di riflesso, a garantire le condizioni richieste nella camera di prova. Consiste in tre linee ognuna composta di una serie di eiettori ad effetto Venturi attivate a seconda della portata necessaria nella camera di prova. Un impianto per l'abbattimento delle emissioni di ossidi di azoto prodotte nella galleria completa il percorso del flusso."}
{"id": "5317322", "revid": "799504", "url": "https://it.wikipedia.org/wiki?curid=5317322", "title": "Palazzo Taverna (Roma)", "text": "Il palazzo Orsini Taverna (gi\u00e0 Gabrielli) \u00e8 un edificio di Roma, situato nel rione Ponte, su via di Monte Giordano.\nStoria.\nLa sua costruzione fu eseguita su progetto del cardinale Giordano Orsini, che volle costruire la propria abitazione sull'antica fortezza di sua propriet\u00e0 edificata su Monte Giordano. Successivamente il palazzo venne preso in affitto da illustri personaggi, tra cui il cardinale Ippolito II d'Este, che vi ospit\u00f2 Torquato Tasso, e il cardinale Maurizio di Savoia.\nNel 1688 pass\u00f2 in mano ai Gabrielli, che vi ospitarono vari membri della famiglia Bonaparte, tra cui l'imperatrice Eugenia e il cardinal Luciano-Luigi, che vi mor\u00ec. Verso la met\u00e0 dell'Ottocento vi risiedette la famiglia di Guido Baccelli, Augusto Baccelli e Giovanni Baccelli, che forse vi nacquero. Nel 1888 fu ceduto dal principe Placido Gabrielli ai conti Taverna.\nIl palazzo fu sede dell'Ambasciata di Francia presso la Santa Sede fino al 1951, quando quest'ultima si trasfer\u00ec nella Villa Paolina per decisione dell'Ambasciatore Wladimir d'Ormesson.\nDescrizione.\nComprende diversi saloni molto ampi, un cortile con quattro vasche di marmo con al centro una fontana, disegnata da Antonio Casoni, e un giardino con una torre, dove \u00e8 possibile ammirare un porticato e una loggia.\nL'interno, completamente affrescato, presenta una vasta collezione di dipinti di vari artisti, tra cui Sebastiano Ricci, Giambattista Pittoni e Rosa di Tivoli."}
{"id": "5317323", "revid": "184755", "url": "https://it.wikipedia.org/wiki?curid=5317323", "title": "Maps (Yeah Yeah Yeahs)", "text": "Maps \u00e8 un brano musicale del gruppo statunitense Yeah Yeah Yeahs, pubblicato nel 2004 come terzo singolo estratto dall'album \"Fever to Tell\".\nIl brano.\nIl brano parla della storia d'amore tra Karen O e Angus Andrew, frontman dei Liars ed ex fidanzato della cantante.\nRiconoscimenti.\nNel 2009 \u00e8 stata votata come miglior canzone d'amore di musica alternativa di tutti i tempi da \"NME\".\nLa canzone \u00e8 inserita alla posizione numero 6 delle 500 migliori canzoni degli anni 2000 secondo Pitchfork.\nLa rivista \"Rolling Stone\" ha inserito il brano alla posizione numero 7 delle migliori canzoni degli anni 2000 e alla posizione numero 386 delle 500 migliori canzoni di sempre."}
{"id": "5317327", "revid": "767487", "url": "https://it.wikipedia.org/wiki?curid=5317327", "title": "Y Control", "text": "Y Control \u00e8 un brano musicale del gruppo statunitense Yeah Yeah Yeahs, pubblicato nel 2004 come singolo estratto dall'album \"Fever to Tell\".\nIl brano.\nNel titolo la Y sta per il cromosoma Y ed il brano parla appunto della pazienza delle donne.\nLa canzone fa parte della colonna sonora di \"Dirt 2\".\nVideo.\nIl video \u00e8 stato diretto da Spike Jonze."}
{"id": "5317330", "revid": "1573940", "url": "https://it.wikipedia.org/wiki?curid=5317330", "title": "Snap! (informatica)", "text": "Snap! \u00e8 un programma educativo basato su browser e che consente di creare applicativi in modo grafico e guidato utilizzando blocchi da far corrispondere tra loro come tasselli.\nSnap! 4.0 non richiede l'installazione locale e lavora in modo nativo via browser.\nStoria.\nSnap! 4.0 e il suo predecessore BYOB furono sviluppati da Jens M\u00f6nig per Windows, macOS o Linux, con design e documentazione fornita da Brian Harvey della University of California, Berkeley ed \u00e8 stato utilizzato per corsi di CS come \"The Beauty and Joy of Computing\".\nPiattaforme.\nSnap! 4.0 lavora su periferiche iOS, macOS, Windows e Linux, in quanto implementato in JavaScript usando le API Canvas di HTML5, mentre Scratch 2.0 \u00e8 sviluppato in Flash e lavora solo sulle ultime tre piattaforme."}
{"id": "5317333", "revid": "767487", "url": "https://it.wikipedia.org/wiki?curid=5317333", "title": "Gold Lion", "text": "Gold Lion \u00e8 un brano musicale del gruppo statunitense Yeah Yeah Yeahs, pubblicato nel 2006 come singolo estratto dall'album \"Show Your Bones\".\nVideo.\nIl video \u00e8 stato diretto da Patrick Daughters nel deserto del Nevada."}
{"id": "5317335", "revid": "110157", "url": "https://it.wikipedia.org/wiki?curid=5317335", "title": "Lega B 2014 (football americano)", "text": "La Lega B 2014 \u00e8 stata la 23\u00aa edizione del campionato di football americano di secondo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5317336", "revid": "1718925", "url": "https://it.wikipedia.org/wiki?curid=5317336", "title": "Every Breaking Wave", "text": "Every Breaking Wave \u00e8 un singolo del gruppo musicale irlandese U2, il secondo estratto dal tredicesimo album in studio \"Songs of Innocence\" e pubblicato il 19 dicembre 2014.\nIl brano musicale \u00e8 stato di ispirazione alla scrittura dell'omonimo film del regista Aoife McArdle.\nAccoglienza.\nSecondo il mensile Rolling Stone, \"Every Breaking Wave\" \u00e8 la terza migliore canzone pubblicata nel 2014.\nDan Lucas, giornalista della rivista statunitense \"Under The Radar\", rileva come la parte iniziale di questo brano musicale sia estremamente simile a \"With or Without You\".\nVideo musicale.\nIl videoclip \u00e8 la versione ridotta di un cortometraggio di 13 minuti dal titolo omonimo al brano \"Every Breaking Wave\". Il tema \u00e8 il conflitto nordirlandese negli anni '80 e tratta la storia di una coppia di giovani che si amano ma che appartengono ai due lati opposti del conflitto."}
{"id": "5317341", "revid": "767487", "url": "https://it.wikipedia.org/wiki?curid=5317341", "title": "Turn Into", "text": "Turn Into \u00e8 un brano musicale del gruppo statunitense Yeah Yeah Yeahs, pubblicato nel 2006 come singolo estratto dall'album \"Show Your Bones\"."}
{"id": "5317346", "revid": "33689", "url": "https://it.wikipedia.org/wiki?curid=5317346", "title": "Rai Expo", "text": ""}
{"id": "5317349", "revid": "767487", "url": "https://it.wikipedia.org/wiki?curid=5317349", "title": "Zero (Yeah Yeah Yeahs)", "text": "Zero \u00e8 un brano musicale del gruppo statunitense Yeah Yeah Yeahs, pubblicato nel 2009 come singolo estratto dall'album \"It's Blitz!\".\nVideo.\nIl videoclip \u00e8 stato diretto da Barney Clay e ambientato nella citt\u00e0 di San Francisco."}
{"id": "5317354", "revid": "767487", "url": "https://it.wikipedia.org/wiki?curid=5317354", "title": "Corruzione al palazzo di giustizia (film 1974)", "text": "Corruzione al palazzo di giustizia \u00e8 un film drammatico del 1974 diretto da Marcello Aliprandi e tratto dall'omonimo dramma di Ugo Betti.\nTrama.\nUna perquisizione a carico dell'industriale Carlo Goja finisce in rovina a causa di uno scandalo. Un'inchiesta promossa dal CSM fa cadere i sospetti sul presidente del Palazzo di Giustizia, il giudice Vanini, che viene perci\u00f2 allontanato dall'incarico.\nProduzione.\nDal dramma di Ugo Betti, scritto nel 1944 e rappresentato a teatro nello stesso anno, era gi\u00e0 stato tratto l'omonimo sceneggiato televisivo trasmesso dal Programma Nazionale della Rai (l'odierna Rai 1) nel 1966."}
{"id": "5317359", "revid": "47767", "url": "https://it.wikipedia.org/wiki?curid=5317359", "title": "Guepinia rufa", "text": ""}
{"id": "5317363", "revid": "34971", "url": "https://it.wikipedia.org/wiki?curid=5317363", "title": "Conrad Gex", "text": ""}
{"id": "5317368", "revid": "287204", "url": "https://it.wikipedia.org/wiki?curid=5317368", "title": "Prinzessin Victoria Luise", "text": "La Prinzessin Victoria Luise \u00e8 stata una nave passeggeri tedesca, di propriet\u00e0 della compagnia di navigazione Hamburg America Line, viene generalmente considerata la prima nave da crociera della storia.\nStoria.\nNel 1886 Albert Ballin entr\u00f2 nella HAPAG (\"Hamburg-Amerikanische-Packetfahrt-Actien-Gesellschaft\", nota anche come \"Hamburg America Line\") e si impose all'attenzione dei suoi colleghi e superiori grazie all'intuizione di utilizzare le grandi navi transatlantiche durante il periodo invernale a scopo non di trasporto ma ricreativo, ovvero viaggi di piacere in localit\u00e0 calde e gradevoli a livello turistico per clienti abbienti che potevano permetterselo. L'esperimento inizi\u00f2 nel 1891 sul transatlantico SS Augusta Victoria ed ebbe un successo tale da far progredire la carriera di Ballin, che una volta divenuto direttore generale della compagnia arriv\u00f2 nel 1899 a commissionare per la prima volta nella storia una nave specificatamente progettata per l'uso turistico.\nLa costruzione fu affidata ai cantieri Blohm &amp; Voss, fu varata il 29 giugno 1900 e battezzata \"Prinzessin Victoria Luise\" in onore della principessa Vittoria Luisa di Prussia, figlia del Kaiser Guglielmo II di Germania.\nLa nave fece il suo viaggio di debutto il 5 gennaio 1901, viaggiando da Amburgo a New York, per poi intraprendere la prima crociera della storia nelle Indie Occidentali; al termine inizi\u00f2 Il secondo viaggio da New York il 9 marzo verso il Mar Mediterraneo e il Mar Nero. Nel corso della sua storia operativa ha incrociato anche nel Mar Baltico ed \u00e8 stata usata per sei volte anche per svolgere il servizio transatlantico.\nDopo cinque anni di servizio la nave affond\u00f2 il 16 dicembre 1906 in seguito ad un incidente nelle vicinanze del faro di Plumb Point, al largo della Giamaica. L'incidente fu dovuto all'errore del capitano Brunswig, che consapevole delle proprie colpe si spar\u00f2 un colpo alla testa nella propria cabina durante l'affondamento. I passeggeri furono tratti in salvo dalla SMS Bremen la mattina seguente. Tre giorni dopo la nave fu dichiarata ufficialmente perduta dagli ingegneri sopraggiunti sul luogo."}
{"id": "5317370", "revid": "436907", "url": "https://it.wikipedia.org/wiki?curid=5317370", "title": "Buona fortuna amore", "text": "Buona fortuna amore \u00e8 un singolo del cantautore italiano Nesli, pubblicato il 10 febbraio 2015 come secondo estratto dall'ottavo album in studio \"Andr\u00e0 tutto bene\".\nDescrizione.\nSeconda traccia di \"Andr\u00e0 tutto bene\", \"Buona fortuna amore\" \u00e8 stato presentato da Nesli in occasione della sua partecipazione al Festival di Sanremo 2015 (dove si \u00e8 classificato tredicesimo al termine dello stesso) ed \u00e8 stato descritto dallo stesso cantautore con la seguente dichiarazione: \nVideo musicale.\nIl video, diretto da Luca Tartaglia, \u00e8 stato reso disponibile in anteprima su Vevo l'11 febbraio 2015."}
{"id": "5317391", "revid": "125765542", "url": "https://it.wikipedia.org/wiki?curid=5317391", "title": "Labbra di lurido blu", "text": "Labbra di lurido blu \u00e8 un film del 1975 diretto da Giulio Petroni con Lisa Gastoni e Corrado Pani.\nTrama.\nTraumatizzati, quand'erano bambini, lei dalle effusioni erotiche dei genitori, lui da una repellente esperienza d'iniziazione sessuale, voluta dai padri, Elli \u00e8 diventata ninfomane, Marco omosessuale. Forse per trovare insieme una via d'uscita dai loro orientamenti, forse per sostenersi a vicenda, i due si sposano. Il matrimonio, per\u00f2, non risolve i loro problemi, n\u00e9 facilita,cos\u00ec,l'inaspettato ritorno di George, l'antiquario inglese gi\u00e0 \"amico\" di Marco, che ora lotta per strapparlo a Elli. Sfumato, per la donna, l'incontro con un solitario scrittore che avrebbe potuto guarirla; respinta, da Marco, un'ultima possibilit\u00e0 di salvezza, scoppia la tragedia: il professore uccide la ragazza che l'ama e si getta poi da una torre, sotto gli occhi di Elli e di George.\nProduzione.\nLa scena pi\u00f9 torrida, raffigurante Lisa Gastoni in un atto consumato, sul biliardo, con pi\u00f9 uomini, venne girata al Bar dal Comoda di Ponte della Pietra a Perugia, presidiato dalla Municipale per la massa di gente che accorreva regolarmente, spinta da curiosit\u00e0 morbosa. Il titolare del bar rifer\u00ec che, in quelle due settimane di riprese, guadagn\u00f2 \u201csomme che all\u2019epoca ci sognavamo\u201d.\nDistribuzione commerciale.\nIl film, a lungo di difficile reperibilit\u00e0, \u00e8 stato distribuito in DVD nel marzo 2015 dalla Cecchi Gori Home Video."}
{"id": "5317393", "revid": "547034", "url": "https://it.wikipedia.org/wiki?curid=5317393", "title": "Ingenuino (nome)", "text": "Origine e diffusione.\nAntico nome di derivazione latina, basato su \"ingenuus\", un termine che inizialmente indicava una persona nata all'interno di una stirpe (da \"in\", \"dentro\", e \"genus\", \"stirpe\"). L'interpretazione in senso lato di \"autentico\", \"onesto\", \"vero\" (un significato condiviso anche con il nome gallese Dilys) \u00e8 quella che oggi viene data al termine \"genuino\", mentre il termine \"ingenuo\" ha acquisito il senso attuale dopo una serie di passaggi di significato a partire dall'originale \"di natura nobile\" a \"candido\", \"innocente\".\nPer quanto riguarda le forme del nome, da latino \"Ingenuus\" viene \"Ingenuno\", mentre \"Ingenuino\" \u00e8 un adattamento della forma tedesca, \"Ingenuin\". Entrambe ormai godono di scarsa diffusione, anche se sopravvivono in alcune zone dell'Alto Adige per via del culto di sant'Ingenuino; pi\u00f9 fortunata \u00e8 stata la forma \"Genuino\", ottenuta per aferesi, diffusa un po' in tutta Italia.\nOnomastico.\nL'onomastico ricorre il 5 febbraio in memoria di sant'Ingenuino, vescovo di Sabiona e patrono di Bressanone."}
{"id": "5317395", "revid": "47767", "url": "https://it.wikipedia.org/wiki?curid=5317395", "title": "Genuino", "text": ""}
{"id": "5317409", "revid": "6923", "url": "https://it.wikipedia.org/wiki?curid=5317409", "title": "AMG-Mercedes", "text": ""}
{"id": "5317415", "revid": "830939", "url": "https://it.wikipedia.org/wiki?curid=5317415", "title": "Ivan Egorovi\u010d Zabelin", "text": "Fondatore, nel 1872, con altri del Museo statale di storia ubicato nella Piazza Rossa, \u00e8 stato il principale studioso della storia di Mosca. Fu membro dell'Accademia russa delle scienze."}
{"id": "5317416", "revid": "767487", "url": "https://it.wikipedia.org/wiki?curid=5317416", "title": "Jacques Barlie", "text": ""}
{"id": "5317427", "revid": "110157", "url": "https://it.wikipedia.org/wiki?curid=5317427", "title": "Bambibanda e melodie", "text": "Bambibanda e melodie \u00e8 un album dell'omonimo gruppo musicale, pubblicato dalla Fonit Cetra nel 1974.\nTracce.\nTutti i brani sono stati composti e coordinati da \"Bambi\" Fossati"}
{"id": "5317432", "revid": "287204", "url": "https://it.wikipedia.org/wiki?curid=5317432", "title": "Tantrix", "text": "Tantrix \u00e8 un gioco astratto ideato da Mike McManaway. Discende direttamente da \"the Mind Game\", del 1988 dello stesso autore.\nComponentistica.\nIl gioco si compone di un sacchetto e 56 tessere esagonali, su ognuna delle quali sono riportate tre linee di colori diversi (rosso, giallo, verde o blu) che congiungono ognuna due lati. Le tessere possono essere interconnesse fra loro creando delle linee continue colorate. Le tessere rappresentano tutte le possibili combinazioni dei tre colori, ad eccezione di quelle formate da tre linee rette (presenti nella I edizione del 1996, eliminate dalla seconda per la scarsa \"piazzabilit\u00e0\").\nSvolgimento del gioco.\nIl gioco inizia mettendo una tessera pescata a caso sul tavolo, e distribuendo ad ogni giocatore 6 tessere, scoperte. Ogni giocatore sceglie un colore.\nIl turno di ogni giocatore si articola in tre fasi:\nAzioni obbligatorie.\nSe un giocatore pu\u00f2 piazzare una tessera in suo possesso in uno spazio libero circondato da tre tessere, allora \u00e8 obbligato a farlo. Se ha pi\u00f9 di una possibilit\u00e0 in tal senso, allora pu\u00f2 sceglie per quale optare (anche eventualmente precludendo una o pi\u00f9 delle altre). dopo ogni tessera giocata, il giocatore ne pesca una dal sacchetto.\nAzione facoltativa.\nTerminate le azioni obbligatorie, il giocatore pu\u00f2 piazzare una tessera adiacente ad altre, rispettando alcuni vincoli. Se l'azione \"libera\" altre azioni obbligatorie, questa vanno eseguite.\nFine gioco.\nQuando tutte le tessere sono state estratte e non \u00e8 pi\u00f9 possibile aggiungerne, il gioco termina. Chi \u00e8 riuscito a comporre la linea continua pi\u00f9 lunga del proprio colore \u00e8 il vincitore (una linea chiusa conta per il doppio della propria lunghezza).\nEspansioni.\nNel tempo sono uscite diverse varianti ed espansioni del gioco, che cambiano il \"taglio\" di Tantrix, dal puzzle solitario al party game:\nOpere derivate.\nEsiste una versione di Tantrix per iOS e per Android.\nRiconoscimenti.\nTantrix e le sue espansioni hanno vinto diversi premi minori, quali il \"Toy of the Year\" award 2003 o l'Australia puzzle of the Year."}
{"id": "5317435", "revid": "4175", "url": "https://it.wikipedia.org/wiki?curid=5317435", "title": "Rugby a 15 in Italia", "text": "Il rugby a 15 \u00e8 presente in Italia fino dal secondo decennio del XX secolo; importatovi dalla Francia per subdiffusione, si struttur\u00f2 alla fine degli anni venti con la nascita della Federazione e, a seguire, del campionato e della nazionale; partecipante alle competizioni internazionali dal 1936 (l'edizione inaugurale della Coppa Europa, vinta per la prima e unica volta nel 1997), il rugby italiano \u00e8 presente alla Coppa del Mondo fin dalla sua prima edizione nel 1987, nel Sei Nazioni dal 2000 e, a livello di club, nelle competizioni continentali European Rugby Champions Cup ed European Rugby Challenge Cup fin dalla loro istituzione (1996).\nA livello femminile, inoltre, oltre a organizzare un proprio campionato nazionale e una Coppa Italia, compete altres\u00ec internazionalmente nel Sei Nazioni e nel Campionato europeo di categoria, competizione che l'Italia si aggiudic\u00f2 nel 2005 per la prima e unica volta; al 2020 l'Italia femminile vanta tre presenze alla Coppa del Mondo, nel 1998, 2002 e 2017 ed \u00e8 qualificata per l'edizione 2021 destinata a svolgersi nel 2022.\nL'attivit\u00e0 rugbistica, sia maschile che femminile, \u00e8 governata dalla Federazione Italiana Rugby (il cui acronimo \u00e8 FIR), nata nel 1928 e fin d'allora associata al Comitato olimpico nazionale italiano, organismo di gestione dello sport nazionale.\nDal 1987 la FIR \u00e8 associata a World Rugby, la federazione internazionale di governo del rugby a 15 in tutto il mondo all'epoca nota come International Rugby Football Board (IRFB); gi\u00e0 dal 1934 tuttavia la FIR era socia e membro fondatrice della FIRA, acronimo di \"F\u00e9d\u00e9ration Internationale Rugby Amateur\", alternativo alla IRFB, ma della quale divenne filiale europea nel 1999 con il nome di FIRA \u2014 Associazione Europea di Rugby e, dal 2014, Rugby Europe, al quale l'Italia \u00e8 tuttora affiliata.\nStoria.\nLa fase pionieristica.\nBench\u00e9 il rugby, cos\u00ec come il calcio, fosse noto in Italia fin dal periodo a cavallo dei secoli XIX e XX per via dei marinai e dei viaggiatori britannici che facevano scalo a Genova (tanto che ivi, nel 1893, nacque la prima squadra di calcio del Paese, il ), la vera diffusione su larga scala del gioco fu dovuta a Stefano Bellandi, il quale, emigrato in Francia alla fine dell'Ottocento, apprese il gioco e, rientrato in Italia per il servizio militare, costitu\u00ec il primo consorzio rugbistico del Paese a Milano grazie all'aiuto di un suo amico d'Oltralpe.\nNacque cos\u00ec la sezione rugbistica dell\u2019Unione Sportiva Milanese, all\u2019epoca societ\u00e0 calcistica di primo piano che vent\u2019anni pi\u00f9 tardi si fuse con l\u2019Inter; tuttavia fu Torino nel 1910 il teatro del primo incontro di rugby in Italia; il 2 aprile di quell'anno al Motovelodromo si incontrarono il parigino Sporting Club Universitaire de France e il ginevrino Club Servette (incontro terminato 42-3) cui fece seguito un \"match\" tra un\u2019estemporanea Rugby Club Torino, scioltosi dopo un solo incontro, e una squadra di rugby associata alla , club calcistico che all\u2019epoca dominava il campionato.\nIl 2 aprile 1911 il rugby esord\u00ec anche nel capoluogo lombardo, all\u2019Arena Civica, quando una formazione francese batt\u00e9 l\u2019U.S. Milanese per 15-0 cionondimeno \u2014 come riporta la stampa dell'epoca \u2014 entusiasmando il pubblico, tanto da indurre la squadra meneghina a organizzare un nuovo incontro, che si tenne agli inizi del 1912 a Vercelli, contro l\u2019U.S. Chamb\u00e9ry, risoltosi in un 12-3 per i francesi.\nLa Grande guerra, di fatto, ferm\u00f2 qualsiasi attivit\u00e0 e si dovettero attendere quasi dieci anni per poter parlare di nuovo di rugby in Italia.\nAncora Bellandi, nell\u2019Italia tra le due guerre, si adoper\u00f2 per rilanciare il rugby: grazie all\u2019amicizia con i vertici societari dello Sport Club Italia, ne ottenne strutture per allenamento e campo di gioco, riuscendo a ricostituire una squadra che guadagn\u00f2 seguito mediatico e, sulla scorta di questo, anche di pubblico; il 26 luglio 1927 si fece promotore di un autoproclamato \"comitato di propaganda\", prodromo della costituzione di una federazione nazionale: la disciplina si era infatti diffusa nelle maggiori citt\u00e0 (Roma, Napoli, Torino, ma anche in provincia come Udine e altre citt\u00e0).\nBellandi si rivolse al giornalista francese Henri Desgrange, organizzatore di gare ciclistiche in patria, direttore di una testata parigina, il quale incaric\u00f2 un suo collaboratore, l'allenatore di rugby Gaston B\u00e9nac, di occuparsi della questione: B\u00e9nac organizz\u00f2 quindi due incontri in Italia tra una formazione interna e una transalpina; il primo incontro si tenne il 1\u00ba novembre 1927 al Velodromo di Bologna con la vittoria francese per 27-18, e il giorno dopo al Velodromo Sempione (poi Vigorelli) di Milano ancora la squadra francese vinse per 46-35.\nA seguire, sotto Natale una squadra parigina disput\u00f2 incontri a Milano, Torino e Brescia (mentre nella primavera del 1928 una selezione milanese restitu\u00ec la visita e si esib\u00ec al Parco dei Principi di Parigi).\nIl regime fascista intu\u00ec il valore di propaganda della disciplina e ne cavalc\u00f2 il crescente interesse; il segretario del PNF Augusto Turati promosse la nascita di una formazione associata alla Milizia di Brescia, il XV Legione Leonessa d\u2019Italia, che il 13 maggio 1928 si esib\u00ec allo Stadio Nazionale del PNF contro la neonata Lazio nel primo incontro di rugby nella Capitale.\nUna settimana pi\u00f9 tardi, a Torino, si tenne un'amichevole tra i due club francesi del e del .\nIl comitato promotore, riunito a Roma il 26 luglio 1928, diede quindi vita alla Federazione Italiana Rugby.\nTra i primi atti della neonata Federazione vi fu l'organizzazione del campionato e l'istituzione della squadra nazionale; il primo vide la luce nel febbraio 1929 e si concluse con la sfida di finale tra l' e la Lazio, vinta dalla squadra milanese; la seconda invece debutt\u00f2 a Barcellona nel maggio successivo, contro la parimenti esordiente formazione spagnola, in realt\u00e0 di fatto una selezione catalana ufficialmente rivestita con i colori della Spagna; sotto la direzione dell'arbitro francese Brutus gli spagnoli si imposero 9-0; un anno pi\u00f9 tardi, all'Arena di Milano, la Spagna restitu\u00ec la visita e l'Italia consegu\u00ec la sua prima vittoria di sempre, 3-0 con una meta di Vinci II.\nL'attivit\u00e0 prosegu\u00ec nonostante lo scioglimento della federazione a causa di motivi verosimilmente politici, con la gestione che fu presa in carico direttamente dalla FIGC, della quale il generale della Milizia Giorgio Vaccaro era presidente cos\u00ec come della FIR.\nIl CONI tent\u00f2 di introdurre uno sport ibrido italianizzato, la \"volata\", mix di calcio e pallacanestro, ma la cosa non ebbe mai seguito, e nel 1932 fu ripristinata la FIPO \u2014 Federazione Italiana della Palla Ovale ribattezzata, nel 1933, \"Federazione Italiana Rugbi\", nome che tenne fino al dopoguerra.\nNel 1934 l\u2019Italia fu, insieme alla Francia, tra le capofila della nascita di una federazione internazionale alternativa all\u2019International Rugby Football Board, che vedeva associate solo le squadre del Regno Unito pi\u00f9 parti consistenti dell\u2019Impero britannico e del Commonwealth (Australia, Nuova Zelanda, Sudafrica): a Parigi nacque infatti la FIRA (F\u00e9d\u00e9ration Internationale de Rugby Amateur), che istitu\u00ec nel 1936 il primo Campionato europeo di rugby, che per molti anni, anche nel dopoguerra, fu l'unica vetrina internazionale del rugby italiano.\nIl dopoguerra.\nL'attivit\u00e0 rugbistica interna riprese a buon ritmo dopo la guerra, quella internazionale pi\u00f9 a rilento; spicc\u00f2 in quel periodo la convocazione di Paolo Rosi, futuro cronista sportivo e, all'epoca, considerato il miglior rugbista italiano, in una formazione mista europea che affront\u00f2 nel 1953 l' a Twickenham.\nNel 1952 e nel 1954 l\u2019Italia arriv\u00f2 alla finale di Coppa Europa, in entrambi i casi perdendo dalla (rispettivamente 8-17 a Milano e 12-39 a Roma).\nNel 1955 una selezione di giocatori internazionali sudafricani, ufficialmente in visita come universitari di Citt\u00e0 del Capo e Stellenbosch, effettuarono un \"tour\" in Veneto, vincendo tutti gli incontri meno uno, contro il capitanato da Mario Battaglini che si impose per 15-8.\nNegli anni sessanta una selezione di giocatori romani si rec\u00f2 in Inghilterra e Galles con buoni risultati: nel 1963 la squadra perse 14-16 contro i londinesi , 0-12 dallo , 3-6 dallo Stafford ma pareggi\u00f2 8-8 contro il ; nel 1965 il ripet\u00e9 il \"tour\" e perse 3-14 contro il , ancora contro gli Harlequins 3-16 e contro il 3-9.\nNegli anni settanta il rugby nazionale intensific\u00f2 gli appuntamenti internazionali: iniziarono i \"tour\" ufficiali, dapprima in Madagascar, poi in Africa subequatoriale (Rhodesia e Sudafrica, poi in Inghilterra); nel 1976 l', alla fine del suo \"tour\" in Francia, fu in Italia e all'Arena Civica di Milano disput\u00f2 un match non ufficiale contro gli Azzurri vinto 16-15.\nNel 1977 fu la a venire in Italia e fu organizzato un incontro a Padova tra gli \"All Blacks\" e una selezione di campionato, denominata \"XV del Presidente\", integrata da alcuni tra i migliori stranieri che giocavano in serie A; i \"Tuttineri\" vinsero 17-9, con tre mete contro una.\nAncora, nel 1979, una formazione di giocatori internazionali neozelandesi capitanati da Sid Going giunsero in Europa in forma non ufficiale; la squadra, chiamata \"Cantabrians\", incontr\u00f2 la selezione dei Dogi a Montebelluna, incontro rimasto negli annali per la qualit\u00e0 tecnica e vinto 23-6 dai viaggiatori; a fine anno fu di nuovo il turno della ufficiale che, di ritorno dalle Isole Britanniche dove aveva incontrato le quattro \"Home Union\" , , e , si ferm\u00f2 a Rovigo per il primo incontro assoluto con la Nazionale italiana, ai cui giocatori tuttavia la federazione neozelandese non assegn\u00f2 la presenza internazionale; allo stadio Battaglini vi fu il \"sold out\" con 14\u00a0000 spettatori assiepati ai cancelli dell'impianto, tanto che la polizia autorizz\u00f2 l\u2019ingresso anche senza biglietto, e le persone in sovrannumero si sedettero sul terreno a bordo campo dietro ai cartelloni pubblicitari; l'incontro fu vinto 18-12 dai neozelandesi e la stampa sottoline\u00f2 il coraggio e la determinazione messa in campo dall'; a titolo statistico, quella segnata da Rino Francescato in tale incontro fu l\u2019unica meta subita dalla squadra oceaniana in tutta la spedizione, ivi compreso il prologo contro l\u2019.\nNegli anni ottanta l\u2019 inizi\u00f2 ad assommare \"test match\" contro le formazioni dell\u2019International Rugby Football Board diverse dalla : nel 1983 fu l\u2019, vittoriosa a Rovigo 29-7, la prima a riconoscere la presenza internazionale ai suoi giocatori.\nNel marzo 1987 Stefano Bettarello, mediano d'apertura rodigino, divenne il primo italiano a essere invitato a giocare nei Barbarians, formazione britannica il cui scopo \u00e8 solo quello di propagandare il gioco del rugby nella doppia declinazione di classe individuale e di sportivit\u00e0 dei propri associati.\nPi\u00f9 tardi, in maggio, Italia e disputarono il primo \"match\" ufficiale della storia, l'apertura della I Coppa del Mondo di rugby.\nIniziava l'era della competizione mondiale, alla quale l' fu sempre presente.\nNel 1991 giunse il primo \"test match\" contro l', ancora in Coppa del Mondo; nel 1994, in occasione delle qualificazioni alla Coppa del 1995, e si incontrarono per la prima volta e prevalsero i britannici per 29-19.\nNel 1995, primo anno del professionismo, vi fu l'esordio ufficiale delle squadre di club in una competizione europea, la Heineken Cup, con il sconfitto in casa dal per 21-24 e il vittorioso per 86-8 sui rumeni del Farul Costanza.\nA met\u00e0 novembre il neocampione del mondo in \"tour\" in Europa effettu\u00f2 una tappa allo Stadio Olimpico di Roma e vinse 40-21 una partita che vedeva a met\u00e0 ripresa gli \"Springbok\" sorpassati nel punteggio dagli Azzurri (17-21) prima del recupero finale.\nNel 1996 fu la a concedere il \"test match\" all'Italia, sconfitta 22-29 a Edimburgo.\nIl 1997 fu l'anno decisivo in cui il rugby italiano riusc\u00ec a ottenere il riconoscimento internazionale e a porre le basi per l'ammissione al torneo continentale pi\u00f9 prestigioso, il Cinque Nazioni all'epoca conteso dalle quattro \"Union\" britanniche pi\u00f9 la : a gennaio fu battuta a Dublino l' per 37-29, e a marzo cadde pure, in casa propria a Grenoble, la \u2014 fresca reduce dal Grande Slam nel Cinque Nazioni \u2014 nella finale di Coppa Europa, per 40-32, di fronte alla dirigenza del rugby mondiale presente in tribuna (Corrado Sannucci scrisse che una delle mete che portarono l'Italia alla vittoria, quella di Giambattista Croci, fu \u00ab[\u2026] la meta pi\u00f9 bella del rugby italiano [\u2026] e la pi\u00f9 importante perch\u00e9 \u00e8 quella che ha strappato il rugby italiano dalle parrocchie per consegnarlo alla BBC\u00bb).\nAnche il rugby europeo inizi\u00f2 a interessarsi ai giocatori italiani; bench\u00e9 una manciata di giocatori avessero militato in Francia negli anni cinquanta, vi fu un afflusso di pezzi importanti della Nazionale sia Oltralpe che in Inghilterra: Diego Dom\u00ednguez si trasfer\u00ec allo , Massimo Cuttitta fu agli di Londra, Cristian Stoica e Massimo Giovanelli al , Orazio Arancio e Stefano Bordon al ; il 1997 si chiuse con un'altra vittoria (37-22) sull'Irlanda e, il 16 gennaio 1998, giunse l'ammissione al Cinque Nazioni, che dal 2000 con l'Italia si chiam\u00f2 Sei Nazioni; unica nota stonata, la d\u00e9faillance azzurra alla , la peggiore della sua storia, con tre sconfitte pesanti, sia inattese (25-28 contro ) sia previste ma molto pesanti nel risultato (7-67 dall' e addirittura 3-101 dalla , il secondo peggior risultato di sempre della storia della Nazionale): a tutto il 2015 fu l'unica edizione della rassegna mondiale in cui l'Italia non vinse neppure un incontro.\nIl rugby italiano nell'epoca del Sei Nazioni.\nIl 2000 segn\u00f2 l'entrata dell' nel torneo continentale, nel quale esord\u00ec positivamente, con una vittoria allo Stadio Flaminio di Roma per 34-20 sui campioni uscenti della , anche se per attendere la successiva vittoria bisogn\u00f2 attendere il (30-22 al ancora a Roma), anno in cui, alla Coppa del Mondo in Australia, gli Azzurri vinsero per la prima volta due incontri in una stessa edizione di torneo.\nNel frattempo il campionato di prima divisione si era ristrutturato in una nuova formula, il Super 10, con dieci squadre, \"playoff\" tra le prime quattro e una retrocessione a stagione.\nPer quanto riguarda le Coppe Europee, Heineken Cup ed European Challenge Cup, le rappresentanti italiane, e tuttora al 2015, non erano riuscite a superare le fasi a gironi; da segnalare il primo punto esterno dell'Italia al Sei Nazioni nel (18-18 in Galles), la prima vittoria esterna nel (37-17 alla ) che, appaiata alla vittoria di Roma contro i gallesi, costitu\u00ec anche il miglior punteggio degli Azzurri nel torneo; nel giunse anche la prima vittoria contro la nel torneo, bissata da quella del , anno in cui fu battuta anche l' a 15 anni di distanza dall'ultima vittoria su tale formazione.\nNella l' manc\u00f2 la qualificazione ai quarti di finale nell'ultima gara del girone, venendo sconfitta 16-18 dalla Scozia e mancando un calcio piazzato nel finale che avrebbe potuto portare la squadra in vantaggio; nella Coppa del 2011, invece, l'eliminazione giunse per mano dell'Irlanda, che nell'ultimo incontro del girone vinse 36-6 lasciando l'Italia al terzo posto, che valse comunque la qualificazione alla .\nAl 2017 il campionato di prima divisione, denominato Eccellenza, \u00e8 composto da 10 squadre, mentre due formazioni italiane di club competono nel Pro14, campionato interconfederale che vede schierate anche quattro squadre irlandesi, altrettante gallesi, due scozzesi e, dal 2017, due sudafricane.\nAttivit\u00e0 nazionale.\nAttivit\u00e0 nazionale maschile.\nIl TOP12 \u00e8 la massima categoria del rugby a 15 italiano; esso nacque nella stagione 1928-29 come Serie A; successivamente assunse una prima volta il nome di Eccellenza tra il 1960 e il 1965 e poi quello di Serie A1 dal 1986 al 2001, quando assunse la denominazione di Super 10; dal 2010 il campionato torn\u00f2 a chiamarsi Eccellenza fino al 2018, anno in cui fu ribattezzato TOP12.\nIl torneo ha vissuto su varie fasi: nell'anteguerra fu dominato dall', che vinse tredici delle quindici edizioni disputate dal 1929 al 1943; il ventennio successivo alla fine della guerra vide l'affermarsi in serie di importanti realt\u00e0 nazionali come Roma, Parma, Rovigo, Napoli e L'Aquila; a cavallo degli anni sessanta e settanta inizi\u00f2 un ventennio che vide il Veneto dominare 18 dei 21 campionati che si tennero tra il 1970 e il 1990: solo (due volte) e (una), in tale periodo, riuscirono a portare fuori dalla regione un titolo che fu vinto 11 volte dal di Padova, 4 volte dal e 3 dal .\nNei primi anni novanta vi fu un breve ritorno di Milano, conseguente all'ingresso dell'Amatori nella polisportiva Milan di Silvio Berlusconi; la fine societaria della polisportiva consegn\u00f2 la supremazia del rugby di club alla , che domin\u00f2 tutta la fine secolo e i primi anni duemila, fino a giungere a 15 titoli nazionali, tre meno dell'Amatori che detiene il record.\nIl campionato ha avuto varie forme, a seconda delle squadre in esso impegnate, anche se la pi\u00f9 tipica \u00e8 stata quella del girone all'italiana di andata e ritorno; dal 1988 \u00e8 in vigore il sistema dei \"playoff\" in cui le prime quattro (in passato otto, o anche sette, ammettendo la prima della serie A/2 contro la prima della A/1) si affrontano in turni a eliminazione diretta e successivamente in finale unica a sede itinerante.\nNel 2010 Treviso migr\u00f2 nella Celtic League, oggi Pro14, insieme a , che and\u00f2 a formare la \"franchise\" degli , poi rimpiazzata nel 2012 dalle .\nLa migliore squadra italiana in Pro14 partecipa nella stagione successiva alla massima competizione europea di club, la European Rugby Champions Cup (nata nel 1996 come European Rugby Cup e sponsorizzata dalla Heineken), mentre la seconda miglior italiana partecipa alla European Rugby Challenge Cup.\nLe due finaliste del campionato nazionale prendono parte al torneo di qualificazione per designare la diciannovesima e la ventesima squadra che partecipa alla Challenge Cup.\nLa seconda divisione, nata nel 1933 come Promozione, poi Serie B met\u00e0 anni sessanta, fu ristrutturata e nel 1986 divenne Serie A/2; nei suoi primi anni la prima classificata, oltre a guadagnare la promozione in A/1 nella stagione successiva, partecipava, da qualificata con il rango pi\u00f9 basso, ai \"play-off\" per l'assegnazione dello scudetto della stagione in corso; in seguito, per un periodo, fu anche ammessa la seconda classificata, anche se nessuna squadra proveniente dalla serie A/2 super\u00f2 mai il primo turno dei \"play-off\" scudetto.\nDal 2001, con il cambio di denominazione da Serie A1 a Super 10, la nuova serie A1 scal\u00f2 a seconda divisione nazionale; successivamente la serie A fu divisa in due gironi di rango diverso: alla promozione in massima categoria (che dal 2010 si chiama Eccellenza) infatti concorrevano le prime tre classificate della serie A1 (la seconda serie nazionale), e la prima classificata della serie A2 (terza serie).\nLa terza serie nazionale, un tempo serie C, poi serie B (con l'istituzione delle serie A/1 e A/2) e successivamente, fino al 2014, A/2 (da quando la serie A \u00e8 ripartita in due gironi di merito) \u00e8 l'ultima che si giocasse a carattere nazionale.\nDal 2014-15, invece, la serie A \u00e8 tornata a essere una divisione unica a quattro gironi geografici, con le prime tre di ogni girone a competere per la promozione in Eccellenza e per il titolo di campione d'Italia di serie A, mentre invece le ultime 3 a competere per non retrocedere in serie B.\nLa serie B, tornata a essere la terza serie nazionale, \u00e8 divisa in quattro gironi geografici, anch'essa con code di pool promozione e retrocessione.\nLa serie C, quarta serie nazionale, \u00e8 ripartita in due gruppi di merito: il gruppo 1, ripartito in otto gironi, \u00e8 gestito a carattere nazionale, mentre il gruppo 2 \u00e8 organizzato dai campionati regionali.\nIl gruppo 1 esprime le squadre che competono per la promozione in serie B o per evitare la retrocessione nel gruppo 2, mentre i gironi regionali competono per la promozione nel gruppo nazionale della serie C.\nLa Coppa Italia, nata nel 1966, per lungo tempo non trov\u00f2 una collocazione stabile; si tenne fino al 1973, poi riprese per due stagioni tra il 1980 e il 1982, ancora nel 1994-95 e continuativamente dal 1997 a parte la stagione 2001-02 in cui non si tenne per l'ultima volta; nelle versioni pi\u00f9 recenti riservata solo alle squadre di prima divisione, tra il 2010 e il 2018 fu rimpiazzata dal Trofeo Eccellenza e destinata alle squadre del campionato di Eccellenza che non prendono parte alle competizioni europee.\nAnche con il ritorno dal 2018 al nome originario di Coppa Italia tali criteri di partecipazione sono gli stessi.\nCumulativamente, la squadra che vanta il primato di vittorie in tale competizione sono le , formazione della Polizia di Stato dapprima di stanza a Padova e, pi\u00f9 recentemente, a Roma, che vinse quattro edizioni della Coppa Italia e una del Trofeo Eccellenza.\nL'organizzazione dei campionati giovanili (categoria \"juniores\", Under-18, Under-16 e Under-14) \u00e8 in capo ai comitati regionali della Federazione Italiana Rugby; le societ\u00e0 che schierino una formazione \"seniores\" (ovvero, una squadra composta da elementi sopra i diciotto anni che competa quindi nelle serie regolari) \u00e8 tenuta a iscrivere ai campionati giovanili, direttamente o per delega (designando quindi un'altra societ\u00e0 che svolga in sua vece la formazione) le squadre dalla Under-18 alla Under-14, in difetto della quale essa \u00e8 sanzionata (articolo 4.11 del regolamento di attivit\u00e0 sportiva) con quattro punti di penalizzazione per ogni squadra mancante, da scontare nel campionato in cui compete la squadra \"seniores\".\nAttivit\u00e0 nazionale femminile.\nBench\u00e9 praticato largamente nel mondo anglosassone fin dalla fine dell\u2019Ottocento, tanto che il primo incontro internazionale di categoria tra e si tenne a Glasgow nel 1881, il rugby femminile in Italia inizi\u00f2 a strutturarsi quasi un secolo pi\u00f9 tardi, alla fine degli anni settanta: fu infatti solo nel 1978 che nacque una aggregazione tra praticanti di Roma, Treviso, Benevento e Milano cui fece seguito, nel 1984, la nascita del campionato sotto l'egida dell'UISP e, nel giugno 1985, la prima partita della nazionale, a Riccione contro la .\nIl 19 gennaio 1991 il rugby femminile italiano pass\u00f2 dalla gestione dell'UISP a quello della FIR.\nAncora, dopo l'ufficializzazione, le trevigiane si assicurarono dodici edizioni consecutive del torneo, per un totale di sedici edizioni ufficiali al 2014 e ventitr\u00e9 complessive; le sette edizioni pre-affiliazione non sono state al 2014 ufficializzate dalla FIR, che conta il numero di campionati a partire dalla stagione 1991-92.\nAlle spalle delle Red Panthers figura un'altra squadra veneta, il Riviera del Brenta di Mira (VE); al 2019 gli unici scudetto vinti fuori dalla regione sono quelli del 2013-14, appannaggio delle lombarde del Monza, e del 2017-18, conquistato dalle emiliane del .\nIl campionato si disputa tra 20 squadre divise in due gironi geografici, la prima classificata di ciascuno dei quali accede direttamente alle semifinali per il titolo, mentre le seconde e le terze affrontano un turno preliminare per l'accesso alla semifinale.\nLa finale per il titolo si disputa in gara unica, mentre gli altri turni eliminatori in gara di andata e ritorno.\nAttivit\u00e0 internazionale.\nAttivit\u00e0 internazionale maschile.\nDal 2000 la Nazionale italiana compete annualmente nel Sei Nazioni, torneo di vertice europeo nel quale militano anche le \"home union\" delle Isole britanniche (, , e ) e la ; in tale competizione, a tutto il , su 80 incontri disputati l\u2019 ne ha vinti 12 e pareggiato uno; le vittorie sono contro Scozia (7, due delle quali fuori casa), Francia e Galles (2 ciascuna), Irlanda (1), e il pareggio fu contro il Galles (fuori casa nel , in assoluto il primo punto esterno conquistato dall\u2019Italia nel torneo).\nLa miglior posizione dell\u2019Italia nel torneo \u00e8, al 2015, il quarto posto ottenuto due volte, nel e nel .\nL\u2019Italia ha anche preso parte a tutte le edizioni della Coppa del Mondo finora disputate; alla prima di esse fu invitata dall\u2019International Rugby Football Board, mentre per le edizioni dal 1991 al 2007 giunse al torneo tramite le qualificazioni; alle edizioni 2011 e 2015 si \u00e8 invece automaticamente qualificata giungendo almeno terza nella fase a gironi delle due Coppe precedenti (rispettivamente 2007 e 2011).\nI migliori risultati nella competizione sono relativi alle edizioni 2003, 2007 e 2011 con due vittorie nella fase a gironi; il peggiore fu nel 1999 con tre sconfitte su tre incontri.\nNel 1987 l\u2019Italia giunse seconda nel girone a pari merito dell\u2019 che tuttavia pass\u00f2 il turno per il maggior numero di mete segnate; a tutto il 2011 l\u2019Italia non ha mai superato la fase a gironi del torneo.\nComplessivamente, al 2019 l\u2019 ha sconfitto almeno due volte tutte le squadre che prendono parte al Sei Nazioni (Scozia 8, Irlanda e Francia 3, Galles 2) tranne l\u2019, mai battuta dal 1991; per quanto riguarda le tre principali squadre dell\u2019Emisfero Sud (, e ), invece, l\u2019Italia ha battuto solo il .\nI migliori risultati ottenuti contro ciascuna di esse sono, per quanto riguarda l\u2019, una sconfitta a Brisbane nel 1994 per 20-23 e, con lo stesso scarto, a Firenze nel 2012 per 19-22; contro la una sconfitta per 21-31 durante la in Inghilterra; infine, contro il , una vittoria, l'unica, ottenuta il 19 novembre 2016 a Firenze con il punteggio di 20-18.\nLa Nazionale A, anche chiamata \"Italia Emergenti\", \u00e8 la selezione nazionale cadetta e compete nella Nations Cup e, pi\u00f9 recentemente, nella Tbilisi Cup, tornei organizzati da World Rugby per Nazionali di seconda fascia e a cui quelle di primo livello competono con le proprie selezioni minori.\nLa Nazionale Under-20 esiste dal 2008 ed \u00e8 nata per partecipare al Sei Nazioni di categoria; in sette edizioni di torneo, fino a tutto il 2014, l'Italia ha vinto 4 incontri (tutti contro la Scozia) e pareggiato uno (contro l'Irlanda).\nAttivit\u00e0 internazionale femminile.\nLa Nazionale femminile disput\u00f2 il suo primo incontro il 22 giugno 1985 a Riccione, un pareggio 0-0 contro la .\nCon il riconoscimento da parte della FIR nel 1991 inizi\u00f2 l\u2019attivit\u00e0 ufficiale, anche se in seguito furono legittimate le presenze antecedenti tale data.\nFin dal 1988 le azzurre del rugby partecipano al campionato europeo femminile, la prima edizione del quale non \u00e8 tuttavia riconosciuta ufficiale da Rugby Europe.\nL\u2019Italia ospit\u00f2 il primo torneo europeo ufficiale nel 1995; fino al 2014 ha vinto tre edizioni, soltanto una delle quali, tuttavia, quella del 2005, valida per l\u2019assegnazione del titolo di campione continentale, ottenuta ad Amburgo in finale sui battuti 22-3.\nL'Italia femminile prese parte alla sua prima Coppa del Mondo nel 1991, anno in cui fu inaugurata la competizione, ancorch\u00e9 non ufficiale per l'International Rugby Board; dal 1998, anno in cui essa entr\u00f2 sotto la giurisdizione del massimo organismo mondiale, l'Italia si \u00e8 qualificata in tre occasioni: oltre a quella citata, la seguente del 2002 e pi\u00f9 recentemente quella del 2017.\nIl suo miglior risultato di sempre \u00e8 il nono posto nell'edizione del 2017.\nDal 2007 l'Italia fa anche parte del Sei Nazioni femminile, per la precisione da quando tale competizione fu presa in carico dal comitato che organizza il preesistente torneo maschile.\nDall'ammissione nel torneo a tutto il 2019 l' ha vinto 19 incontri su 65, chiudendo con il \"whitewash\" solo in tre occasioni, nell'edizione d'esordio, nel 2009 e nel 2017; il migliore risultato \u00e8 proprio quello del Sei Nazioni 2019, chiuso al secondo posto assoluto con tre vittorie su , e , un pareggio contro il e una sconfitta contro l'.\nLa giocatrice che al 2021 detiene il primato di presenze internazionali per l' \u00e8 la trevigiana Sara Barattin (1986-), 101 incontri dall'esordio nel 2005.\nPraticanti, copertura mediatica, cultura di massa.\nFino al 2000, anno di ingresso dell'Italia nel Sei Nazioni, il rugby italiano contava circa 30\u00a0000 praticanti, cifra pi\u00f9 che raddoppiata nel quindicennio successivo bench\u00e9 tale dato sia messo in questione: se infatti il CONI dichiarava, nel suo \"Rapporto 2014\", 76\u00a0875 tesserati alla Federazione Italiana Rugby al 2013, il loro numero effettivo viene giudicato non indicativo dell\u2019effettiva partecipazione in quanto al tesseramento non coincide necessariamente la pratica.\nDal punto di vista mediatico la Nazionale, bench\u00e9 \u2014 complice il fatto che annualmente compete con le squadre che occupano stabilmente i primi posti del ranking internazionale World Rugby \u2014 abbia un saldo negativo tra vittorie e sconfitte, riscuote un alto livello di presenze negli stadi in cui si esibisce: allo stadio Giuseppe Meazza di Milano, impianto di propriet\u00e0 comunale notoriamente dedito al calcio, il 14 novembre 2009 81\u00a0018 spettatori assistettero al \"test match\" tra e terminato 20-6 per questi ultimi; quando la FIR adott\u00f2 lo Stadio Olimpico di Roma come impianto interno al posto dello Stadio Flaminio, oramai obsoleto, per la prima partita in programma contro l' nel Sei Nazioni 2012 furono venduti circa 73\u00a0000 biglietti anche se, a causa di un'insolita nevicata che colp\u00ec la Capitale, le presenze effettive furono tra le 58\u00a0000 e le 65\u00a0000; nella stessa edizione di torneo, la vittoria italiana sulla Scozia, a marzo 2012, vide sugli spalti la presenza di 72\u00a0354 spettatori.\nNel 2013, la vittoria per 22-15 sull' nell'ultima giornata del Sei Nazioni avvenne di fronte a 74\u00a0174 spettatori, sesta affluenza stagionale dopo tre \"en plein\" di Twickenham e due dello Stade de France.\nIl Pro14, campionato che vede la partecipazione di squadre irlandesi, scozzesi, gallesi, sudafricane e due \"franchise\" italiane, le di Parma e il , \u00e8 trasmesso in Italia dal 2014-15 sulla piattaforma digitale terrestre Nuvolari.\nGli incontri della Nazionale italiana sono, invece, trasmessi da DMAX che ha acquisito i diritti di diffusione del Sei Nazioni dal 2014 al 2017; l\u2019\"audience\" media del primo incontro del Sei Nazioni 2014 contro il fu di 736\u00a0000 spettatori (4,5% di \"share\"), che in tale fascia oraria costitu\u00ec il quinto maggior indice di ascolto assoluto e secondo nella fascia maschile tra i 20 e i 49 anni; nella partita successiva, contro la , l\u2019ascolto medio fu di 564\u00a0000 spettatori con una punta di 747\u00a0000, terzo miglior ascolto nella fascia oraria a livello nazionale; per quanto riguarda il 2015, la prima partita del torneo tra Italia e ha avuto un seguito medio di 710\u00a0000 spettatori (4,5% di \"share\") e terzo ascolto nazionale nella fascia maschile tra i 20 e i 49 anni in tale orario (11,4% di \"share\") dietro Italia 1 e Canale 5.\nGli incontri di European Rugby Champions Cup e di European Rugby Challenge Cup sono trasmessi da Sky Sport, la cui capofila britannica \u00e8 titolare dei diritti di trasmissione nel Regno Unito.\nIl campionato nazionale di Eccellenza \u00e8, invece, trasmesso da Rai Sport.\nAnche nel settore pubblicitario i rugbisti registrano un sempre maggiore richiamo sul pubblico: il rugby \u00e8 stato identificato con caratteristiche quali spirito di sacrificio, gioco di squadra e lealt\u00e0 e in tal senso sfruttato a fini di informazione commerciale.\nIn tale ambito, spicca la pubblicit\u00e0 istituzionale della multiservizi Edison, che adott\u00f2 nel biennio 2012-13 il pilone della Nazionale Mart\u00edn Castrogiovanni quale \"testimonial\"; la campagna fu premiata nella XVII edizione del premio Mediastars del 2013.\nNel 2014 la Federazione Italiana Rugby collabor\u00f2 a una campagna di utilit\u00e0 sociale promossa dall\u2019Agenzia Nazionale per la Sicurezza delle Ferrovie e realizzata da Pubblicit\u00e0 Progresso, che vide come set la stazione ferroviaria di Subbiano (AR) e protagonisti sei giocatori internazionali (Mauro Bergamasco, Lorenzo Cittadini, Alberto De Marchi, Luke McLean, Leonardo Sarto e Quintin Geldenhuys).\nAncora Castrogiovanni \u00e8 \"testimonial\" della Peugeot, la cui linea di veicoli commerciali \u00e8 sponsor tecnico della Nazionale italiana dal 2013; anche in tale campagna pubblicitaria il rugby viene assunto a metafora del duro impegno come viatico per raggiungere gli obiettivi che ci si pone.\nIl citato Mauro Bergamasco (e pi\u00f9 recentemente suo fratello Mirco) \u00e8, altres\u00ec, da lunga data \"testimonial\" di Cariparma, banca italiana del gruppo francese Cr\u00e9dit agricole."}
{"id": "5317436", "revid": "287204", "url": "https://it.wikipedia.org/wiki?curid=5317436", "title": "Cernivci", "text": ""}
{"id": "5317437", "revid": "465169", "url": "https://it.wikipedia.org/wiki?curid=5317437", "title": "Chiesa della Madonna dei Poveri", "text": ""}
{"id": "5317445", "revid": "118341082", "url": "https://it.wikipedia.org/wiki?curid=5317445", "title": "Sito rupestre di Santo Stefano (Oschiri)", "text": "Il sito rupestre di Santo Stefano \u00e8 caratterizzato da una diffusa presenza di domus de janas, incisioni su roccia, resti di un nuraghe e, di maggior interesse, ci\u00f2 che viene impropriamente definito \"altare\", ovvero una parete di roccia granitica nella quale sono state scolpite in epoca non ancora accertata delle nicchie geometriche triangolari e quadrangolari distribuite in sequenza. \nIl sito si trova nel territorio del comune di Oschiri, in provincia di Sassari nella Sardegna settentrionale a circa due chilometri a nord dal paese. Raffrontata all\"'altare\" si trova la chiesa di Santo Stefano.\nQueste emergenze archeologiche sono racchiuse in un arco temporale che va dal Neolitico recente ad una et\u00e0 post-medievale. La funzione dell'altare non risulta tuttora chiara a causa dell'assenza di sistematiche indagini archeologiche mentre \u00e8 stata decifrata l'epigrafe (in passato considerata d'et\u00e0 bizantina e persino nuragica!) incisa in un blocco inserito in un fianco della chiesa: il testo, in logudorese del XV sec., documenta dei lavori fatti eseguire dal massaro dell'edificio (tale Lorettu) e conclusi il 6 maggio 1492.\nLa roccia istoriata.\nCi\u00f2 che rende caratteristico e speciale il sito archeologico \u00e8 la presenza di una grossa pietra granitica della lunghezza di circa 10 metri, definita impropriamente \"altare\" per via della posizione frontale rispetto alla chiesa, ma per la quale non \u00e8 ancora stato possibile inquadrarne la funzione storica, data l'assenza di alcuna indagine archeologica. Esso presenta una serie di incavi di differenti forme: nella parte inferiore della roccia si trovano dodici incavi triangolari e quadrati; in quella superiore invece nove incavi triangolari, quadrati e uno rotondo. \nAlla destra del bancone di roccia sono presenti una serie di coppelle disposte in cerchio in numero di dodici circolari racchiudenti una coppella centrale pi\u00f9 grande, il tutto sormontato da una tredicesima coppella posta esattamente in corrispondenza del nord. Ancora pi\u00f9 a destra una nicchia orizzontale perfettamente rettangolare \u00e8 coronata da una serie di nove coppelle del diametro di circa 5-10 cm. ciascuna. A sinistra del bancone si trova un'altra roccia che riporta ancora due nicchie triangolari e un piano orizzontale che, si pensa, sia stato utilizzato o per la deposizione di offerte votive o per espletare il rito dell'incubazione, anche se tutto ci\u00f2 rimane molto aleatorio.\nTali incisioni su roccia sono disseminate in tutto il sito e alcune delle figure geometriche rappresentate risultano essere cristianizzate dalla giustapposizione della croce. In altri casi la croce invece \u00e8 da datarsi allo stesso periodo dell'altare.\nLa necropoli.\nL'area \u00e8 caratterizzata anche dalla presenza di una necropoli ipogeica, presente in numero di cinque, forse sei domus de janas, datate al Neolitico (cultura di Ozieri, 3500-2700 a.C.)"}
{"id": "5317446", "revid": "28592", "url": "https://it.wikipedia.org/wiki?curid=5317446", "title": "Chiesa della Madonna dei Poveri (Castano Primo)", "text": ""}
{"id": "5317447", "revid": "465169", "url": "https://it.wikipedia.org/wiki?curid=5317447", "title": "Chiesa della Madonna dei Poveri (Seminara)", "text": ""}
{"id": "5317448", "revid": "28592", "url": "https://it.wikipedia.org/wiki?curid=5317448", "title": "Chiesa della Madonna dei Poveri (Giuggianello)", "text": ""}
{"id": "5317458", "revid": "6923", "url": "https://it.wikipedia.org/wiki?curid=5317458", "title": "1994 Avus DTM round", "text": ""}
{"id": "5317460", "revid": "1718925", "url": "https://it.wikipedia.org/wiki?curid=5317460", "title": "Enrico di Nassau-Siegen", "text": "Spos\u00f2 il 19 aprile 1646 Maria Maddalena (1623-1707), una figlia del conte Giorgio Ernesto di Limburg Stirum (1593-1649) dal suo primo matrimonio, il 26 settembre 1591 a Detmold, con la contessa Maddalena di Bentheim (1591-1649). Enrico e Maria Maddalena ebbero quattro figli:"}
{"id": "5317462", "revid": "2121138", "url": "https://it.wikipedia.org/wiki?curid=5317462", "title": "Ransomware", "text": "Un ransomware \u00e8 un tipo di malware che limita l'accesso del dispositivo che infetta, richiedendo un riscatto (\"ransom\" in inglese) da pagare per rimuovere la limitazione. Ad esempio alcune forme di ransomware bloccano il sistema e intimano all'utente di pagare per sbloccare il sistema, altri invece cifrano i file dell'utente chiedendo di pagare per riportare i file cifrati in chiaro.\nInizialmente diffusi in Russia, gli attacchi con ransomware sono ora perpetrati in tutto il mondo. Nel giugno 2013, la casa software McAfee, specializzata in software di sicurezza, ha rilasciato dei dati che mostravano che nei primi tre mesi del 2013 erano stati registrati 250\u00a0000 diversi tipi di ransomware, pi\u00f9 del doppio del numero ottenuto nei primi tre mesi dell'anno precedente. CryptoLocker, un worm ransomware apparso alla fine del 2013, ha ottenuto circa 3 milioni di dollari prima di essere reso innocuo dalle autorit\u00e0.\nStoria.\nIl primo ransomware noto fu il trojan AIDS, noto anche come \"PC Cyborg\", scritto nel 1989 dal biologo Joseph Popp, che eseguiva un payload il quale mostrava all'utente un messaggio in cui si diceva che la licenza di un qualche software installato era scaduta, criptava i file dell'hard disk e obbligava l'utente a pagare 189 dollari alla \"PC Cyborg Corporation\" per sbloccare il sistema. Popp fu dichiarato incapace di intendere e di volere e non fu processato, ma promise di devolvere i proventi del malware alla ricerca per la cura dell'AIDS. L'idea di usare la crittografia a chiave pubblica per tali attacchi fu introdotta nel 1996 da Adam L. Young e Moti Yung. I due credevano che il trojan AIDS fosse poco efficace perch\u00e9 usava la crittografia simmetrica, e per esercizio di stile presentarono un criptovirus per il Macintosh SE/30 che usava algoritmi RSA e TEA. Young e Yung definirono questo attacco un'\"estorsione crittovirale\", un attacco virus dichiarato, che appartiene alla classe di attacchi definita \"crittovirologia\" e definisce sia gli attacchi manifesti sia quelli nascosti.\nNel maggio 2005, alcuni esempi di estorsioni via ransomware divennero celebri, entro met\u00e0 2006, worm come Gpcode, TROJ.RANSOM.A, Archiveus, Krotten, Cryzip, e MayArchive cominciarono a usare schemi di criptazione RSA molto pi\u00f9 sofisticati, con chiavi di dimensione sempre maggiore. Gpcode.AG, identificato nel giugno 2006, era criptato con una chiave pubblica RSA a 660 bit. Nel giugno 2008, fu scoperta una variante nota come Gpcode.AK. Era ritenuta impossibile da decrittare senza uno sforzo computazionale distribuito combinato, dal momento che utilizzava una chiave RSA a 1024 bit.\nI ransomware a criptazione ritornarono famosi verso la fine del 2013 grazie alla diffusione di CryptoLocker, che usava la piattaforma di valuta virtuale Bitcoin per incassare il denaro del riscatto. Nel dicembre 2013, \"ZDnet\" stim\u00f2 (basandosi su informazioni relative alle transazioni su Bitcoin), che tra il 15 ottobre e il 18 dicembre gli operatori di CryptoLocker avevano incassato circa 27 milioni di dollari dagli utenti infetti. A sua volta CryptoLocker ha ispirato una serie di imitatori (che attaccarono nei mesi successivi), tra cui CryptoLocker 2.0, CryptoDefense (quest'ultimo tuttavia, conteneva inizialmente una grossa falla che faceva s\u00ec che la chiave privata venisse memorizzata nel sistema infetto in un file modificabile dall'utente, dal momento che usava le API per la criptazione incluse in Windows), e un worm prodotto per Network Attached Storage \"Synology\" scoperto nell'agosto 2014.\nNell'agosto 2010, le autorit\u00e0 russe arrestarono dieci individui legati a un worm ransomware noto come WinLock. A differenza dei worm Gpcode precedenti, WinLock non usava meccanismi di criptazione, ma limitava l'accesso al sistema mostrando immagini pornografiche, e chiedeva agli utenti di mandare un SMS di pagamento (che costava circa 10 dollari) per ottenere il codice che permetteva di sbloccare i loro computer. La truffa colp\u00ec numerosi utenti in tutta la Russia e nei paesi vicini, fruttando al gruppo pi\u00f9 di 16 milioni di dollari.\nNel 2011 apparve un worm ransomware che imitava la notifica di attivazione prodotto di Windows, informando l'utente che l'installazione del sistema andava riattivata perch\u00e9 \"[l'utente era] vittima di frode\". Veniva quindi offerta l'opzione di attivazione online (come accade normalmente nel processo di attivazione di Windows), ma che si rivelava poi non disponibile, e costringeva quindi l'utente a telefonare a uno di sei possibili numeri internazionali per inserire il codice a 6 cifre. Nonostante il malware affermasse che la chiamata fosse gratuita, essa veniva instradata verso un operatore truffa in una nazione con elevate tariffe telefoniche, che metteva la chiamata in attesa, addebitando all'utente elevati costi dovuti a lunghe chiamate internazionali.\nNel febbraio 2013 apparve un worm ransomware basato sull'exploit kit Stamp.EK: il malware venne distribuito attraverso siti internet ospitati da servizi di hosting come SourceForge e GitHub che affermavano di offrire \"falsi scatti di nudo\" di varie celebrit\u00e0. Nel luglio 2013 emerse un ransomware specifico per macOS, che mostrava una pagina web che accusava l'utente di aver scaricato materiale pornografico. A differenza dei worm simili che operavano su Windows, non bloccava l'intero computer, ma semplicemente sfruttava alcuni comportamenti del browser stesso (\"clickjacking\") per impedire la normale chiusura delle pagine con un click.\nSempre nel luglio 2013, un uomo di 21 anni della Virginia (il cui computer conteneva effettivamente foto pornografiche di una ragazza minorenne con cui aveva intrattenuto comunicazioni inopportune), si consegn\u00f2 alla polizia dopo essere stato ingannato da un ransomware che mostrava un falso messaggio dell'FBI che lo accusava di possedere materiale pedopornografico. Un'indagine fece emergere le foto incriminanti e l'uomo fu accusato di abusi su minori e possesso di materiale pedopornografico.\nFunzionamento.\nI ransomware tipicamente si diffondono come i trojan, dei malware worm, penetrando nel sistema attraverso, ad esempio, un file scaricato o una vulnerabilit\u00e0 nel servizio di rete. Il software eseguir\u00e0 poi un payload, che ad esempio cripter\u00e0 i file personali sull'hard disk. I ransomware pi\u00f9 sofisticati utilizzano sistemi ibridi di criptazione (che non necessitano di condivisione di chiavi fra i due utenti) sui documenti della vittima, adottando una chiave privata casuale e una chiave pubblica fissa. L'autore del malware \u00e8 l'unico a conoscere la chiave di decriptazione privata. Alcuni ransomware eseguono un payload che non cripta, ma \u00e8 semplicemente un'applicazione che limita l'interazione col sistema, agendo sulla shell di Windows e rendendola non operativa e controllata dal malware stesso, o addirittura modificando il master boot record e/o la tabella di partizione (il che impedisce l'avvio del sistema operativo finch\u00e9 non viene riparata).\nI payload dei ransomware fanno anche uso di scareware per estorcere denaro all'utente del sistema. Il payload potrebbe ad esempio mostrare notifiche che credibilmente potrebbero essere state inviate dalla polizia federale o da varie compagnie, le quali affermano falsamente che il sistema sia stato usato per attivit\u00e0 illegali o che contenga materiale illegale, pornografico o piratato. Altri payload imitano le notifiche di attivazione prodotto di Windows XP, affermando che il computer potrebbe montare una distribuzione di Windows contraffatta, che va quindi riattivata. Queste tattiche forzano l'utente a pagare l'autore del malware per rimuovere il ransomware, sia con un programma che decritti i file criptati, sia con un codice di sblocco che elimini le modifiche fatte dal ransomware. Questi pagamenti di solito vengono effettuati tramite bonifico, con sottoscrizione via SMS, con un pagamento online attraverso un servizio voucher come Ukash o Paysafecard, o, pi\u00f9 recentemente, tramite Bitcoin (la valuta digitale).\nEsempi notevoli.\nReveton.\nReveton, uno dei pi\u00f9 noti worm ransomware, cominci\u00f2 a diffondersi nel 2012. Basato sul trojan Citadel (che era a sua volta basato sul trojan Zeus), il suo payload mostrava un avviso che sembrava provenire dalla polizia federale (da cui prese il nome \"trojan della polizia\"), affermando che il computer era stato utilizzato per attivit\u00e0 illegali (ad esempio per il download di software pirata o di materiale pedopornografico). L'avviso informava l'utente che per sbloccare il loro sistema avrebbe dovuto pagare una multa usando un voucher di un servizio di credito prepagato anonimo, per esempio Ukash o Paysafecard. Per rendere maggiore l'illusione che il computer fosse sotto controllo della polizia federale, lo schermo mostrava anche l'Indirizzo IP della macchina, e alcune versioni mostravano addirittura dei filmati della webcam del PC per far sembrare che l'utente fosse anche ripreso dalla polizia.\nReveton si diffuse inizialmente in Europa all'inizio del 2012. Alcune varianti localizzate si differenziavano per il logo dell'agenzia federale mostrato, che variava in base alla nazionalit\u00e0 dell'utente: ad esempio le varianti usate nel Regno Unito riportavano il logo del Metropolitan Police Service, o della PRS for Music (una societ\u00e0 di gestione collettiva di diritti d'autore), che accusava l'utente di aver scaricato illegalmente dei file musicali, o ancora il logo della \"Police National E-Crime Unit\". In una dichiarazione per avvisare la popolazione riguardo al malware, la Metropolitan Police afferm\u00f2 che non avrebbero mai bloccato un computer in quel modo nel corso di un'indagine.\nNel maggio 2012 i ricercatori della Trend Micro che investigavano su potenziali minacce scoprirono varianti destinate agli Stati Uniti d'America e al Canada, il che fece pensare che gli autori potevano aver pianificato di colpire anche utenti del Nord America. Per l'agosto del 2012 una nuova variante di Reveton comparve negli USA: comunicava il dovuto pagamento di una multa di 200 dollari all'FBI, da effettuare usando una MoneyPak card. Nel febbraio 2013, un cittadino russo fu arrestato a Dubai dalle autorit\u00e0 spagnole per la sua connessione con una cerchia criminale che sfruttava Reveton; dieci altri individui furono arrestati con l'accusa di riciclaggio.\nNell'agosto 2014 \"Avast!\" dichiar\u00f2 che erano state trovate nuove varianti di Reveton che nel loro payload contenevano anche malware per sottrarre le password del sistema.\nCryptoLocker.\nQuesto worm ransomware a criptazione apparve nel settembre 2013: generava una coppia di chiavi RSA a 2048 bit, le caricava su un server \"command-and-control\" e criptava i file con estensioni contenute in una particolare whitelist. Il malware minacciava poi di cancellare la chiave privata se entro tre giorni dall'infezione non fosse stato versato un pagamento tramite Bitcoin o tramite voucher prepagati.\nA causa della dimensione notevole delle chiavi, gli analisti, e tutti coloro colpiti dal worm, ritennero Cryptolocker estremamente difficile da eradicare. Anche dopo la scadenza stabilita, si poteva comunque ottenere la chiave privata utilizzando uno strumento online (il prezzo tuttavia era aumentato di 10 Bitcoins, ovvero circa 2\u00a0300 dollari).\nCryptoLocker fu isolato a seguito dell'annientamento del botnet \"Gameover ZeuS\", annunciato ufficialmente dal dipartimento di Giustizia statunitense il 2 giugno 2014. Il dipartimento iscrisse al registro degli indagati l'hacker russo Evgeniy Bogachev a causa del suo presunto coinvolgimento nella diffusione e sviluppo del botnet.\nSi stima che prima della sua rimozione il malware abbia estorto almeno 3 milioni di dollari.\nCryptoLocker.F e TorrentLocker.\nNel settembre 2014 si svilupp\u00f2 una nuova ondata di malware nota con il nome di \"CryptoWall\" e \"CryptoLocker\" (slegata per\u00f2 dall'originale CryptoLocker, nonostante il nome, come nel caso di CryptoLocker 2.0), che colp\u00ec soprattutto utenti in Australia. Il worm si diffondeva attraverso e-mail fraudolenti, che si mostravano come notifiche di mancata consegna di pacchi da parte della ditta postale \"Australia Post\"; per evitare di venir identificati dagli scanner automatici che verificano se i link contenuti in una pagina conducono a malware, questa variante prevedeva che l'utente visitasse una pagina e digitasse un codice CAPTCHA prima di scaricare il payload (Symantec ha stabilito che questa nuova variante, nota come \"CryptoLocker.F\", sia slegata dal worm CryptoLocker originale, poich\u00e9 ha un modo diverso di operare). Una vittima illustre di tale worm fu la Australian Broadcasting Corporation; i loro programmi in diretta sul canale di notizie ABC News 24 fu interrotto per mezz'ora e spostato negli studi di Melbourne a causa dell'infezione di CryptoWall nei computer degli studi di Sydney.\nUn'altra forma di worm di questa ondata, TorrentLocker, conteneva inizialmente un difetto di progettazione simile a quello di CryptoDefense; usando lo stesso keystream per ogni computer infetto, rendeva facile la risoluzione del problema. Purtroppo questo difetto venne successivamente sistemato. Si stima che prima della fine di novembre 2014, pi\u00f9 di 9\u00a0000 utenti siano stati infettati da TorrentLocker soltanto in Australia (secondi solo alla Turchia, in cui si registrarono 11 700 infezioni).\nWannaCry.\nVenerd\u00ec 12 maggio 2017 ha iniziato a diffondersi in tutto il mondo un'ondata di ransomware che ha infettato oltre 230\u00a0000 computer in 150 paesi, con richieste di riscatto in BitCoin in 28 lingue differenti. Europol lo ha definito come il pi\u00f9 grande attacco ransomware di sempre. L'attacco di WannaCry non si \u00e8 diffuso tramite email come i precedenti, ma ha sfruttato un exploit Windows sviluppato dalla NSA e chiamato EternalBlue.\nRiduzione.\nCome altre forme di malware, i software per la sicurezza potrebbero non rilevare un payload di ransomware, o, specialmente nel caso di payload che producono la criptazione dei dati, riconoscerli mentre la criptazione \u00e8 gi\u00e0 in corso o completata, soprattutto se trattasi di nuove versioni sconosciute.\nSe si sospetta che un attacco sia in corso o se esso viene rilevato nelle sue fasi iniziali, dal momento che la criptazione richiede qualche tempo prima di essere eseguita, la rimozione immediata del malware (un processo relativamente semplice) prima che sia del tutto completa potrebbe limitare i danni ai file. Gli esperti di sicurezza hanno suggerito misure precauzionali per tutelarsi dai ransomware, come l'uso di software o di altre procedure di sicurezza per bloccare i payload noti prima della loro esecuzione, o il backup offline dei dati in aree non accessibili al malware.\nRaaS.\nIl RaaS (\"Ransomware as a service\") - \u00e8 un modello di business che rende disponibile l'attivit\u00e0 di Ransomware come un servizio tramite forme di pagamento a tariffa fissa, o con canone di affiliazione, o con canone di licenza una tantum. Tra i vari kit a disposizione i pi\u00f9 famosi sono: Locky, Goliath, Shark, Stampado, Encryptor e Jokeroo\nMentre invece i gruppi criminali che hanno adottato questo modello sono Darkside, Blackmatter, REvil, Pinchy Spider"}
{"id": "5317470", "revid": "767487", "url": "https://it.wikipedia.org/wiki?curid=5317470", "title": "Manfred Wagner", "text": "Carriera.\nPer tutta la carriera ha militato nel Monaco 1860, con cui ha vinto il campionato 1965-1966, arrivando poi secondo la stagione successiva, la Coppa di Germania del 1964, e ha disputato la finale, persa contro il della Coppa delle Coppe 1964-1965 al Wembley Stadium.\nCoi \"Leoni\" di Monaco ha disputato 187 incontri in Bundesliga, con 3 reti all'attivo."}
{"id": "5317492", "revid": "47767", "url": "https://it.wikipedia.org/wiki?curid=5317492", "title": "So\u0148a", "text": ""}
{"id": "5317493", "revid": "47767", "url": "https://it.wikipedia.org/wiki?curid=5317493", "title": "Sonja", "text": ""}
{"id": "5317499", "revid": "47767", "url": "https://it.wikipedia.org/wiki?curid=5317499", "title": "S\u00f4nia", "text": ""}
{"id": "5317507", "revid": "23", "url": "https://it.wikipedia.org/wiki?curid=5317507", "title": "Sodic-ferri-ferropedrizite", "text": ""}
{"id": "5317528", "revid": "22475", "url": "https://it.wikipedia.org/wiki?curid=5317528", "title": "MSC Melody", "text": ""}
{"id": "5317532", "revid": "767487", "url": "https://it.wikipedia.org/wiki?curid=5317532", "title": "Gonzalo Pr\u00f3speri", "text": ""}
{"id": "5317533", "revid": "83531", "url": "https://it.wikipedia.org/wiki?curid=5317533", "title": "Associazione Calcio Mantova 1927-1928", "text": "Questa pagina raccoglie le informazioni riguardanti l'Associazione Calcio Mantova nelle competizioni ufficiali della stagione 1927-1928.\nStagione.\nIl Mantova si piazza in settima posizione con 17 punti di classifica. "}
{"id": "5317541", "revid": "1865216", "url": "https://it.wikipedia.org/wiki?curid=5317541", "title": "Cornelia Fort", "text": "Divenne popolare per essere stata il primo testimone oculare dell'attacco giapponese a Pearl Harbor. L'incontro con gli aerei da combattimento nemici avvenne mentre stava pilotando un aeromobile civile per un volo di addestramento; appena atterrata fu colpita da una raffica di mitragliatrice riuscendo a sopravvivere all'attacco. L'anno successivo la Fort fu il secondo membro ad arruolarsi nell'organizzazione paramilitare delle Women Airforce Service Pilots. Mor\u00ec mentre lavorava come pilota per i servizi di collegamento, risultando essere la prima donna pilota a morire sul campo nella storia degli Stati Uniti d'America.\nBiografia.\nGiovinezza e carriera.\nCornelia Fort nacque in una famiglia benestante di Nashville; suo padre, Rufus Elijah Fort, fu il fondatore della compagnia assicurativa \"National Life and Accident Insurance Company\". Si diplom\u00f2 nel 1939 al Sarah Lawrence College. Dopo il college la Fort si un\u00ec alla Junior League di Nashville. Mostr\u00f2 da sempre interesse nel volo e la sua passione la port\u00f2 ad addestrarsi per ottenere il suo brevetto di volo alle Hawaii.\nAttacco a Pearl Harbor.\nMentre da civile stava lavorando come istruttrice di volo a Pearl Harbor, Cornelia Fort fu inconsapevolmente il primo testimone dell'attacco del Giappone a Pearl Harbor, evento che segn\u00f2 l'entrata degli Stati Uniti nella seconda guerra mondiale. Il 7 dicembre 1941, Fort stava volando vicino Pearl Harbor addestrando un allievo nelle fasi di decollo e di atterraggio a bordo del monoplano Interstate Cadet. Il suo e pochi altri velivoli civili erano gli unici aerei degli Stati Uniti in volo vicino al porto. La Fort vide un aereo militare volare diretto verso di lei e afferrando rapidamente i comandi, riusc\u00ec ad affiancarsi all'altro velivolo: fu allora che vide le insegne giapponesi raffiguranti la Bandiera del Sole Nascente sulle ali. Dopo poco osserv\u00f2 una nuvola di fumo nero sollevarsi dalla base di Pearl Harbor e dei bombardieri volare in quella direzione. Si diresse rapidamente all'atterraggio sull'aeroporto civile John Rodgers vicino all'imboccatura del porto di Pearl Harbor. L'aereo inseguitore, un Mitsubishi A6M, mitragli\u00f2 il suo aereo e la pista di decollo mentre lei e il suo allievo fuggirono al riparo. Il direttore dell'aeroporto fu ucciso, e altri due aerei civili furono abbattuti.\nServizio militare.\nDal momento che sulle Hawaii il traffico aereo civile era stato sospeso sin dall'inizio del 1942, Cornelia fu costretta a sospendere l'attivit\u00e0 di volo. Gir\u00f2 un filmato di successo per promuovere la vendita delle obbligazioni emesse dal governo per finanziare le attivit\u00e0 militari (\"war bonds\") e che le apr\u00ec la strada per ingaggi come oratrice durante convegni di propaganda. Lo stesso anno Nancy Love la reclut\u00f2 nel neo\u2013costituito reparto di volo, il \"Women's Auxiliary Ferrying Squadron\", precursore del Women Airforce Service Pilots (WASP). Fu la seconda donna arruolata per il servizio. Le ausiliare pilotavano aerei militari collegando le basi di tutti gli Stati Uniti.\nMorte.\nIn forza al 6th Ferrying Group di stanza a Long Beach (California), Cornelia Fort fu la prima caduta appartenente al WAFS quando, il 21 marzo 1943, un altro aereo, con il quale stava volando in formazione, urt\u00f2 l'ala del suo BT-13, dieci miglia pi\u00f9 a sud di Merkel, in Texas. Al momento dell'incidente, Cornelia Fort era uno dei piloti maggiormente conosciuti delle WAFS. Sulla sua lapide \u00e8 incisa la frase \"Killed in the Service of Her Country\", traducibile come \"uccisa al servizio del suo paese.\""}
{"id": "5317549", "revid": "47767", "url": "https://it.wikipedia.org/wiki?curid=5317549", "title": "Rue (nome)", "text": "Origine e diffusione.\nRiprende il nome inglese della \"Ruta graveolens\", un'erba medicinale dal sapore aspro; etimologicamente, \"rue\" \u00e8 un'evoluzione del nome latino della pianta, \"ruta\", a sua volta probabilmente proveniente dal greco antico \u2018\u03c1\u03c5\u03c4\u03b7 (\"rhyte\"), un lemma peloponnesico di origine incerta.\nInoltre, occasionalmente \u00e8 usato anche come ipocoristico del nome Ruth.\nOnomastico.\nNon esistono sante che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "5317555", "revid": "767487", "url": "https://it.wikipedia.org/wiki?curid=5317555", "title": "Napoleone Moretti", "text": "Biografia.\nNapoleone era un nome impegnativo, era chiamato da tutti \"Ciccio\", alla mantovana con una \"c\" sola.\nCarriera.\nDisputa tutta la sua lunga carriera con la maglia del Mantova, dalla stagione 1927-28 fino al torneo di guerra del 1944, le prime due stagioni in Serie B, tutte le altre in Serie C con gli allora biancocelesti mantovani ha disputato circa duecento partite di campionato e realizzato 54 reti. Tatticamente era una mezzala con vocazione offensiva, dotato di un tiro forte e preciso, divent\u00f2 per molte stagioni lo specialista di punizioni e rigori. Piccolo di statura, in campo sapeva farsi rispettare, anche troppo, nel corso della stagione 1938-39 mise le mani addosso ad un guardalinee, venne squalificato a vita, ma l'inchiesta federale appura che \u00e8 stato provocato dalla vittima e lo riabilita, in tutto perde una sola stagione.\nNella stagione 1946-1947 diventa allenatore - giocatore dell'Associazione Calcistica Frosinone.I Divisione Lazio, Girone C. In quella stagione disput\u00f2 23 incontri mettendo a segno 5 reti contro i F.lli Ferri, Cynthia, Rinascimento e 2 reti al Prenestino. In campionato si classific\u00f2 al quinto posto, con 12 gare vinte, 5 pareggiate, 9 perse in 26 partite, segnando 33 gol fatti e subendone 36."}
{"id": "5317567", "revid": "287204", "url": "https://it.wikipedia.org/wiki?curid=5317567", "title": "Undaground Legend", "text": "Undaground Legend \u00e8 il primo album in studio per una major del rapper statunitense Lil' Flip, pubblicato nel 2002."}
{"id": "5317579", "revid": "834", "url": "https://it.wikipedia.org/wiki?curid=5317579", "title": "Looe (citt\u00e0)", "text": ""}
{"id": "5317580", "revid": "339392", "url": "https://it.wikipedia.org/wiki?curid=5317580", "title": "Repubblica marinara di Amalfi", "text": ""}
{"id": "5317582", "revid": "1488558", "url": "https://it.wikipedia.org/wiki?curid=5317582", "title": "Rufolo", "text": ""}
{"id": "5317589", "revid": "767487", "url": "https://it.wikipedia.org/wiki?curid=5317589", "title": "From Them, Through Us, to You", "text": "From Them, Through Us, to You \u00e8 il primo album in studio del gruppo musicale rock statunitense Madina Lake, pubblicato nel 2007."}
{"id": "5317590", "revid": "657000", "url": "https://it.wikipedia.org/wiki?curid=5317590", "title": "Million Doll", "text": " \u00e8 un manga online scritto e disegnato da Ai, serializzato sul sito di manga gratis \"Ganma\" della Comic Smart da dicembre 2013. Un adattamento anime, prodotto dalla Asahi Production, \u00e8 stato trasmesso in Giappone tra il 6 luglio e il 21 settembre 2015.\nTrama.\nS\u016bko \u00e8 un\"'hikikomori\" che usa il potere di Internet per rendere famose idol sconosciute come il gruppo Itorio. Ry\u016b-san, invece, \u00e8 un otaku appassionato di idol che partecipa a tutti gli spettacoli delle sue artiste preferite del momento, tra cui l'idol metropolitana Mariko. Sar\u00e0 proprio la competitivit\u00e0 tra questi due otaku intenti a promuovere le loro idol favorite a cambiare la loro carriera per sempre.\nMedia.\nManga.\nIl manga, scritto e disegnato da Ai, \u00e8 stato serializzato sul sito web \"Ganma\" della Comic Smart dall'11 dicembre 2013 al 2 settembre 2015, quando l'autrice annunci\u00f2 sul suo account Twitter di aver interrotto l'opera a tempo indeterminato. Due volumi \"tank\u014dbon\", editi dalla Earth Star Entertainment, sono stati pubblicati entrambi il 26 giugno 2015.\nAnime.\nL'adattamento anime di dodici episodi \u00e8 stato annunciato sul numero di marzo 2015 della rivista \"Newtype\" della Kadokawa Shoten. La serie televisiva, prodotta dalla Asahi Production e diretta da Keiichir\u014d Kawaguchi, \u00e8 andata in onda dal 6 luglio al 21 settembre 2015. Le sigle di apertura e chiusura sono rispettivamente \"Dreamin' \u00d7 Dreamin'!!\" di Eriko Matsui, Mayu Iizuka e Yui Watanabe e \"Take you to My Party!!\" di Miku It\u014d. In varie parti del mondo, tra cui l'Italia, gli episodi sono stati trasmessi in streaming, in contemporanea col Giappone, da Crunchyroll."}
{"id": "5317592", "revid": "965985", "url": "https://it.wikipedia.org/wiki?curid=5317592", "title": "Attics to Eden", "text": "Attics to Eden \u00e8 il secondo album in studio del gruppo musicale rock statunitense Madina Lake, pubblicato nel 2009."}
{"id": "5317594", "revid": "241195", "url": "https://it.wikipedia.org/wiki?curid=5317594", "title": "Canon EOS 5Ds R", "text": ""}
{"id": "5317595", "revid": "436907", "url": "https://it.wikipedia.org/wiki?curid=5317595", "title": "Andr\u00e0 tutto bene (album Nesli)", "text": "Andr\u00e0 tutto bene \u00e8 l'ottavo album in studio del cantautore italiano Nesli, pubblicato il 12 febbraio 2015 dalla Universal Music Group.\nDescrizione.\nProdotto da Brando ed annunciato nel mese di ottobre 2014, \"Andr\u00e0 tutto bene\" \u00e8 il primo album di Nesli dai tempi di \"Le verit\u00e0 nascoste\" (2007) ad essere stato pubblicato attraverso la Universal, etichetta con la quale il cantautore ha firmato un contratto nel luglio 2014.\nSingoli.\nL'album \u00e8 stato anticipato dalla pubblicazione di due singoli: \"Andr\u00e0 tutto bene\", entrato in rotazione radiofonica a partire dal 28 novembre 2014, e \"Buona fortuna amore\", presentato da Nesli in occasione della sua partecipazione al Festival di Sanremo 2015 il 10 febbraio 2015 e pubblicato in tale giorno.\nDue ulteriori singoli, intitolati \"Allora ridi\" e \"Quello che non si vede\", sono stati rispettivamente pubblicati il 3 aprile e il 19 giugno 2015."}
{"id": "5317615", "revid": "28592", "url": "https://it.wikipedia.org/wiki?curid=5317615", "title": "Abbazia di San Trifone", "text": ""}
{"id": "5317616", "revid": "439868", "url": "https://it.wikipedia.org/wiki?curid=5317616", "title": "Guglielmo Maurizio di Nassau-Siegen", "text": "Vita.\nEra il figlio del conte Enrico II di Nassau-Siegen (1611\u20131652) e di sua moglie la contessa Maria Maddalena di Limburg-Styrum (1632\u20131707).\nNel 1664, Guglielmo Maurizio fu elevato al rango di principe imperiale. Nel 1678, suo zio Giovanni Maurizio, senza figli, adott\u00f2 Guglielmo Maurizio come figlio, e rendendolo anche co-sovrano di Nassau-Siegen. Quando Giovanni Maurizio mor\u00ec nel 1679, Guglielmo Maurizio eredit\u00f2 Nassau-Siegen.\nGuglielmo Maurizio aveva una residenza estiva a Hilchenbach. Nel 1683, costru\u00ec un nuovo castello l\u00ec (\"Wilhelmsburg\"), che fu in gran parte distrutto in incendio nel 1689. Ricostruito, ospita oggi gli archivi della citt\u00e0 di Hilchenbach.\nServ\u00ec nell'esercito olandese, dove raggiunse il grado di generale, e fu membro dell'ordine di San Giovanni del baliaggio di Brandeburgo, come il padre adottivo, Giovanni Maurizio.\nIl 6 febbraio 1678, a Schaumburg, spos\u00f2 Ernestina Carlotta (1662\u20131732), figlia di Adolfo di Nassau-Schaumburg. Il nonno materno di Ernestina Carlotta era il famoso feldmaresciallo Peter Melander von Holzappel. Dal matrimonio nacquero due figli maschi:\nGuglielmo Maurizio mor\u00ec il 23 gennaio 1691. La vedova assunse la reggenza e la tutela per i suoi figli minorenni."}
{"id": "5317623", "revid": "1652134", "url": "https://it.wikipedia.org/wiki?curid=5317623", "title": "Paleosuchus palpebrosus", "text": "Il caimano nano di Cuvier (\"Paleosuchus palpebrosus\" Cuvier, 1807) \u00e8 una piccola specie di coccodrillo della famiglia degli alligatori endemica del Sud America, il cui areale comprende Brasile, Bolivia, Colombia, Ecuador, Guyana francese, Guyana, Paraguay, Per\u00f9, Suriname, Trinidad e Venezuela. Vive nelle foreste fluviali, nelle foreste allagate vicino a laghi e fiumi e in torrenti dal flusso rapido. Pu\u00f2 attraversare anche grandi porzioni di terraferma per raggiungere pozze temporanee ed \u00e8 in grado di tollerare anche acque pi\u00f9 fredde rispetto ad altre specie di caimani. Altri nomi comuni per questa specie includono il caimano muschiato, caimano nano, caimano di Cuvier e caimano dalla fronte liscia (quest'ultimo nome \u00e8 usato anche per \"P. trigonatus\"). Date le sue ridotte dimensioni, in alcuni Stati \u00e8 possibile mantenere questi animali come animali domestici; nel commercio di animali domestici \u00e8 spesso indicato come caimano dalla testa a cuneo.\nIl caimano nano di Cuvier fu descritto per la prima volta dallo zoologo francese Georges Cuvier nel 1807 ed \u00e8 una delle sole due specie del genere \"Paleosuchus\", insieme a \"P. trigonatus\". I loro parenti pi\u00f9 stretti sono gli altri caimani della sottofamiglia Caimaninae. Con una lunghezza totale media di 1,4 metri (4,6 piedi) per i maschi e fino a 1,2 metri (3,9 piedi) per le femmine, il caimano nano di Cuvier non \u00e8 solo la specie pi\u00f9 piccola esistente nella famiglia degli alligatori e dei caimani, ma anche il pi\u00f9 piccolo tra tutti i coccodrilli, con gli esemplari adulti che raggiungono in media un peso di 6-7 kg (da 13 a 15 libbre). Tuttavia, le loro ridotte dimensioni sono compensate dalla robusta corazza, fornita dalle basi ossee delle sue squame dermiche, che fornisce una buona protezione contro i predatori. I giovani caimani nani si nutrono principalmente di invertebrati, ma anche di piccoli pesci e rane, mentre gli esemplari adulti si nutrono di pesci pi\u00f9 grandi, anfibi e invertebrati, come i grandi molluschi. Talvolta questi animali costruiscono delle tane sotterranee per ripararsi durante le ore pi\u00f9 calde e nel Pantanal possono andare in estivazione nelle loro tane per stare al fresco durante la stagione secca. La femmina seppellisce le sue uova in un nido a forma di cumulo e queste impiegano circa tre mesi per schiudersi. Quando le uova si schiudono, la femmina aiuta i piccoli a uscire dal nido e fornisce loro protezione e limitate cure parentali per le prime settimane di vita. Questo caimano presenta un vasto areale e una vasta popolazione totale; pertanto la IUCN lo ha classificato come una specie a rischio minimo.\nDescrizione.\nIl caimano nano di Cuvier \u00e8 il pi\u00f9 piccolo coccodrillo vivente del Nuovo Mondo, contendendosi il titolo di coccodrillo pi\u00f9 piccolo al mondo con il coccodrillo nano africano (\"Osteolaemus tetraspis\"). I maschi raggiungono una lunghezza massima di circa 1,6 metri (5,2 piedi) mentre le femmine di solito non superano 1,2 metri (3 piedi 11 pollici). L'esemplare pi\u00f9 grande mai registrato misurava 1,73 metri (5,7 piedi) di lunghezza. Questa potrebbe essere una sottostima della taglia massima dell'animale, poich\u00e9 quasi tutti i grandi adulti hanno perso la punta della coda e l'esemplare pi\u00f9 grande misurato nella regione del Pantanal aveva una lunghezza muso-cloaca di 1,125 metri (4 piedi) (equivalente a una lunghezza totale di 2,1 metri (6,9 piedi) con una coda intatta). Il peso medio di un adulto si aggira sui 6-7 kg (da 13 a 15 libbre), circa lo stesso peso di un esemplare di 6-12 mesi di diverse specie pi\u00f9 grandi di coccodrilli. Il caimano nano di Cuvier compensa le ridotte dimensioni con una formidabile corazza presente su entrambi i lati dorsali (superiore) e ventrali (inferiore), riducendo il rischio di predazione. Le squame dermiche che forniscono questa protezione hanno una base ossea e sono note come osteodermi.\nLa testa ha una forma insolita per un coccodrillo, con un cranio a forma di cupola e un muso corto, liscio e concavo con la punta rivolta all'ins\u00f9, vagamente somigliante alla testa di un cane. La mascella si estende notevolmente pi\u00f9 in avanti rispetto alla mandibola. Le fauci presentano 4 denti premascellari e da 14 a 15 denti mascellari su entrambi i lati nella mascella, e 21 o 22 denti su ciascun lato della mandibola, per un totale di circa 80 denti. Il collo \u00e8 relativamente snello e gli scuti dorsali sono meno prominenti rispetto al caimano dalla fronte liscia. Le doppie file di scudi sulla coda sono piccole e sporgono verticalmente. Gli adulti hanno una colorazione nero-brunastro scuro con una testa marrone scuro, mentre i giovani sono marrone con bande nere. Le iridi degli occhi sono marrone a tutte le et\u00e0 e le pupille hanno la forma di fessure verticali.\nLa scutellazione (disposizione delle squame) \u00e8 una delle caratteristiche principali che aiuta gli studiosi a distinguere il caimano nano di Cuvier dal caimano nano di Schneider.\nBiologia.\nIl caimano nano di Cuvier \u00e8 prevalentemente notturno. Gli adulti si nutrono di pesci, anfibi, piccoli mammiferi, uccelli, granchi, gamberi, molluschi e altri invertebrati, che catturano sia in acqua o sia sulla terraferma. I giovani consumano meno pesce, ma si nutrono pi\u00f9 prevalentemente di crostacei, girini, rane e lumache, nonch\u00e9 invertebrati terrestri, come i coleotteri. La preda viene spesso inghiottita intera, venendo in seguito frantumata dalle pietre ingerite dall'animale nel ventriglio. Le popolazioni del Pantanal possono andare in estivazione nelle loro tane durante la stagione secca e sono in grado di mantenere la loro temperatura corporea intorno ai 22 \u00b0C (72 \u00b0F) per giorni interi.\nGli esemplari adulti prediligono uno stile di vita solitario o di coppia. La riproduzione di questa specie \u00e8 poco studiata, ma non sembra essere di natura stagionale. La femmina costruisce un nido di tumuli con vegetazione e fango in un luogo nascosto e appartato dove deporr\u00e0 una covata di 10-25 uova, nascondendole sotto altra vegetazione. Il periodo di incubazione \u00e8 di circa 90 giorni e il sesso dei piccoli dipende dalla temperatura del nido durante il periodo di incubazione. Quando le uova iniziano a schiudersi, la femmina apre il nido in risposta ai richiami dei piccoli. I giovani appena emersi dall'uovo sono ricoperti da uno strato di muco, che pu\u00f2 ritardare l'ingresso dei piccoli in acqua nel caso la covata si fosse schiusa durante la stagione secca. Inoltre, si ritiene che la presenza continua del muco sulla pelle riduca la crescita delle alghe. La femmina rimane con i piccoli per alcune settimane, dopodich\u00e9 i piccoli si disperdono. I giovani crescono a una velocit\u00e0 compresa tra 8 e 10 centimetri (da 3 a 4 pollici) all'anno e raggiungono la maturit\u00e0 sessuale intorno agli 8 anni.\nIl caimano nano di Cuvier \u00e8 considerato una specie chiave la cui presenza nell'ecosistema mantiene un sano equilibrio degli organismi. In sua assenza, i pesci, come i piranha, potrebbero arrivare a dominare l'ambiente acquatico. Le uova e i giovani appena nati sono i pi\u00f9 a rischio e sono predati da uccelli, serpenti, ratti, procioni e altri mammiferi. Gli adulti sono protetti dalla spessa corazza di osteodermi ossei sotto le squame e i loro principali predatori sono giaguari, anaconde verdi (\"Eunectes murinus\") e grandi boa constrictor.\nIl caimano nano di Cuvier \u00e8 l'unica specie di coccodrillo in cui non \u00e8 mai stato osservato il \"death roll\", tecnica quasi universale utilizzata da quasi tutti i coccodrilli esistenti per nutrirsi o durante i combattimenti intraspecifici. Tuttavia, questo potrebbe essere solo circostanziale, poich\u00e9 gli esemplari testati per il comportamento potrebbero aver agito in modo non collaborativo con i ricercatori, oppure \u00e8 possibile che questi animali non necessitino di usare il \"death roll\" in quanto le loro prede sono facilmente inghiottibili intere e non necessitano di essere fatte a pezzi. Nonostante le ridotte dimensioni il suo morso \u00e8, in rapporto al corpo, uno dei pi\u00f9 potenti nel regno animale, come avviene per quasi tutti i coccodrilli. Pu\u00f2 esercitare una pressione mascellare di 140 kg/cm2, la stessa che si registrerebbe sotto 1400 metri d'acqua. Questa caratteristica gli permette di frantumare i gusci pi\u00f9 coriacei con facilit\u00e0.\nDistribuzione e habitat.\nIl caimano nano di Cuvier \u00e8 originario della zona tropicale settentrionale e centrale del Sud America. \u00c8 presente nel fiume Orinoco, il fiume S\u00e3o Francisco, il Rio delle Amazzoni, il corso superiore del fiume Paran\u00e1 e il fiume Paraguay. Il suo areale include Per\u00f9, Ecuador, Colombia, Venezuela, Guyana, Suriname, Guyana francese, Brasile, Bolivia e Paraguay. L'areale di questa specie \u00e8 molto pi\u00f9 ampio di quella del caimano dalla fronte liscia, suo simpatrico, poich\u00e9 si estende in Paraguay e comprende un'area pi\u00f9 ampia del Brasile.\nIl caimano nano di Cuvier \u00e8 una specie d'acqua dolce, che abita le zone fluviali boschive e nelle zone di foresta allagata intorno ai laghi. Sembra preferire fiumi e torrenti con corrente forte, ma pu\u00f2 vivere anche nelle acque tranquille e povere di nutrienti del Venezuela e del Brasile sudorientale. \u00c8 inoltre in grado di coprire grandi distanze via terra, durante la notte, per raggiungere pozze temporanee o bacini idrici pi\u00f9 grandi. Alcuni individui sono stati avvistati in pozze e piscinette temporanee. Nelle parti settentrionale e meridionale del suo areale, si pu\u00f2 trovare anche nelle foreste a galleria nella regione delle savane, ma \u00e8 assente da tali habitat nel Llanos e nel Pantanal. Questa specie sembra tollerare meglio le acque pi\u00f9 fredde rispetto ad altre specie di caimani. Durante le ore pi\u00f9 calde del giorno preferiscono rimanere nelle loro tane, mentre nelle prime ore della giornata possono essere osservati mentre si crogiolano al sole sulle rive o in acque poco profonde con la schiena esposta.\nTassonomia ed etimologia.\nIl caimano nano di Cuvier fu descritto per la prima volta da Cuvier nel 1807 come \"Crocodylus palpebrosus\" da una localit\u00e0 tipo descritta come \"Cayenne\". Da allora ha ricevuto numerosi nomi da diversi autori: \"Crocodilus\" (\"Alligator\") \"palpebrosus\" (Merrem, 1820), \"Jacaretinga moschifer\" (Spix, 1825), \"Champsa palpebrosa\" (Wagler, 1830), \"Alligator palpebrosus\" (Dumeril &amp; Bibron, 1836 ), \"Champsa gibbiceps\" (Natterer, 1841), \"Caiman palpebrosus\" (Gray, 1844), \"Caiman\" (\"Aromosuchus\") \"palpebrosus\" (Gray, 1862) e \"Jacaretinga palpebrosus\" (Villant, 1898). Muller, nel 1924, e Schmidt, nel 1928, furono i primi autori a usare il nome attualmente accettato di \"Paleosuchus palpebrosus\". Attualmente, non sono riconosciute sottospecie.\nUno studio genetico del 2012 ha rilevato chiare differenze tra le varie popolazioni di caimano nano di Cuvier (Pantanal; bacino del fiume Madeira; bacino del Rio Negro ), e queste popolazioni sono apparentemente isolate l'una dalle altre, portando a suggerire che potrebbe trattarsi di un complesso di specie criptico.\nAttualmente, il genere \"Paleosuchus\" contiene solo due specie: \"Paleosuchus trigonatus\", comunemente noto come caimano nano di Schneider, e \"P. palpebrosus\", entrambi del Sud America. \"Paleosuchus\" si distingue dagli altri caimani della sottofamiglia Caimaninae per l'assenza di una cresta interorbitale e per la presenza di quattro denti nella regione premascellare, dove altre specie di caimani ne hanno cinque. Il nome del genere \"Paleosuchus\" deriva dal greco \"palaios\" che significa \"antico\" e \"soukhos\" che significa \"coccodrillo\". Ci\u00f2 si riferisce alla convinzione che questo coccodrillo provenga da un antico lignaggio che si distacc\u00f2 dalle altre specie di caimani circa 30 milioni di anni fa. Il nome specifico, \"palpebrosus\", deriva dal latino \"palpebra\" che significa \"palpebra\", e \"osus\" che significa \"pieno di\". Questo si riferisce alle placche ossee (palpebrali) presenti sulle palpebre superiori.\nConservazione.\nMolti coccodrilli sono cacciati per la loro pelle, ma questo non \u00e8 il caso del caimano nano del Cuvier. Ci\u00f2 potrebbe essere dovuto al fatto che la pelle ventrale di questa specie \u00e8 troppo corazzata per facilitarne la conciatura. Alcuni individui vengono uccisi dalle popolazioni indigene per il cibo, e altri, in particolare in Guyana, vengono catturati per il commercio di animali esotici; tuttavia non ci sono prove per determinare che ci\u00f2 affligga le popolazioni selvatiche. La minaccia pi\u00f9 importante per la sopravvivenza di questa specie \u00e8 data dalla distruzione del suo habitat. La popolazione totale selvatica \u00e8 stimata in oltre un milione di individui.\nNella sua Lista rossa delle specie minacciate, la IUCN elenca il caimano nano di Cuvier come specie a rischio minimo, per via del suo ampio areale che comprende gran parte del Sud America centro-settentrionale e, sebbene la sua tendenza demografica sia sconosciuta, sembra essere abbondante in molte delle localit\u00e0 in cui si trova. \u00c8 elencato nell'Appendice II della CITES.\nIn cattivit\u00e0.\nIn alcuni Paesi il caimano nano di Cuvier pu\u00f2 essere tenuto come animale domestico esotico, anche se fornire cure adeguate \u00e8 costoso e richiede un terrario delle dimensioni adeguate. In molti Paesi sono necessari permessi o licenze e la maggior parte dei veterinari ha poca esperienza con questi animali esotici. In Italia detenere caimani, o coccodrilli in generale, \u00e8 vietato dalla legge."}
{"id": "5317624", "revid": "767487", "url": "https://it.wikipedia.org/wiki?curid=5317624", "title": "Astolfo de Maria", "text": "Biografia.\nNacque da Mario de Maria, noto artista bolognese, e da Emilia Voight, pittrice dilettante di Brema. \nIntrodotto al mondo dell'arte grazie all'influenza paterna, espose per la prima volta alla Biennale di Venezia del 1920, manifestazione che frequent\u00f2 quasi ininterrottamente sino al 1934. Fra le prime opere in mostra, si citano dei ritratti di Vittore Grubicy e di Gabriele D'Annunzio, che confermano i legami con lo stesso ambiente culturale cui apparteneva il padre.\nNegli anni 1930 prese parte a numerosi eventi sull'arte italiana all'estero e fu a Berlino, Monaco, Stoccarda, Kassel, Colonia, Riga, Helsinki. Nel 1935 partecip\u00f2 alla mostra \"Quarant'anni della Biennale di Venezia\". Nel 1942 ebbe, sempre alla Biennale, una sala personale comprendente diciotto lavori.\nSi dedic\u00f2 inoltre alla sistemazione delle opere prodotte dal padre e nel 1926 ne cur\u00f2, con Guido Cadorin, l'organizzazione di una mostra postuma alla Biennale."}
{"id": "5317625", "revid": "26891", "url": "https://it.wikipedia.org/wiki?curid=5317625", "title": "Villaggio Maddalena", "text": ""}
{"id": "5317626", "revid": "1347902", "url": "https://it.wikipedia.org/wiki?curid=5317626", "title": "Repubblica democratica del Madagascar", "text": ""}
{"id": "5317632", "revid": "200568", "url": "https://it.wikipedia.org/wiki?curid=5317632", "title": "Alkonost", "text": "Alkon\u00f3st (, anche \"alkonst\", \"alkonos\"; deformazione dello slavo antico \"alkion\", che \u00e8 un uccello il cui nome deriva del greco \u1f00\u03bb\u03ba\u03c5\u03ce\u03bd, \u201cmartin pescatore\u201d) \u00e8 uno degli uccelli del paradiso delle leggende e dell'arte russa, con testa e mani di ragazza. Spesso viene menzionato e raffigurato con un altro uccello del paradiso, S\u00edrin.\nOrigine della figura.\nLa figura di Alkon\u043e\u0301st nasce dal mito greco di Alcione, ragazza trasformata in martin pescatore dagli dei. Il suo nome e la sua immagine apparvero per la prima volta in documenti tradotti in seguito a un errore di trascrizione: probabilmente durante la ricopiatura dello \u201c\u0160cestodnev\u201d di Ioann Bolgarskij dove si parla del martin pescatore, l'alcione (in greco: \"\u1f00\u03bb\u03ba\u03c5\u03ce\u03bd\"), le parole del testo slavo \u201c\u0410\u043b\u043a\u0438\u043e\u043d\u044a \u0435\u0441\u0442\u044c [l'Alkion \u00e8] un uccello di mare\u201d sono state trasformate in \u201calkon\u043e\u0301st'\u201d. La pi\u00f9 antica rappresentazione di Alkon\u043e\u0301st si trova in una miniatura del XII secolo. Questo straordinario uccello del paradiso \u00e8 diventato famoso grazie a dei manoscritti della letteratura slava antica (Kliment Smoliatich, Paleia, XIV secolo e i glossari del XVI-XVII secolo) e ai lubki.\nDescrizione.\nSecondo le leggenda Alkon\u043e\u0301st deporrebbe le uova negli abissi del mare a met\u00e0 inverno (o durante il solstizio d'inverno). Cos\u00ec le uova rimangono sette giorni sul fondale e poi salgono in superficie. In questo periodo il mare \u00e8 in bonaccia. Successivamente Alkon\u043e\u0301st prende le uova e le cova sulla riva. A volte le persone cercano di rubare un uovo di Alkon\u043e\u0301st e di metterlo sotto il soffitto della chiesa. Il canto di Alkon\u043e\u0301st \u00e8 talmente meraviglioso che chi lo sente si dimentica di tutto. La leggenda dell'uccello Alkon\u043e\u0301st riecheggia quella dell'uccello S\u00edrin. Di solito, sulla testa dell'Alkon\u043e\u0301st viene raffigurata una corona. Secondo le rappresentazioni dei lubki russi, i tratti caratteristici di Alkon\u043e\u0301st sono il seno e le mani, in una delle quali sorregge o il fiore del paradiso o una pergamena srotolata con una massima riguardo alla ricompensa in paradiso per aver condotto una vita retta. Secondo l'interpretazione di Viktor Vasnecov l'Alkon\u043e\u0301st si ricopre di un piumaggio bianco e diventa messaggero di gioia e di estasi. Secondo una leggenda popolare la mattina della festa del Salvatore delle mele arriva nel meleto l'uccello S\u00edrin, il quale si rattrista e piange. Ma dopo mezzogiorno arriva l'uccello Alkon\u043e\u0301st, che gioisce e ride. L'uccello fa cadere dalle sue ali della rugiada viva e i frutti si trasformano, nasce in loro una forza straordinaria: da questo momento tutti i frutti sui meli diventano curativi. Nel neopaganesimo Alkon\u043e\u0301st viene presentato come l'incarnazione di Khors, il dio che governa il tempo atmosferico.\nHabitat.\nPer quanto riguarda il luogo in cui vive Alkon\u043e\u0301st, a volte viene citato l'Eufrate (fiume del paradiso secondo la Genesi 2:14), altre l'isola Bujan, altre ancora semplicemente il paradiso slavo Irij. Esiste una didascalia sotto uno dei lubki con la sua raffigurazione: \"Alkon\u043e\u0301st vive vicino al paradiso, e a volte lungo l'Eufrate. Quando canta, non si rende conto nemmeno di se stesso. E chi si trova l\u00ec vicino si dimentica di tutto: la mente si allontana e l'anima esce dal corpo\"."}
{"id": "5317635", "revid": "834", "url": "https://it.wikipedia.org/wiki?curid=5317635", "title": "Mentana (Italia)", "text": ""}
{"id": "5317637", "revid": "767487", "url": "https://it.wikipedia.org/wiki?curid=5317637", "title": "Kayla Mueller", "text": "Biografia.\nMueller era nativa di Prescott, in Arizona, dove si \u00e8 diplomata alla \"Tri-City College Prep High School\". Aveva poi frequentato la Northern Arizona University di Flagstaff. Per tre anni \u00e8 stata volontaria con la Save Darfur Coalition. Il suo impegno attivo per i diritti umani la port\u00f2 a lavorare in India e con i rifugiati tibetani. Ha lavorato anche in Medio Oriente, per i diritti dei palestinesi, con l'International Solidarity Movement e ha aiutato i rifugiati africani in Israele.\nNel dicembre del 2012, Mueller ha iniziato a lavorare nel sud della Turchia, nell'assistenza ai profughi siriani. Il 3 agosto 2013, al ritorno dalla citt\u00e0 siriana di Aleppo dove si era recata nel locale ospedale a lavorare per un giorno, con il fidanzato Omar Alkhani di Medici Senza Frontiere, \u00e8 stata rapita dai miliziani dell'ISIS. \u00c8 rimasta prigioniera dell'ISIS per 18 mesi, dove \u00e8 stata violentata ripetutamente e tenuta come schiava del sesso insieme a bambine e ragazze. Una di esse, una ragazza Yazidi di 13 anni, riusc\u00ec a fuggire e ha raccontato la raccapricciante vita di Kayla, dimostrando cos\u00ec la falsit\u00e0 del contenuto di una lettera attribuita a Kayla in cui questa asseriva di essere stata \"trattata con il massimo rispetto e gentilezza\" . \nNel luglio 2014 una missione americana di soccorso organizzata per salvare lei e altri ostaggi nel nord della Siria fall\u00ec quando l'ISIS ha trasferito i prigionieri in un'altra localit\u00e0. Gli Stati Uniti erano a conoscenza della sua posizione in quanto erano in corso trattative di scambio tra lei e Aafia Siddiqui.\nIl 6 febbraio 2015, l'ISIS ha pubblicato una foto di un edificio danneggiato e ha sostenuto che la Mueller vi era stata uccisa durante un attacco aereo giordano, all'interno del quale sarebbe stata lasciata sola, senza guardie, ma non \u00e8 stata fornita alcuna prova di morte. La dichiarazione \u00e8 arrivata pochi giorni dopo l'uscita di un video che mostrava l'esecuzione del pilota di caccia giordano Muath al-Kaseasbeh da parte dei miliziani dello stato islamico. Il 10 febbraio 2015, la famiglia di Mueller ha annunciato che l'ISIS aveva confermato la sua morte in una e-mail, con tre fotografie del cadavere. La portavoce del Consiglio di sicurezza nazionale USA Bernadette Meehan ha confermato l'autenticit\u00e0 del messaggio. Il presidente Barack Obama ha fatto le sue condoglianze alla famiglia di Mueller.\nLettera alla famiglia.\nQuesta la lettera attribuita a Kayla durante l'ultimo periodo della sua prigionia, presumibilmente nei mesi dal 2 novembre 2014 al 6 febbraio 2015 o giorno della sua morte (traduzione di Viviana Mazza):\n\"\"A\" \"tutti,\"\n\"se state ricevendo questa lettera significa che sono ancora prigioniera ma i miei compagni di cella (a partire dal 2 novembre 2014) sono stati rilasciati. Ho chiesto loro di contattarvi e di mandarvi questa lettera. \u00c8 difficile sapere cosa dire.\"\n\"Sappiate che sono in un luogo sicuro, completamente incolume e in buona salute (ho messo qualche chilo infatti); sono stata trattata con il massimo rispetto e gentilezza. Volevo scrivere a tutti voi una lettera piena di riflessioni (ma non sapevo se i miei compagni di cella sarebbero partiti nei prossimi giorni o nei prossimi mesi, il che ha ridotto il tempo a disposizione) ma soprattutto ho potuto solo scrivere la lettera un paragrafo per volta, perch\u00e9 soltanto pensare a voi mi fa scoppiare in lacrime.\"\n\"Se posso dire di aver sofferto durante tutta questa esperienza \u00e8 soltanto perch\u00e9 so quanto vi sto facendo soffrire; non vi chieder\u00f2 mai di perdonarmi, perch\u00e9 non merito di essere perdonata.\"\n\"Ricordo che la mamma mi diceva sempre che alla fin fine l'unica cosa che ci rimane davvero \u00e8 Dio. Sono arrivata in un punto della mia esperienza in cui, nel vero senso della parola, mi sono arresa al nostro creatore perch\u00e9 letteralmente non c'\u00e8 nessun altro\u2026 e grazie a Dio e alle vostre preghiere mi sono sentita teneramente cullata in caduta libera. Mi \u00e8 stata mostrata l'oscurit\u00e0 e la luce e ho imparato che anche in prigione, si pu\u00f2 essere liberi. Sono riconoscente.\"\n\"Ho imparato a capire che c'\u00e8 del buono in ogni situazione, a volte dobbiamo solo cercarlo. Prego ogni giorno che, se non altro, abbiate anche voi sentito una certa vicinanza e abbandono a Dio e abbiate formato un legame d'amore e supporto l'uno con l'altro\u2026\"\n\"Mi mancate tutti, come se fosse passato un decennio di separazione forzata. Ho avuto molte lunghe ore per pensare, per pensare a tutte le cose che far\u00f2 con Lex, alla nostra prima gita di famiglia in campeggio, al primo incontro all'aeroporto. Ho avuto molte ore per pensare a come soltanto in vostra assenza sono riuscita finalmente a capire a 25 anni il mio posto nella vita.\"\n\"Il dono che ciascuno di voi \u00e8 per me + la persona che potrei o non potrei essere senza di voi nella mia vita, nella mia famiglia, come mio sostegno\u2026. NON voglio che i negoziati per il mio rilascio siano una vostra incombenza. Se c'\u00e8 un'alternativa, sceglietela, anche se ci volesse pi\u00f9 tempo. Questo non avrebbe mai dovuto diventare un peso per voi. Ho chiesto a queste donne di aiutarvi: per favore chiedete il loro consiglio. Se non lo avete ancora fatto [CANCELLATURA] potete contattare [CANCELLATURA] che potrebbe avere una certa esperienza con queste persone.\"\n\"Nessuno di noi poteva sapere che ci sarebbe voluto cos\u00ec tanto tempo, ma sappiate che sto anche lottando da questa parte nei modi in cui posso e ho ancora molta forza per lottare dentro di me. Non sto crollando e non ceder\u00f2, non importa quanto ci vorr\u00e0.\"\n\"Ho scritto una canzone, alcuni mesi fa, che dice: \u201cLa parte di me che duole di pi\u00f9 \u00e8 quella che spinge ad alzarmi dal letto, senza la vostra speranza non resterebbe nulla.\u2026\u201d Cio\u00e8, il pensiero del vostro dolore \u00e8 la fonte anche del mio, ma allo stesso tempo la speranza che saremo di nuovo insieme \u00e8 quello che mi d\u00e0 forza.\"\n\"Vi prego di essere pazienti, di offrire a Dio la vostra sofferenza. So che volete che io sia forte. Questo \u00e8 esattamente quello che sto facendo. Non abbiate paura per me, continuate a pregare e anch'io lo far\u00f2 e per volere di Dio saremo presto di nuovo insieme.\"\n\"Con tutta me stessa,\"\n\"Kayla\"\""}
{"id": "5317641", "revid": "1543377", "url": "https://it.wikipedia.org/wiki?curid=5317641", "title": "Convocazioni per il campionato mondiale di calcio Under-20 2011", "text": "Elenco dei giocatori convocati da ciascuna Nazionale partecipante ai Mondiali di calcio Under-20 2011.\nGruppo A.\nCommissiario tecnico: Eduardo Lara\nCommissiario tecnico: Francis Smerecki\nCommissiario tecnico: Cheick Fantamady Diallo\nCommissiario tecnico: Lee Kwang-Jong\nGruppo B.\nCommissiario tecnico: Il\u00eddio Vale\nCommissiario tecnico: Juan Verzeri\nCommissiario tecnico: Martin Mpile Ndtoungou\nCommissiario tecnico: Chris Milicich\nGruppo C.\nCommissiario tecnico: Jan Versleijen\nCommissiario tecnico: Sixto Vizuete\nCommissiario tecnico: Ronald Gonz\u00e1lez\nCommissiario tecnico: Julen Lopetegui\nGruppo D.\nCommissiario tecnico: Ivan Grnja\nCommissiario tecnico: Khalid Al-Koroni\nCommissiario tecnico: John Obuh\nCommissiario tecnico: Ever Hugo Almeida\nGruppo E.\nCommissiario tecnico: Ney Franco\nCommissiario tecnico: Diaa El-Sayed\nCommissiario tecnico: Andreas Heraf\nCommissiario tecnico: Alfredo Poyatos\nGruppo F.\nCommissiario tecnico: Walter Perazzo\nCommissiario tecnico: Juan Carlos Ch\u00e1vez\nCommissiario tecnico: Brian Eastick\nCommissiario tecnico: Yun Jong-su"}
{"id": "5317643", "revid": "110157", "url": "https://it.wikipedia.org/wiki?curid=5317643", "title": "Beta Ethniki 1961-1962", "text": "La Beta Ethniki 1961-1962 \u00e8 la 3\u00aa edizione del campionato greco di calcio di secondo livello.\nNord.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:\nGirone E.\nClassifica.\nLegenda:\nSud.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:\nGirone E.\nClassifica.\nLegenda:\nGironi finali.\nGirone Nord.\nClassifica.\nLegenda:\nGirone Sud.\nClassifica.\nLegenda:"}
{"id": "5317650", "revid": "2184720", "url": "https://it.wikipedia.org/wiki?curid=5317650", "title": "Straordinario", "text": "Straordinario \u00e8 un singolo della cantante italiana Chiara, pubblicato l'11 febbraio 2015 come primo estratto dalla riedizione del secondo album in studio \"Un giorno di sole\".\nDescrizione.\nScritta da Ermal Meta e da Gianni Pollex, \"Straordinario\" \u00e8 stata descritta come una \u00abballad intensa che racconta di un amore giovane, appena nato, pieno di speranze e di promesse\u00bb ed \u00e8 stata presentata per la prima volta da Chiara durante la sua partecipazione al Festival di Sanremo 2015, dove si \u00e8 classificata 5\u00aa.\nVideo musicale.\nIl videoclip, diretto da Paolo Marchione, \u00e8 stato pubblicato da Vevo sul canale YouTube della cantante l'11 febbraio 2015 e vede come protagoniste sia Chiara che due attori sul Litorale laziale."}
{"id": "5317675", "revid": "1573940", "url": "https://it.wikipedia.org/wiki?curid=5317675", "title": "Don McKinnon", "text": ""}
{"id": "5317678", "revid": "406085", "url": "https://it.wikipedia.org/wiki?curid=5317678", "title": "Centro Storico di Citt\u00e0 del Messico", "text": ""}
{"id": "5317681", "revid": "339392", "url": "https://it.wikipedia.org/wiki?curid=5317681", "title": "Centro storico di Milano", "text": ""}
{"id": "5317693", "revid": "110157", "url": "https://it.wikipedia.org/wiki?curid=5317693", "title": "Acido nitrilotriacetico", "text": "L'acido nitrilotriacetico, noto anche con la sigla di NTA, \u00e8 un composto chimico organico avente formula C6H9NO6. Esso \u00e8 un solido cristallino bianco ampiamente usato anche industrialmente come agente chelante, perch\u00e9 in grado di formare composti di coordinazione idrosolubili con metalli ionici come il Ca2+, Cu2+ e Fe3+.\n\u00c8 un acido tricarbossilico, dotato di un doppietto elettronico (base di Lewis) appartenente all'azoto, che fanno dell'anione nitrilotriacetato un legante tetradentato."}
{"id": "5317698", "revid": "729019", "url": "https://it.wikipedia.org/wiki?curid=5317698", "title": "CMF design", "text": "CMF (acronimo di Colori, Materiali, Finiture) indica un'area progettuale del disegno industriale che lavora sull'identit\u00e0 cromatica, tattile e decorativa dei prodotti e degli ambienti. La definizione \u00e8 stata coniata nel 1980 dal designer italiano Clino T. Castelli in occasione del progetto di rinnovamento delle gamme di colori, materiali e finiture dei sistemi d'arredamento e dei mobili per ufficio prodotti dalla societ\u00e0 americana Herman Miller. I principi del CMF design derivavano da un precedente progetto del 1979 per il marchio automobilistico Lancia, della Fiat, sviluppato dalla Castelli Design. Da subito il CMF design si \u00e8 affermato sui precedenti modelli di progettazione delle gamme cromatiche, definiti genericamente come Color design, Material design, etc.\nCaratteristiche.\nL'elemento pi\u00f9 innovativo del CMF design consiste nell'operare nella logica del metaprogetto, ovvero nel pianificare simultaneamente l'identit\u00e0 di intere gamme di prodotti di un dato marchio (brand). Ci\u00f2 rende possibile, ad esempio, l'adozione di un'unica Matrice Colori, invece che l'uso di cartelle colori distinte e predisposte di volta in volta per ciascuna linea di prodotto, come avveniva in precedenza. Un forte contributo allo sviluppo di questa visione progettuale \u00e8 stato indotto dal proliferare, negli anni ottanta, di intere gamme di nuovi prodotti sistemici.\nMolto spesso i prodotti di una marca sono concepiti da designer diversi che per\u00f2, attraverso l'uso di manuali di CMF design realizzati ad hoc, possono relazionarsi tra loro per garantire un'identit\u00e0 univoca e coordinata dei prodotti. Questo modo di lavorare risulta vantaggioso per la scelta dei colori base dei prodotti sistemici, spesso di provenienza eterogenea o come nel caso dei prodotti OEM. Infatti, questi ultimi, anche se caratterizzati da forme diverse, grazie al CMF design possono essere connotati con i colori base o i materiali rappresentativi della marca. Poich\u00e9 i manuali di CMF design e le Matrici Colori assumono un ruolo prescrittivo, i designer che li realizzano si occupano raramente anche della distribuzione applicativa dei colori, dei materiali e delle finiture sui singoli prodotti.\nApplicazioni.\nOltre a un pi\u00f9 agevole coordinamento e armonizzazione degli standard cromatici, il CMF design permette di ottenere la massima variazione dell'identit\u00e0 del prodotto con il minimo impiego di risorse cromatiche, materiche e decorative. La sua adozione pu\u00f2 dunque comportare una notevole semplificazione logistica, una consistente riduzione dei costi di sviluppo e stoccaggio di materie prime semilavorate, come per esempio i granuli di materia plastica gi\u00e0 finalizzati cromaticamente. Di conseguenza migliora anche la sostenibilit\u00e0 di molti cicli produttivi industriali, nei quali l'impiego di energie per la caratterizzazione cromatica ed emozionale dei prodotti sono tra i pi\u00f9 rilevanti.\nFin dalle origini, la natura aperta del CMF design ha favorito anche l'adozione di tecniche di re-design \"soft\" dei prodotti, basate sul rinnovo periodico dell'identit\u00e0 del prodotto senza toccare direttamente la forma, con intuibili e rilevanti vantaggi produttivi. Allo stesso modo esso permette di ottenere soluzioni capaci di allungare la vita utile di prodotti e di sistemi di prodotto altrimenti destinati a una inesorabile obsolescenza emozionale. L'affermazione internazionale della pratica del CMF design ha permesso ai temi emozionali dell'identit\u00e0 del prodotto di non essere pi\u00f9 solo appannaggio di settori quali la moda o lo styling, rette dalle regole del marketing, mantenendo cos\u00ec i temi stessi all'interno della \u201ccultura del progetto\u201d."}
{"id": "5317710", "revid": "982831", "url": "https://it.wikipedia.org/wiki?curid=5317710", "title": "MIR-Modulo di base", "text": ""}
{"id": "5317712", "revid": "400694", "url": "https://it.wikipedia.org/wiki?curid=5317712", "title": "Gung Ho - Arrivano i giapponesi", "text": ""}
{"id": "5317720", "revid": "125933666", "url": "https://it.wikipedia.org/wiki?curid=5317720", "title": "Australia all'Eurovision Song Contest", "text": "L'Australia ha debuttato all'Eurovision Song Contest nel 2015, partecipandovi da allora senza interruzioni. Non ha mai vinto la competizione e il suo miglior risultato \u00e8 il 2\u00ba posto ottenuto nel 2016 da Dami Im con \"Sound of Silence\".\nLa nazione ha utilizzato tra il 2019 e il 2020 l'Eurovision - Australia Decides come metodo di selezione nazionale, optando per la selezione interna tra il 2015 e il 2018 e nel 2021 quando, per la prima volta dal debutto, manca la finale. \nLa partecipazione viene curata dall'emittente radiotelevisiva Special Broadcasting Service (SBS), che, contrariamente alle altre emittenti, \u00e8 un membro associato dell'Unione europea di radiodiffusione (UER).\nStoria.\nL'emittente radiotelevisiva australiana Special Broadcasting Service (SBS) divent\u00f2 membro associato dell'Unione europea di radiodiffusione (UER) nel 1979 e inizi\u00f2 a trasmettere l'Eurovision Song Contest a partire dall'edizione del 1983.\nTra il 2000 e il 2014 l'emittente permise al proprio pubblico di televotare, anche se i punteggi non sono mai stati aggregati a quelli ufficiali della manifestazione. Inoltre a partire dal 2012 gli \u00e8 stato concesso uno spazio per la delegazione e il commento in diretta.\nLa prima apparizione della nazione oceanica sullo schermo europeo \u00e8 avvenuta durante la prima semifinale del 2013 con la trasmissione di un cortometraggio intitolato \"Greetings from Australia\", noto anche come \"Why Australia Loves Eurovision\", presentato da Julia Zemiro, commentatrice dell'evento dal 2009. L'anno successivo l'emittente organizzatrice Danmarks Radio ha concesso all'Australia di presentare un \"interval act\" per la manifestazione. SBS scelse quindi Jessica Mauboy, che port\u00f2 il brano \"Sea of Flags\".\nIl debutto nel 2015.\nIn occasione del 60\u00ba anniversario dell'Eurovision Song Contest nel 2015, l'UER decise di concerto con gli organizzatori di permettere la partecipazione straordinaria dell'Australia, che si sarebbe dovuta esibire direttamente in finale al fianco dei Big Five e dell'Austria, nazione organizzatrice dell'evento. Per l'occasione l'emittente australiana, con la collaborazione di Blink TV, selezion\u00f2 Guy Sebastian, che con la sua \"Tonight Again\" si classific\u00f2 al 5\u00ba posto.\nLe partecipazioni successive.\nNonostante il 2015 fosse stato inizialmente considerato come una partecipazione \"una tantum\", fu annunciato che l'Australia avrebbe partecipato anche nel 2016. Fu selezionata internamente la cantante di origini sudcoreane Dami Im, che consegn\u00f2 al paese oceanico il suo miglior risultato di sempre, un 2\u00ba posto nella finale dell'evento. Il brano vinse inoltre il premio della composizione musicale dei premi Marcel Bezen\u00e7on.\nLa nazione torn\u00f2 quindi a partecipare anche nel 2017 e nel 2018, selezionando rispettivamente Isaiah e Jessica Mauboy, che riusciranno a mantenere la nazione in finale classificandosi al 9\u00ba e 20\u00ba posto.\nLa nuova selezione nazionale.\nPer l'Eurovision Song Contest 2019 il paese decise di organizzare una propria selezione nazionale, l'Eurovision - Australia Decides, che premi\u00f2 Kate Miller-Heidke con la sua \"Zero Gravity\". Il brano vinse la prima semifinale dell'evento, classificandosi al 9\u00ba posto in finale e ricevendo inoltre il premio artistico. Nello stesso anno fu annunciato che la nazione potr\u00e0 partecipare fino al 2023. \nVisto il discreto successo ottenuto, la selezione fu mantenuta per trovare il rappresentante della nazione all'Eurovision Song Contest 2020. A vincere questa seconda edizione fu Montaigne con \"Don't Break Me\", tuttavia a causa della cancellazione dell'evento dovuta alla pandemia di COVID-19, il brano \u00e8 stato squalificato dalla partecipazione all'edizione successiva, anche se SBS ha annunciato che lei avr\u00e0 comunque la possibilit\u00e0 di rappresentare l'Australia all'Eurovision Song Contest 2021.\nPer l'edizione 2021 \u00e8 stato presentato il brano \"Technicolour\", tuttavia Montaigne non fu in grado di esibirsi dal vivo a causa delle misure particolarmente restrittive adottate dal paese oceanico a seguito della pandemia mondiale: al suo posto \u00e8 stata utilizzata un'esibizione pre-registrata (detta anche \"live-on-tape\") preparate per prevenire possibili cancellazioni future del concorso; in quell'occasione l'Australia non riusc\u00ec a qualificarsi per la finale per la prima volta nella storia della sua partecipazione.\nStatistiche di voto.\nFino al 2021, le statistiche di voto dell'Australia sono:\nAltri premi ricevuti.\nI Marcel Bezen\u00e7on Awards sono stati assegnati per la prima volta durante l'Eurovision Song Contest 2002 a Tallinn, in Estonia, in onore delle migliori canzoni in competizione nella finale. Fondato da Christer Bj\u00f6rkman (rappresentante della Svezia nell'Eurovision Song Contest del 1992 e attuale capo della delegazione per la Svezia) e Richard Herrey (membro del gruppo Herreys e vincitore dalla Svezia nell'Eurovision Song Contest 1984), i premi prendono il nome del creatore del concorso, Marcel Bezen\u00e7on.\nI premi sono suddivisi in 3 categorie:\nTrasmissione dell'evento.\nNonostante la prima trasmissione dell'evento avvenisse dal 1983, il commento in inglese \u00e8 riportato solo a partire dal 2001, inoltre nel 2002 e tra il 2005 e il 2008 il commentatore \u00e8 stato Terry Wogan, attraverso l'emittente britannica BBC.\nI portavoce dei voti sono stati selezionati a partire dalla prima edizione in cui l'Australia ha avuto diritto di voto, ossia dal 2015."}
{"id": "5317729", "revid": "767487", "url": "https://it.wikipedia.org/wiki?curid=5317729", "title": "Acqua doppiamente marcata", "text": "L'acqua doppiamente marcata \u00e8 acqua dove gli atomi di idrogeno e di ossigeno sono stati entrambi parzialmente sostituiti con isotopi poco comuni di questi elementi, al fine di utilizzarla come tracciante. L'acqua doppiamente marcata \u00e8 disponibile in commercio. Per motivi di praticit\u00e0 e sicurezza si usano normalmente gli isotopi non radioattivi deuterio (D) e ossigeno-18 (18O). La principale applicazione \u00e8 in campo biologico per misure di metabolismo, con il metodo noto con la sigla DLW.\nMetodo DLW.\nIl metodo DLW (dall'inglese Doubly Labeled Water = acqua doppiamente marcata), inventato negli anni cinquanta da Nathan Lifson e collaboratori, \u00e8 usato per misurare il consumo metabolico durante un certo intervallo di tempo. Fino agli anni ottanta l'uso rimase circoscritto ad animali di piccola taglia a causa del costo dell'isotopo 18O. Negli anni settanta i metodi di spettrometria di massa si perfezionarono e il prezzo di 18O cal\u00f2. La prima applicazione su esseri umani fu fatta da Dale Schoeller nel 1982.\nPrincipio del metodo.\nIl metodo si basa sul metabolismo del carbonio nel nostro corpo, e valuta la quantit\u00e0 di diossido di carbonio prodotto dal soggetto in un certo intervallo di tempo, determinando la quantit\u00e0 di deuterio e ossigeno-18 presenti in campioni di fluidi corporei (si pu\u00f2 prelevare saliva, urina o sangue). Questa procedura ha il vantaggio di non richiedere le apparecchiature ingombranti per misurare scambi gassosi che sarebbero necessarie per misurare direttamente il diossido di carbonio. Il metabolismo del carbonio nel nostro corpo si pu\u00f2 schematizzare nel modo seguente.\nLa respirazione cellulare demolisce molecole contenenti carbonio per ottenere energia, e come prodotto di scarto viene rilasciato diossido di carbonio. Il diossido di carbonio contiene due atomi di ossigeno e un atomo di carbonio (CO2), ma molecole di nutrienti come i carboidrati non contengono abbastanza ossigeno da fornire i due atomi di ossigeno necessari a formare CO2. L'ossigeno mancante viene preso dall'acqua presente nell'organismo. Se al soggetto \u00e8 stata somministrata acqua doppiamente marcata, l'ossigeno dell'acqua \u00e8 marcato con 18O, e anche il CO2 prodotto dalle cellule conterr\u00e0 18O. In seguito il CO2 passa attraverso il citoplasma della cellula, attraverso i fluidi interstiziali, entra nella circolazione del sangue e arriva nei polmoni. Durante questo tragitto il CO2 viene parzialmente convertito in modo reversibile a bicarbonato, e l'18O si equilibra distribuendosi nel bicarbonato e nel CO2 disciolti all'interno del corpo (ci\u00f2 \u00e8 dovuto all'azione dell'enzima carbonato deidratasi). Quando il CO2 viene espirato, il corpo perde 18O. Un'altra parte di 18O viene eliminata dal corpo come acqua (urina, sudore e altri fluidi). Di conseguenza 18O viene eliminato come CO2 e come H2O. Il deuterio, secondo elemento marcato, viene invece eliminato solo attraverso l'acqua. Cos\u00ec, la misura del calo di deuterio su campioni di fluidi corporei si pu\u00f2 usare per compensare matematicamente la perdita di 18O attraverso l'acqua e valutare quanto CO2 \u00e8 stato prodotto. Da questo valore si pu\u00f2 stimare quale \u00e8 stato il fabbisogno calorico nell'intervallo di tempo considerato.\nSomministrazione.\nL'acqua doppiamente marcata pu\u00f2 essere somministrata per iniezione o per via orale (come si fa generalmente per l'uomo). Dato che gli isotopi vengono diluiti all'interno dell'acqua presente nell'organismo, non c'\u00e8 bisogno di somministrarli in forma di particolare purezza isotopica, e neanche di partire da acqua che sia doppiamente marcata. Non \u00e8 neanche necessario somministrare un atomo di 18O ogni due atomi di deuterio. In pratica tutto dipende dal costo dell'acqua arricchita con 18O e dalla sensibilit\u00e0 dello spettrometro di massa che si utilizza. La maniera pi\u00f9 semplice per preparare acqua doppiamente marcata per studi di metabolismo \u00e8 quella di mescolare una certa quantit\u00e0 di acqua pesante contenente il 90-99% di deuterio con una certa quantit\u00e0 di acqua arricchita in 18O. In questo modo il campione di acqua preparato contiene sia deuterio che 18O in quantit\u00e0 enormemente maggiore dell'acqua normale, ed \u00e8 quindi \"doppiamente marcata\". Il rapidissimo scambio degli idrogeni tra molecole d'acqua tramite i normali processi di autoionizzazione assicura l'uniforme distribuzione degli isotopi in tutto il campione (e anche all'interno del corpo una volta che l'acqua doppiamente marcata \u00e8 stata somministrata).\nApplicabilit\u00e0.\nIl metodo DLW \u00e8 molto utile per misure di metabolismo che si estendono a periodi relativamente lunghi di tempo (giorni o settimane) su soggetti in cui altri tipi di misure calorimetriche dirette o indirette sarebbero difficili o impossibili. Ad esempio, si pu\u00f2 misurare il metabolismo di animali allo stato libero. Nella maggior parte dei casi si cattura l'animale e gli si inietta l'acqua doppiamente marcata, poi lo si tiene in cattivit\u00e0 per un certo tempo fino alla raccolta del primo campione di sangue. Questo tempo \u00e8 necessario per permettere agli isotopi di distribuirsi uniformemente nel sangue, e dipende dalla taglia dell'animale; per animali piccoli bastano 30 minuti mentre per animali molto grandi possono essere necessarie anche 6 ore. L'animale pu\u00f2 quindi essere rilasciato e ricatturato dopo intervalli di tempo opportuni per successivi prelievi di sangue. \nGli isotopi deuterio e 18O usati nell'acqua doppiamente marcata non sono radioattivi, e non sono tossici nelle dosi utilizzate (vedi tossicit\u00e0 dell'acqua pesante). Misure di metabolismo con acqua doppiamente marcata sono state effettuate sia in volontari che su bambini e donne incinte. Questa tecnica \u00e8 stata usata su oltre 200 specie di animali selvatici (soprattutto uccelli, mammiferi e alcuni rettili)."}
{"id": "5317767", "revid": "767487", "url": "https://it.wikipedia.org/wiki?curid=5317767", "title": "Soul Pirate Remastered Edition", "text": "Soul Pirate Remastered Edition \u00e8 il nono album di Alborosie da solista, rimasterizzazione dell'album Soul Pirate, pubblicato il 10\u00ba Febbraio 2015."}
{"id": "5317769", "revid": "729019", "url": "https://it.wikipedia.org/wiki?curid=5317769", "title": "Stages (Melanie C)", "text": "Stages \u00e8 il sesto album in studio della cantante britannica Melanie C, pubblicato nel 2012. Si tratta di un album di cover pubblicato per la Red Girl Records e contiene diverse canzoni tratte da spettacoli teatrali e film."}
{"id": "5317774", "revid": "339392", "url": "https://it.wikipedia.org/wiki?curid=5317774", "title": "Neologismo sincratico", "text": ""}
{"id": "5317776", "revid": "287204", "url": "https://it.wikipedia.org/wiki?curid=5317776", "title": "Barry Bridges", "text": "Caratteristiche tecniche.\n\u00c8 stato un attaccante prolifico e versatile, che ha giocato sia come punta centrale o come ala. Negli anni del Chelsea si trov\u00f2 molto bene a giocare nei vari moduli con tre punte; infatti insieme a Bobby Tambling e Terry Venables ha formato uno dei tridenti pi\u00f9 forti del storia del Chelsea e del calcio inglese.\nCarriera.\nClub.\nChelsea.\nFirma per il Chelsea nel luglio del 1956. Diviene un calciatore professionista due anni pi\u00f9 tardi e nel 1959 fece il suo debutto, con gol, nella vittoria, per 3-2, contro il West Ham. Dalla stagione 1961-1962 diviene titolare inamovibile del club londinese mostrando di essere un \"goleador\" molto prolifico; anche se nella stessa stagione il Chelsea viene retrocesso nella Second Division.\nNella stagione successiva, anche grazie alle sue 15 reti in campionato, il Chelsea si piazza al secondo posto in campionato, posizione che gli permette di essere nuovamente promossa nella First Division. Gli anni successivi lo vedono protagonista, insieme al club londinese, ad ambire le posizioni pi\u00f9 prestigiose del campionato inglese. La stagione 1964-1965 \u00e8 quella pi\u00f9 importante, per Bridges, con i \"Blues\"; difatti il Chelsea si posiziona al terzo posto in campionato e vince la Coppa di Lega battendo il Leicester City in finale, mentre personalmente Bridges totalizza ben 27 reti nel corso della stagione. Ma in questa stagione i rapporti con i compagni e con l'allenatore Tommy Docherty cominciano a rompersi, difatti nel 1966 viene ceduto, per 55.000 Sterline, al Birmingham City.\nLe parentesi in Inghilterra, Sudafrica e Irlanda.\nDopo aver passato quasi 10 anni con la maglia del Chelsea continua giocare in Inghilterra fino al 1974. Negli anni veste le maglie di Birmingham City, Queens Park Rangers, Millwall e Brighton &amp; Hove Albion segnando, nei vari campionati, 108 reti in 298 partite.\nTra il 1974 e il 1975 vola in Sudafrica per giocare nelle file dell'Highlands Park con quale vince un campionato e una Coppa di Lega. Nel 1976 si trasferisce in Irlanda per diventare \"giocatore-allenatore\" prima nel St Patrick's e poi nello Sligo Rovers. Si ritira dal calcio giocato nel 1978 con un totale superiore a 200 reti segnate in carriera e rimane tuttora uno dei giocatori pi\u00f9 prolifici della storia del Chelsea.\nNazionale.\nEsordisce con la maglia della Nazionale di calcio dell'Inghilterra il 10 aprile del 1965; in occasione dell'amichevole pareggiata, per 2-2, contro la Scozia. Il 9 maggio dello stesso anno sigla il suo unico gol con la maglia dei \"Tre leoni\"; in occasione del tour europeo contro la Jugoslavia, partita pareggiata per 1-1. Fu presente anche nella rosa preliminare di quaranta giocatori selezionati da Alf Ramsey per il Campionato mondiale di calcio 1966 che si sarebbe tenuto proprio in Inghilterra e che avrebbe visto vincitori i \"Tre Leoni\", ma alla fine non prese parte alla competizione."}
{"id": "5317784", "revid": "2128848", "url": "https://it.wikipedia.org/wiki?curid=5317784", "title": "Cultura del Mississippi", "text": "La cultura del Mississippi, detta anche periodo Mississippiano, \u00e8 una civilt\u00e0 precolombiana sviluppatasi nel nord-America all'incirca nel periodo 700 - 1500 d.C. L'area interessata comprende una larga parte dell'attuale Midwest e Nord-est degli attuali Stati Uniti.\nUna delle caratteristiche peculiari di questa cultura era lo sviluppo di centri urbani, posti lungo la valle del Mississippi e dei suoi principali affluenti e la costruzione di grandi strutture in terra solitamente a forma di piramide tronca, adibite a sostenere case, templi, edifici per la sepoltura dei morti, o altri usi. Altro elemento caratterizzante \u00e8 l'elevata stratificazione sociale con la presenza di una classe elitaria che ha pieno accesso alle risorse alimentari e ai beni di prestigio e che governa in modo centralizzato il resto della popolazione.\nLa cultura del Mississippi svilupp\u00f2 diverse varianti regionali di cui le pi\u00f9 significative sono: cultura del Medio Mississippi, cultura del Sud Appalachi, cultura di Plaquemine, e cultura Caddo.\nLe prime testimonianze storiche scritte della cultura del Mississippi sono quelle derivanti dalla cronaca della spedizione dell'esploratore spagnolo Hernando de Soto che attravers\u00f2 gran parte del territorio interessato da detta cultura negli anni 1539-1543.\nStoria.\nTeorie sulle origini.\nL'origine di una civilt\u00e0 \u00e8 spesso la domanda pi\u00f9 difficile nel campo della ricerca archeologica, e la questione delle origini della civilt\u00e0 del Mississippi non fa eccezione. Ci sono due principali filoni: le teorie dei contatti o migrazioni con altre popolazioni, le teorie dello sviluppo \"in situ\".\nLe teorie basate sul contatto delle popolazioni locali con popolazioni esterne, in pratica provenienti dal Mesoamerica, sono quelle pi\u00f9 datate. Attualmente queste teorie non sono molto condivise per due ragioni principali: (1) l'evoluzione mississippiana \u00e8 troppo complessa per poter essere semplicemente attribuita ad una causa primaria quale appunto un contatto o una migrazione di popolazioni; (2) la cultura mississippiana si \u00e8 sviluppata rapidamente e in una vasta area, una situazione che non si adatta bene alla teoria del contatto. Inoltre queste teorie non sono in ogni caso definitive, in quanto lasciano irrisolto il problema della spiegazione della evoluzione degli elementi culturali adottati dalla cultura mississippiana.\nLe teorie sullo sviluppo \"in situ\" generalmente si basano sulla adozione della coltivazione del mais come elemento determinante per l'aggregazione della popolazione in grandi centri e la stratificazione sociale. Secondo queste teorie l'utilizzo intensivo dell'agricoltura come elemento principale di sussistenza ha determinato la creazione di comunit\u00e0 pi\u00f9 grandi, che necessitavano quindi di sistemi pi\u00f9 elaborati di organizzazione e controllo socio-politico. Ci\u00f2 in quanto la relativa incertezza della produzione agricola richiedeva che ci fossero dei capi riconosciuti che potessero distribuire i viveri fra le aree che avevano avuto un'alta produzione e quelle in cui la produzione era stata pi\u00f9 bassa.\nRecentemente sono emerse nuove teorie, che costituiscono un'evoluzione e sofisticazione delle teorie \"in situ\". Secondo queste l'evoluzione della societ\u00e0 missippiana pu\u00f2 essere visto come il risultato della competizione di una classe di \u00e9lite nell'ambito di un sistema di beni di prestigio.\nSviluppo e varianti regionali.\nLa cultura del Mississippi \u00e8 chiaramente collegata al bacino del Mississippi, in cui sembra aver avuto origine. Le prime comunit\u00e0 proto-mississippiane si svilupparono intorno al 700 d.C. nella zona meridionale della valle del Mississippi, ma le prime vere comunit\u00e0 mississippiane iniziarono intorno al 900 d.C. nella zona centrale della suddetta valle. Nel secolo successivo le comunit\u00e0 mississippiane si diffondono maggiormente e intorno all'anno 1000 si hanno le prime varianti regionali della cultura: Medio Mississippi nella parte centrale della valle del Mississippi e nella bassa parte della valle dell'Ohio, comprendendo anche il Tennessee orientale e la parte settentrionale degli attuali stati del Mississippi e Alabama, Sud Appalachi nell'area coperta dagli attuali stati di Alabama orientale, Georgia, Florida settentrionale, Sud Carolina, Nord Carolina e Tennessee occidentale e Plaquemine lungo la parte meridionale della valle del Mississippi. Un'altra cultura, normalmente accettata come variante regionale della cultura mississippiana, \u00e8 quella sviluppatasi principalmente lungo il fiume Arkansas, fra il 900 e il 1450 d.C. e nota come Cultura Caddo.\nClassificazione temporale.\nLa tassonomia temporale del periodo Mississippiano si articola in tre sotto periodi:"}
{"id": "5317805", "revid": "951587", "url": "https://it.wikipedia.org/wiki?curid=5317805", "title": "Guscio (botanica)", "text": "In botanica, il guscio \u00e8 l'involucro, generalmente legnoso, che protegge il frutto o il seme di alcune piante.\nNei semi, la funzione del guscio viene assunta dallo spermoderma (o episperma), ovvero il tegumento che li racchiude.\nPer quanto riguarda invece i frutti, nel caso dei frutti a noce (ad es. mandorle, pinoli, noci di cocco, ecc.) il guscio \u00e8 costituito dal pericarpo, mentre nelle drupe (p.e. albicocche, noci, ciliegie, ecc.) \u00e8 l'endocarpo."}
{"id": "5317807", "revid": "155634", "url": "https://it.wikipedia.org/wiki?curid=5317807", "title": "Futbol'nyj Klub Lokomotiv Charkiv", "text": "Il Futbol'nyj Klub Lokomotiv Charkiv (in lingua russa \"\u0444\u0443\u0442\u0431\u043e\u043b\u044c\u043d\u044b\u0439 \u043a\u043b\u0443\u0431 \u041b\u043e\u043a\u043e\u043c\u043e\u0442\u0438\u0432\u00bb, \u0425\u0430\u0440\u044c\u043a\u043e\u0432\"), noto anche come Lokomotiv Charkiv, o, seguendo la translitterazione inglese, Lokomotiv Kharkov, \u00e8 stata una societ\u00e0 calcistica sovietica di Charkiv.\nStoria.\nFu fondato nel 1923 a Charkiv col nome di con il nome Krasnyj \u017eeleznodoro\u017enik (in russo \"Ferrovieri rossi\"); dal 1936 assunse il nome di Lokomotiv (cio\u00e8 \"Locomotiva\"). Inizialmente partecip\u00f2 esclusivamente alla Coppa dell'URSS, prendendo parte, senza risultati di rilievo, alle prime tre edizioni.\nFinita la Seconda guerra mondiale, partecip\u00f2 al campionato partendo dalla seconda serie (che era anche l'ultimo livello nazionale): nel 1947, alla terza partecipazione, vinse il girone ucraino, accedendo cos\u00ec al girone finale: fin\u00ec per\u00f2 terzo, mancando la promozione. L'approdo in massima serie fu rinviato solo di un anno: nel 1948, infatti, vinse il Girone A ucraino e il girone finale ucraino, accedendo nuovamente al girone promozione: stavolta lo vinse, arrivando in massima serie.\nDopo un dodicesimo posto, nel 1950 fin\u00ec sedicesimo, retrocedendo. Dopo un anno di transizione, in seconda serie, nel 1952 riusc\u00ec a ripetere il percorso di quattro anni prima: giunse prima secondo nel girone disputato proprio a Charkiv, il che gli consent\u00ec di disputare il torneo per la promozione, che puntualmente vinse.\nAl ritorno in massima serie conquist\u00f2 una stentata salvezza (nono, con la decima che retrocesse), ma l'anno seguente retrocesse nuovamente. Il nono posto nel Girone 1 di seconda serie del 1955 costitu\u00ec l'ultimo risultato sportivo per la squadra che dall'anno seguente lasci\u00f2 il posto nel campionato sovietico ai concittadini del Avangard (oggi Metalist), chiudendo la propria storia."}
{"id": "5317814", "revid": "158913", "url": "https://it.wikipedia.org/wiki?curid=5317814", "title": "Nocciolo (botanica)", "text": ""}
{"id": "5317815", "revid": "697352", "url": "https://it.wikipedia.org/wiki?curid=5317815", "title": "Lokomotiv Charkiv", "text": ""}
{"id": "5317816", "revid": "643662", "url": "https://it.wikipedia.org/wiki?curid=5317816", "title": "Lokomotiv Kharkov", "text": ""}
{"id": "5317830", "revid": "324090", "url": "https://it.wikipedia.org/wiki?curid=5317830", "title": "Comuni del Marocco", "text": "I comuni del Marocco (francese \"communes\") sono l'unit\u00e0 amministrativa locale in cui sono suddivise le province e prefetture del Marocco.\nSi distinguono in municipalit\u00e0 (\"municipalit\u00e9s\"), meno numerose e di tipo urbano, e comuni rurali (\"communes rurales\").\nSono identificati da un codice statistico di 7 cifre (le prime 3 identificano la provincia/prefettura).\nCitt\u00e0.\nSono suddivise in \"arrondissement\" municipali."}
{"id": "5317842", "revid": "254059", "url": "https://it.wikipedia.org/wiki?curid=5317842", "title": "Luigi Martignoni", "text": "Biografia.\nLuigi Martignoni part\u00ec al seguito di Giuseppe Garibaldi, con la spedizione dei Mille, nell'Italia meridionale. Abitava a Casalpusterlengo, luogo in cui esercitava la professione di avvocato.\nEra membro del reparto delle guide a cavallo. Mor\u00ec, a soli 33 anni, durante il primo scontro con l'esercito borbonico, a Calatafimi. Fu l'unico lodigiano tra i caduti della spedizione garibaldina dei Mille.\nCasalpusterlengo gli ha dedicato un piazzale, nel centro della citt\u00e0, in occasione delle celebrazioni per i 150 anni dell'Unit\u00e0 d'Italia."}
{"id": "5317853", "revid": "132266", "url": "https://it.wikipedia.org/wiki?curid=5317853", "title": "El Ayun", "text": ""}
{"id": "5317858", "revid": "110157", "url": "https://it.wikipedia.org/wiki?curid=5317858", "title": "Lega B 2015 (football americano)", "text": "La Lega B 2015 \u00e8 la 24\u00aa edizione del campionato di football americano di secondo livello, organizzato dalla SAFV. Il 9 aprile i Lugano Lakers si sono ritirati dai campionati Under-19 e senior per l'anno in corso.\nStagione regolare.\nClassifica.\nLa classifica della regular season \u00e8 la seguente:\nPlayoff e playout.\nPlayout.\nA seguito del ritiro dal campionato dei Lakers i playout non saranno giocati (i Lakers sono automaticamente relegati)."}
{"id": "5317862", "revid": "72811", "url": "https://it.wikipedia.org/wiki?curid=5317862", "title": "Miyuki in Wonderland", "text": ""}
{"id": "5317863", "revid": "923748", "url": "https://it.wikipedia.org/wiki?curid=5317863", "title": "Telegiornalista", "text": ""}
{"id": "5317868", "revid": "751797", "url": "https://it.wikipedia.org/wiki?curid=5317868", "title": "Flipboard", "text": "Flipboard \u00e8 un'applicazione lanciata nel luglio 2010 (originariamente solo per iPad) che consente di creare un \"personal social magazine\".\nUna volta scelti argomenti di interesse, il servizio aggrega il materiale individuato da diverse fonti (siti di testate giornalistiche, blog e reti sociali), impaginandolo come fosse una rivista digitale. L'utente ha modo di personalizzare ulteriormente i contenuti della propria rivista, aggiungendo nuovi elementi o persone da seguire; \u00e8 inoltre possibile condividere il link alla propria raccolta di articoli.\nIl 5 marzo 2014, Flipboard annuncia il partenariato con la CNN e l'acquisizione di Zite, sino ad allora applicazione \"rivale\" nella tecnologia di personalizzazione dei flussi informativi.. Dal 10 febbraio 2015 Flipboard \u00e8 disponibile anche per desktop."}
{"id": "5317878", "revid": "712828", "url": "https://it.wikipedia.org/wiki?curid=5317878", "title": "Gmor Burpen", "text": ""}
{"id": "5317884", "revid": "57342", "url": "https://it.wikipedia.org/wiki?curid=5317884", "title": "Nuzzo e Di Biase", "text": "Biografia.\nL'uno cresciuto a Marittima, l'altra di origini molisane (Bonefro) e laureata all'Universit\u00e0 di Bologna in matematica, inizialmente lavorano separatamente come attori teatrali. Dopo essersi incontrati acquisiscono popolarit\u00e0 dal 2004 nei programmi della Gialappa's Band, soprattutto grazie agli sketch \"Mortality Show\", \"Il grande freddo\" e \"Tua sorella\".\nVita privata.\nOltre che coppia artistica lo sono nella vita."}
{"id": "5317904", "revid": "287204", "url": "https://it.wikipedia.org/wiki?curid=5317904", "title": "National Hockey League 1979-1980", "text": "La stagione 1979-1980 \u00e8 stata la 63\u00aa edizione della National Hockey League. La stagione regolare inizi\u00f2 il 9 ottobre 1979 e si concluse il 6 aprile 1980, mentre i playoff della Stanley Cup terminarono il 10 maggio 1980. I Detroit Red Wings ospitarono l'NHL All-Star Game presso la Joe Louis Arena il 5 febbraio 1980. I New York Islanders sconfissero i Philadelphia Flyers nella finale di Stanley Cup per 4-2, conquistando il primo titolo nella storia della franchigia, divenendo cos\u00ec la seconda squadra capace di vincere un titolo fra le formazioni nate nel 1967.\nRispetto alla stagione precedente la lega si allarg\u00f2 da diciassette a ventuno formazioni grazie all'assorbimento di quattro formazioni provenienti dalla World Hockey Association: Edmonton Oilers, Hartford Whalers, Quebec Nordiques e Winnipeg Jets. Per questo motivo fu ridisegnato il calendario della stagione regolare mentre i playoff furono ampliati da dodici a sedici partecipanti, numero da allora invariato.\nNell'agosto del 1979 il presidente della NHL John Ziegler rese obbligatorio per tutti i nuovi giocatori l'uso del caschetto, mentre gli atleti gi\u00e0 presenti nella lega erano liberi di continuare a non indossarlo o adottarlo anche loro. L'ultimo giocatore provo del casco si ritir\u00f2 nel 1997. Nel corso della stagione regolare i Philadelphia Flyers stabilirono un nuovo primato fra tutti gli sport professionistici nordamericani con 35 gare consecutive senza sconfitte dal 14 ottobre 1979 fino al 6 gennaio 1980.\nPre-season.\nNHL Expansion Draft.\nL'Expansion Draft si tenne il 13 giugno 1979. Il draft ebbe luogo per permettere di completare il roster delle quattro nuove franchigie iscritte in NHL provenienti dalla defunta World Hockey Association: gli Edmonton Oilers, i Hartford Whalers, i Quebec Nordiques e i Winnipeg Jets.\nNHL Entry Draft.\nL'Entry Draft si tenne il 9 agosto 1979 presso il Queen Elizabeth Hotel di Montr\u00e9al, in Qu\u00e9bec. I Colorado Rockies nominarono come prima scelta assoluta il difensore canadese Rob Ramage. Altri giocatori rilevanti all'esordio in NHL furono Mike Gartner, Ray Bourque, Michel Goulet e Mark Messier.\nStagione regolare.\nClassifiche.\nPrince of Wales Conference.\nAdams Division\nNorris Division\nClarence Campbell Conference.\nPatrick Division\nSmythe Division\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nAl termine della stagione regolare le migliori 16 squadre del campionato si sono qualificate per i playoff. I Philadelphia Flyers ottennero il miglior record della lega con 116 punti.\nTabellone playoff.\nNel primo turno la squadra con il ranking pi\u00f9 alto della lega si sfida con quella dal posizionamento pi\u00f9 basso seguendo lo schema 1-16, 2-15, 3-14, 4-13, 5-12, 6-11, 7-10 e 8-9. Al termine del primo e del secondo turno gli accoppiamenti sono ristabiliti in base alla posizione ottenuta in stagione regolare, con la squadra migliore accoppiata con quella peggiore. Nel corso dei playoff il fattore campo fu determinato dai punti ottenuti al termine della stagione regolare. Nel primo turno, al meglio delle cinque gare, si segu\u00ec il formato 2-2-1. Nelle altre serie, al meglio delle sette sfide, si segu\u00ec il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nStanley Cup.\nLa finale della Stanley Cup 1980 \u00e8 stata una serie al meglio delle sette gare che ha determinato il campione della National Hockey League per la stagione 1979-80. I New York Islanders hanno sconfitto i Philadelphia Flyers in sei partite e si sono aggiudicati la Stanley Cup per la prima volta nella loro storia.\nPremi NHL.\nNHL All-Star Team.\nFirst All-Star Team\nSecond All-Star Team"}
{"id": "5317906", "revid": "767487", "url": "https://it.wikipedia.org/wiki?curid=5317906", "title": "Edurne (cantante)", "text": "Biografia.\nOriginaria di Madrid, ha avuto alcune apparizioni in serie TV spagnole nei primi anni 2000.\nNel 2005 ha partecipato, giungendo sesta, alla quarta stagione del talent-show televisivo \"Operaci\u00f3n Triunfo\". Nel periodo successivo ha firmato un contratto con la Sony BMG Spagna e ha pubblicato l'eponimo album d'esordio. Questo disco contiene i suoi primi singoli di successo: \"Despierta\" e \"Amores dormidos\". Nel 2007 ha pubblicato il suo secondo album in studio \"Ilusi\u00f3n\", seguito dal testo disco \"Premi\u00e8re\" uscito nel giugno 2008. Dal 2007 al 2013 ha lavorato a teatro nel cast del musical \"Grease, El musical de tu vida\".\nHa pubblicato altri due dischi nel 2010 e nel 2013. Nella stagione 2013-2014 ha anche partecipato vincendo (ha battuto in finale la collega Melody) al talent televisivo \"Tu cara me suena\" il cui format in Italia \u00e8 diventato \"Tale e quale show\". Nel gennaio 2015 viene selezionata come concorrente rappresentante la Spagna all'Eurovision Song Contest 2015, dove gareggia con il brano \"Amanecer\". Alcuni mesi dopo incide anche la versione in inglese della stessa canzone.\nNegli anni successivi \u00e8 molto impegnata in televisione, per 5 anni consecutivi partecipa come giudice alla trasmissione \"Got Talent Espa\u00f1a\" trasmessa da \"Telecinco\" e dopo alcune partecipazioni come ospite speciale in alcune serie televisive ottiene un ruolo fisso nella serie \"Servir y proteger\".\nFin dal suo debutto televisivo \u00e8 stata scelta come testimonial di diverse campagne pubblicitarie che vanno dai prodotti di bellezza, alle auto all'abbigliamento.\n\u00c8 sposata con David De Gea, portiere del Manchester United, da cui ha avuto la figlia Yanay."}
{"id": "5317907", "revid": "438678", "url": "https://it.wikipedia.org/wiki?curid=5317907", "title": "Karl Heinrich Waggerl", "text": "Durante la prima guerra mondiale combatt\u00e9 in Italia, ove venne imprigionato. Il suo esordio risale al 1930, con il romanzo \"Brot\", cui fece seguito nel 1931 \"Schweres Blut\" e nel 1933 \"Das Jahr des Herrn\".\nNegli anni sessanta si dedic\u00f2 soprattutto ai racconti."}
{"id": "5317924", "revid": "767487", "url": "https://it.wikipedia.org/wiki?curid=5317924", "title": "Amber Bondin", "text": "Biografia.\nAnche se coinvolta sin da piccola in attivit\u00e0 artistiche e di canto, fino a sedici anni la passione principale di Amber Bondin fu la pratica sportiva del judo a livello agonistico. Nel 2007, per\u00f2, un tragico incidente durante una competizione le imped\u00ec di proseguire quella carriera e Amber riscopr\u00ec allora le proprie possibilit\u00e0 canore dapprima seguendo vari corsi di canto e poi partecipando ad alcuni concorsi televisivi.\nDal 2010 al 2014 ha partecipato per cinque volte consecutive alle selezioni nazionali del \"Malta Eurovision Song Contest\" trasmesse dalla televisione nazionale maltese TVM, vincendo l'ultima edizione andata in onda il 21-22 novembre 2014.\nDurante l'Eurovision Song Contest 2012 a Baku (Azerbaigian), \u00e8 stata corista della canzone \"This is the night\" del maltese Kurt Calleja, che super\u00f2 le semifinali e giunse al 21\u00ba posto nella serata finale. In seguito ha cantato in duo con il noto tenore Joseph Calleja durante uno dei suoi concerti.\nNel 2014 \u00e8 entrata a far parte dell'Animae Gospel Choir, un gruppo corale maltese fondato nel 2008 dal cantante Glen Vella, che poi rappresent\u00f2 l'isola all'Eurovision Song Contest 2011, e di cui \u00e8 componente anche Debbie Scerri, che pure rappresent\u00f2 Malta all'Eurovision Song Contest 1997. Amber, nel frattempo iscrittasi all'Universit\u00e0 di Malta, ha rappresentato a sua volta il proprio paese all'Eurovision Song Contest 2015 con il brano \"Warrior\", venendo per\u00f2 eliminata in semifinale.\nPartecipazione all'Eurovision Song Contest 2015.\nA causa di un cambiamento delle regole e regolamenti per il concorso indetto dall'emittente maltese PBS, per la prima volta \u00e8 stato permesso all'artista, all'autore e al compositore della canzone vincitrice della selezione nazionale di cambiare alcune parti della canzone vincitrice stessa oppure di selezionare una nuova canzone. Il 7 marzo 2015 \u00e8 stato annunciato che la canzone vincitrice di Amber, \"Warrior\", sarebbe stata modificata e infatti la nuova versione insieme al suo video musicale sono stati trasmessi per la prima volta il 9 marzo 2015.\nDurante la seconda semifinale dell'Eurovision, Amber ha totalizzato 43 punti, posizionandosi all'11\u00ba posto su 17 paesi, per la qual cosa ha fallito la qualificazione alla finale."}
{"id": "5317926", "revid": "57342", "url": "https://it.wikipedia.org/wiki?curid=5317926", "title": "Paolo Bonomi (politico 1861)", "text": "Biografia.\nFu una figura di spicco del movimento cattolico bergamasco a cavallo tra il XIX e il XX secolo.\nNel 1904 ottenne da Pio X la revoca del \"non expedit\". \nFu grazie ad essa, e agli accordi presi dal Bonomi con Tommaso Tittoni, che i cattolici italiani poterono iniziare a presentarsi alle elezioni politiche in Italia."}
{"id": "5317954", "revid": "300067", "url": "https://it.wikipedia.org/wiki?curid=5317954", "title": "J\u00e9r\u00e9my Jaunin", "text": ""}
{"id": "5317958", "revid": "834", "url": "https://it.wikipedia.org/wiki?curid=5317958", "title": "Canottaggio ai XIV Giochi del Mediterraneo", "text": "Le gare di canottaggio ai XIV Giochi del Mediterraneo hanno previsto sei eventi, quattro maschili e 2 femminili. La nazione vincitrice \u00e8 stata l'Italia, che si \u00e8 aggiudicata 3 medaglie d'oro, 2 di argento e 1 di bronzo."}
{"id": "5317960", "revid": "70808567", "url": "https://it.wikipedia.org/wiki?curid=5317960", "title": "Ba(NO3)2", "text": ""}
{"id": "5317961", "revid": "767487", "url": "https://it.wikipedia.org/wiki?curid=5317961", "title": "Elhaida Dani", "text": "Biografia.\nElhaida Dani, nata a Scutari nel nord dell'Albania da famiglia musulmana osservante, ha iniziato la sua carriera musicale gi\u00e0 da bambina studiando pianoforte dall'et\u00e0 di 6 anni. Nel 2009 ha vinto \"Star Academy Albania\" e nel 2012 \"Top Fest\". Ha anche partecipato alla cinquantesima edizione del \"Festivali i K\u00ebng\u00ebs\".\nNel 2013 ha partecipato alla prima edizione del talent-show televisivo italiano \"The Voice\", vincendola. In seguito ha pubblicato i singoli \"When Love Calls Your Name\" (scritta da Riccardo Cocciante e Roxanne Seeman) e \"Baciami e basta\" (scritta da Francesco Silvestre) per la Universal Music, contestualmente all'EP \"Elhaida Dani\".\nNel dicembre 2014 ha vinto la cinquantatreesima edizione del \"Festivali i K\u00ebng\u00ebs\", guadagnandosi il diritto di partecipare all'Eurovision Song Contest 2015 come rappresentante dell'Albania. Alla competizione canora europea, in programma a Vienna, ha presentato il brano \"I'm Alive\" arrivando al 17\u00ba posto in finale.\nNel febbraio 2015 \u00e8 stata arruolata come giudice del talent \"Chance\" insieme a Salvo Esposito\u00a0e a Martina Stella condotto da Veronica Maya in onda su Agon Channel.\nDal 23 novembre 2016 \u00e8 Esmeralda e Fleur-de-lys nella versione francese originale del noto musical \"Notre Dame de Paris\" in tour mondiale.\nPer l\u2019edizione 2019-2020, Elhaida lascia il tour della versione francese per interpretare Esmeralda anche nella versione italiana del musical."}
{"id": "5317965", "revid": "1924342", "url": "https://it.wikipedia.org/wiki?curid=5317965", "title": "One Last Time (Ariana Grande)", "text": "One Last Time \u00e8 un singolo della cantante statunitense Ariana Grande, pubblicato il 10 febbraio 2015 come quarto estratto dal secondo album in studio \"My Everything\".\nDescrizione.\nDi genere dance pop ed EDM, \"One Last Time\" \u00e8 stato scritto da Grande stessa in collaborazione con il produttore e DJ francese David Guetta: il testo parla di un ex fidanzato della cantante, che si rammarica del fatto di avergli fatto passare molti brutti momenti e ora, pur sapendo che ama un'altra ragazza, desidera passare insieme a lui un'altra serata insieme.\nIl brano \u00e8 stato realizzato anche in versione anglo-francese insieme al cantante Kendji Girac. Ridenominato \"One Last Time (attends-moi)\", tale versione \u00e8 stata pubblicata il 10 marzo 2015. Il 26 maggio \u00e8 stata invece pubblicata una versione anglo-italiana realizzata insieme al rapper Fedez.\nVideo musicale.\nIl videoclip, diretto da Max Landis, \u00e8 stato pubblicato il 15 febbraio 2015 sul canale Vevo di Ariana, in cui si parla della fine del mondo.\nLe riprese del video sono state curate anche dall'attore Matt Bennett, che aveva gi\u00e0 collaborato con Ariana Grande interpretando insieme a lei uno dei protagonisti della sitcom di Nickelodeon \"Victorious\". Tale video ha successivamente ottenuto la certificazione Vevo per aver superato le 100 milioni di visualizzazioni.\nIl 6 febbraio 2015 \u00e8 stato pubblicato il lyric video di \"One Last Time (attends-moi)\", costituito da uno sfondo composto da nuvole e dalle frasi del brano che compaiono e scompaiono.\nAccuse di plagio.\nIn risposta alle somiglianze del video musicale del brano con quello che ha accompagnato il singolo \"You Are the One\" della band australiana Safia, Grande e Landis sono stati accusati di plagio: la somiglianza dei due video interessano i temi apocalittici a cui ruotano le clip, cos\u00ec come l'apertura di esso (in entrambi i video infatti si vede una ragazza che scende da un veicolo, nonostante le proteste del guidatore) e il finale (l'abbraccio di due innamorati mentre il mondo viene distrutto). Nonostante le grandi somiglianze, Landis neg\u00f2 di essersi ispirato al video della band.\nAccoglienza.\n\"One Last Time\" \u00e8 stata ben accolta dalla maggior parte della critica musicale, che ha lodato soprattutto la performance vocale di Ariana. John Feraren ha dato alla canzone un voto di 4.2 stelle su 5, definendo il singolo come \u00abun'ottima aggiunta alla lista delle migliori canzoni di \"My Everything\"\u00bb, caratterizzata da una voce \u00absensuale e sexy che si sposa perfettamente con una musica sorprendente\u00bb; infine ha lodato Grande per la sua capacit\u00e0 di \"trasformare ogni canzone che sembra vuota in un capolavoro\". Jason Lipshutz di \"Billboard\" ha dichiarato che la canzone \"dimostra tutta la maturit\u00e0 musicale della cantante racchiusa nell'album\".\nEsibizioni dal vivo.\nLa canzone \u00e8 stata presentata per la prima volta dal vivo il 1 febbraio 2015 durante il \"The Tonight Show\" e in seguito anche durante l'halftime show alla NBA All-Star Game il 15 febbraio 2015; il singolo \u00e8 stato incluso successivamente anche nella scaletta per il suo tour mondiale, il \"The Honeymoon Tour\".\nIl 6 giugno 2015 la Grande ha eseguito il brano al Summertime Ball, pubblicandone successivamente il video sul suo canale Vevo.\nSuccesso commerciale.\nOriginariamente uscito promozionalmente il 22 agosto 2014, \"One Last Time\" ha raggiunto l'undicesima posizione della Bubbling Under Hot 100 statunitense, passando poi all'80\u00ba posto della Billboard Hot 100, raggiungendo successivamente il 13\u00ba posto.\nNel Regno Unito, inizialmente, il brano si posizion\u00f2 al numero 24 della Official Singles Chart nella settimana del 20 giugno 2015. Tuttavia, in seguito all'attentato di Manchester del 22 maggio 2017, avvenuto al termine di un concerto della cantante, la canzone ha riacquistato popolarit\u00e0, inducendo l'interprete a ripubblicarla come singolo a scopo benefico; cos\u00ec, grazie anche all'organizzazione del concerto \"One Love Manchester\", ha raggiunto un nuovo picco alla seconda posizione della classifica nella pubblicazione del 15 giugno 2017."}
{"id": "5317981", "revid": "767487", "url": "https://it.wikipedia.org/wiki?curid=5317981", "title": "Die Happy", "text": "I Die Happy sono un gruppo musicale alternative metal tedesco attivo dal 1993.\nBiografia.\nIl gruppo \u00e8 stato fondato ad Ulma dalla cantante ceca Marta Jandov\u00e1 e da Thorsten Mewes. Nonostante la band sia tedesca, le loro canzoni sono scritte e interpretate quasi esclusivamente in lingua inglese.\nLa band ha avuto successo a partire dalla pubblicazione del quarto album nel 2001 ed \u00e8 tuttora conosciuta in Germania, Austria, Repubblica Ceca e Svizzera.\nMaria Jandov\u00e1 ha collaborato con Apocalyptica, In Extremo e altri gruppi. Nel 2015 la cantante ha rappresentato la Repubblica Ceca all'Eurovision Song Contest 2015 insieme a V\u00e1clav Noid B\u00e1rta."}
{"id": "5317982", "revid": "300067", "url": "https://it.wikipedia.org/wiki?curid=5317982", "title": "Abdoul Khachkara", "text": ""}
{"id": "5317986", "revid": "767487", "url": "https://it.wikipedia.org/wiki?curid=5317986", "title": "Marta Jandov\u00e1", "text": "Biografia.\nNata a Praga da Petr Janda, cantante e musicista ceco nonch\u00e9 frontman degli Olympic, e Jana Jandov\u00e1, si \u00e8 laureata in una scuola superiore di economia con specializzazione in lingue. Ha inoltre completato un anno all'estero negli Stati Uniti d'America in seguito alla morte della madre, avvenuta quando lei aveva 17 anni.\nCarriera musicale.\nAll'et\u00e0 di 19 anni si trasfer\u00ec ad Ulma, in Germania, dove conobbe il chitarrista Thorsten Mewes, con cui pochi mesi dopo fond\u00f2 il gruppo Die Happy.\nNel 2005 ha collaborato con la band finlandese Apocalyptica all'incisione di alcune tracce del singolo \"Wie Weit\", prendendo parte alla prima edizione del Bundesvision Song Contest con la traccia principale del singolo in rappresentanza del Baden-W\u00fcrttemberg. Si classificarono al 5\u00ba posto con 77 punti.\nNel maggio 2015 la cantante ha rappresentato la Repubblica Ceca all'Eurovision Song Contest 2015 insieme a V\u00e1clav Noid B\u00e1rta con il brano \"Hope Never Dies\", che per\u00f2 non ha conquistato l'accesso in finale."}
{"id": "5317992", "revid": "2024225", "url": "https://it.wikipedia.org/wiki?curid=5317992", "title": "Michele Perniola", "text": "A partire dal 2019 inizia ad esibirsi sotto lo pseudonimo 3X3N.\nBiografia.\nMichele Perniola \u00e8 nato a Mottola il 6 settembre del 1998, e vive a Palagiano, in provincia di Taranto.\nInizia a cantare all'et\u00e0 di 3 anni, complice il padre, amante della musica.\nNel 2012 ha partecipato e vinto la sesta edizione del programma televisivo \"Ti lascio una canzone\", eseguendo per la maggior parte brani di Michael Jackson.\nNel 2013 ha preso parte, in rappresentanza di San Marino, al Junior Eurovision Song Contest 2013 con la canzone \"O-o-O Sole intorno a me\".\nNel 2014 fa una breve apparizione nella prima stagione di \"Braccialetti rossi\" dove interpreta il ruolo del bullo che provoca il coma del piccolo Rocco.\nNel maggio 2015 ha rappresentato San Marino all'Eurovision Song Contest 2015 insieme ad Anita Simoncini presentando la canzone \"Chain of Lights\", scritta e prodotta dal compositore tedesco Ralph Siegel, che ha totalizzato 11 punti nella seconda semifinale, precedendo solo la Svizzera, e mancando dunque l'accesso all'atto conclusivo della manifestazione.\nNell'ottobre 2015 ha preso parte alla manifestazione canora di nuove voci New Wave a So\u010di, Russia, rappresentando l'Italia: si \u00e8 piazzato al 4\u00ba posto in classifica generale.\nDal gennaio 2017 partecipa alla sedicesima edizione del talent show \"Amici di Maria De Filippi\". Il successivo 25 marzo viene eliminato al termine della prima puntata del serale."}
{"id": "5317993", "revid": "834", "url": "https://it.wikipedia.org/wiki?curid=5317993", "title": "II (Celeste)", "text": "II \u00e8 un album dei Celeste, pubblicato dalla M.M. Records Productions nel 1991.\nTracce.\nBrani composti da Ciro Perrino, Leonardo Lagorio e Mariano Schiavolini"}
{"id": "5317994", "revid": "2134764", "url": "https://it.wikipedia.org/wiki?curid=5317994", "title": "Coppa di Lega svizzera (pallacanestro)", "text": "La Coppa di Lega svizzera di pallacanestro maschile \u00e8 un trofeo organizzato ogni anno in Svizzera.\nLa prima edizione ha avuto luogo nel 2004."}
{"id": "5317995", "revid": "767487", "url": "https://it.wikipedia.org/wiki?curid=5317995", "title": "Anita Simoncini", "text": "Carriera.\nNel settembre 2014 viene annunciata la partecipazione del gruppo The Peppermints, come rappresentante di San Marino al Junior Eurovision Song Contest 2014, tenutosi a Malta. Il gruppo, di cui fa parte anche Anita Simoncini, presenta il brano \"Breaking My Heart\".\nNel maggio 2015 ha rappresentato San Marino all'Eurovision Song Contest 2015 insieme a Michele Perniola, ma la loro canzone \u00e8 stata eliminata in semifinale.\nA fine 2015 ha partecipato al talent show sammarinese \"I talenti dei Castelli\" assieme a Michele Giacomini come rappresentante del suo castello."}
{"id": "5318015", "revid": "1305772", "url": "https://it.wikipedia.org/wiki?curid=5318015", "title": "Open face poker", "text": "Open face chinese poker, OFCP, noto anche come open face chinese o OFC, e meglio ancora in Italia come open face poker o OFP, \u00e8 una variante del poker cinese in cui i giocatori ricevono cinque carte per iniziare il gioco e quindi una o pi\u00f9 carte (a seconda della variante di gioco) sino a 13.\nStoria.\nL'origine del gioco \u00e8 ancora incerta ma se ne inizia a parlare in Finlandia a met\u00e0 degli anni 2000 per poi diffondersi in Russia negli anni successivi. Il giocatore professionista Alex Kravchenko, accreditato di aver introdotto il gioco tra la comunit\u00e0 dei giocatori di poker, descrive il successo del gioco come \"la diffusione di un virus\". Il gioco \u00e8 stato introdotto negli Stati Uniti nel 2012 e in Italia se ne \u00e8 iniziato a parlare nel 2014 e nel gennaio 2015 \u00e8 nata la prima poker room online esclusivamente dedicata al gioco.\nL'open face chinese poker \u00e8 spesso giocato come gioco complementare durante i tornei live di poker. Tra i giocatori professionisti e high roller vengono giocate cifre anche superiori ai $5.000. I casin\u00f2 \"Venetian\", \"Bellagio\" e \"Wynn\" tutti situati a Las Vegas, Nevada, hanno contribuito in modo decisivo alla diffusione dell'open face poker proponendo regolarmente il gioco sui loro tavoli.\nNel dicembre del 2014 TonyBet ha organizzato il primo Campionato Mondiale di OFP in cui Jennifer Shahade ha vinto la categoria High Roller e Mikal Blomlie il Main Event\nRegole del gioco.\nOFP \u00e8 un gioco prevalentemente giocato da due o tre persone, sebbene possa essere giocato anche in quattro. Ogni giocatore deve posizionare tredici carte su tre file (dette anche \"mani\"): 3 carte nella fila \"front\", 5 nella \"middle\" e 5 nella \"back\". Il gioco si svolge in senso orario ed il primo a giocare \u00e8 il giocatore a sinistra del dealer. Come nel poker chinese classico, anche nell'open face poker la fila \"back\" deve essere pi\u00f9 forte o uguale alla fila \"middle\" e quest'ultima pi\u00f9 forte o uguale alla fila \"front\". La forza, il valore di ogni \"fila\" (mano) \u00e8 determinata dalla classica classificazione del valore delle mani del poker. Per questo solo nella fila \"back\" e \"middle\" \u00e8 possibile ottenere le mani di poker con le migliori 5 carte, mentre nella fila \"front\" al massimo \u00e8 possibile ottenere un tris: la miglior mano in questo caso sar\u00e0 AAA. Scala e colore nella fila \"fon\" non sono ammesse. [5]\nScopo del gioco.\nLo scopo del gioco \u00e8 ottenere pi\u00f9 punti rispetto agli avversari vincendo il confronto tra le rispettive mani (si confrontano ad es. la fila \"front\" tra tutti gli avversari e la pi\u00f9 forte ottiene punti) e/o raccogliendo speciali \"royalty\" senza \"sballare\" (pi\u00f9 avanti la spiegazione del \"fouling\" o regola dello \"sballare\").\nIn pratica per vincere su una \"fila\" \u00e8 necessario avere una mano di poker pi\u00f9 forte rispetto alla stessa fila dell'avversario, ad es.:\nIvey vince la fila front e back ma perde nella middle. Per maggiori dettagli vedi la sezione punteggi.\nSballare.\nSballare (in inglese Fouling) significa comporre una mano non consentita dalle regole. Come detto infatti la fila back deve essere uguale o pi\u00f9 forte della middle e la middle uguale o pi\u00f9 forte della front: se questo non accade il giocatore sballa. Nel caso di \"sballo\" il giocatore che ha sballato perde 6 punti (1 punto per fila pi\u00f9 tre punti bonus) nei confronti di ogni giocatore che non ha sballato e viceversa ogni giocatore che non ha sballato vince sei punti. Inoltre il giocatore che ha sballato pu\u00f2 perdere ulteriori punti se i giocatori \"non-sballati\" ottengono royalty. Se pi\u00f9 di un giocatore sballa, tutti i giocatori che hanno sballato si trovano in parit\u00e0 e nessun punto viene vinto o perso. Considerando poi che diversamente dalle regole del poker chinese classico i giocatori non ricevono tutte le tredici carte in una volta, il gioco comporta alti rischi di sballo e dunque i giocatori devono adottare strategie per evitarlo.\nDistribuzione e posizionamento delle carte.\nNell'open face chinese poker ogni giocatore riceve 5 carte all'inizio e quindi da 1 a 3 carte successivamente (a seconda delle varianti del gioco) sino a 13 carte. Tutte le carte vengono posizionate sulle tre file scoperte (\"da cui il nome \"open face\"). Il mazziere distribuisce le carte in senso orario partendo dal giocatore alla sua sinistra. Il giocatore pu\u00f2 posizionare le carte dove preferisce in qualsiasi fila. Per esempio se un giocatore riceve A\u2663 2\u2666 3\u2660 4\u2665 5\u2663 pu\u00f2 posizionarle tutte nella fila back o nella fila middle o parte nella front e parte in una delle altre due. Quando una fila \u00e8 completata (ad es. 3 carte nella fila front e/o 5 nella fila middle o back) le carte dovranno essere posizionate nelle file ancora non complete. Una volta che una carta \u00e8 stata posizionata su una fila non pu\u00f2 pi\u00f9 essere spostata.\nFantasyland.\nFantasyland \u00e8 una condizione bonus particolare attribuita al giocatore che senza sballare ha ottenuto una coppia di donne (QQ) o una mano superiore nella fila front. Una volta ottenuto lo stato di Fantasyland, nella partita successiva il giocatore ricever\u00e0 tutte le tredici carte coperte mentre gli altri giocatori non in fantasyland ricevono le carte come previsto dalla regola standard dell'OFP. Altro vantaggio del giocatore in Fantasyland \u00e8 che posizioner\u00e0 le carte coperte mentre gli altri giocatori le posizioneranno come previsto scoperte. Il giocatore in fantasyland continuer\u00e0 a rimanerlo se otterr\u00e0 le seguenti condizioni:\nPi\u00f9 di un giocatore pu\u00f2 ottenere la condizione di fantasyland. Un ulteriore modo di mantenere lo stato di fantasyland consiste nell'ottenere 10 o pi\u00f9 punti di royalty in qualsiasi fila.\nPunteggi.\nLo stake giocato nell'OFP \u00e8 detto \"punti\": prima dell'inizio della partita viene stabilito l'ammontare di denaro per ogni punto. Il punteggio base \u00e8 dato da un punto per ogni fila vincente contro la fila degli opponenti: il giocatore vincente dunque ottiene un punto per ogni fila di ogni giocatore opponente che ha una mano pi\u00f9 debole nelle rispettive file. Dunque, a differenza di una mano di poker tradizionale, nell'OFP si pu\u00f2 vincere anche non avendo sempre la miglior mano al tavolo su ogni fila. In alcune varianti il giocatore ottiene ulteriori punti se ottiene la mano migliore su due o tre file. Nel caso di vittoria su tre file si dice che il giocatore ha fatto \"scoop\". Inoltre, per la natura di testa-a-testa della comparazione tra giocatori, \u00e8 possibile per giocatori diversi giocare per differenti \"stakes\". Ad esempio, A e B possono giocare $10 per punto tra di loro, mentre gli altri per $1 per punto. Esistono molte varianti nei calcolo dei punti e della divisione del denaro: fate riferimento ai link esterni per maggiori approfondimenti.\nIl pi\u00f9 comune metodo di calcolo dei punteggi nell'OFP \u00e8 il cosiddetto metodo 1-6.\nNel metodo 1-6 i giocatori ricevono 1 punto per ogni fila vincente e 3 punti in caso di \"scoop\". I giocatori pendenti perdono 1 punto per ogni fila perdente e 3 punti verso ogni giocatori da cui hanno subito lo \"scoop\".\nNell'esempio precedente Hellmuth paga Ivey 4 punti, essendo che Hellmuth ha ottenuto 5 punti, mentre Ivey 9. La differenza \u00e8 4, e quindi Hellmuth paga a Ivey 4 punti. Hellmuth riceve 5 punti avendo ottenuto 1 punto per la fila middle vincente, e 4 punti di royalty per il colore nella fila back. Il totale \u00e8 5. Ivey ottiene 9 punti: 1 per fila front vincente pi\u00f9 1 di royalty per aver fatto coppia nella front, 1 per la fila back vincente pi\u00f9 6 per averla vinta con un full. Totale 9 punti.\nI punti vengono aggiunti ai vincitori e sottratti ai perdenti nella progressione del gioco. Se la partita ha pi\u00f9 di due giocatori i giocatori guadagnano un punto per ogni fila vincente rispetto ad ogni giocatore e viceversa perdono un punto con ogni giocatore per ogni fila perdente.\nRoyalty.\nLe royalty, dette anche bonus, sono punti extra attribuiti a giocatori vincenti con mani particolarmente forti. Nella tabella seguente le royalty applicate pi\u00f9 frequentemente nell'OFP:\nVarianti.\nPineapple open face chinese poker (POFC) \u2014 Gioco per un massimo di tre giocatori. Ogni giocatore riceve 5 carte all'inizio del partita. Invece che ricevere una carta per volta nel prosieguo del gioco ne riceve tre alla volta Delle tre carte ricevute i giocatori ne posizionano due e ne scartano una, sin a quando posizioneranno 13 carte. Il giocatore in fantasylend ricever\u00e0 14 carte coperte, ne posizioner\u00e0 13 sempre coperte e ne scarter\u00e0 una.\nCollegamenti esterni.\nSito italiano con regole: Openfacepoker.it"}
{"id": "5318017", "revid": "838137", "url": "https://it.wikipedia.org/wiki?curid=5318017", "title": "Bocce ai XIV Giochi del Mediterraneo", "text": "I tornei di Bocce ai XIV Giochi del Mediterraneo hanno previsto l'assegnazione di un totale di 4 medaglie d'oro nelle tre diverse specialit\u00e0 dello sport:"}
{"id": "5318020", "revid": "71433", "url": "https://it.wikipedia.org/wiki?curid=5318020", "title": "Hitman - Agent 47", "text": ""}
{"id": "5318022", "revid": "287204", "url": "https://it.wikipedia.org/wiki?curid=5318022", "title": "Paula V\u00e0zquez", "text": ""}
{"id": "5318026", "revid": "76963", "url": "https://it.wikipedia.org/wiki?curid=5318026", "title": "Chase Coleman", "text": "\u00c8 meglio conosciuto per il suo ruolo di Billy Winslow nella serie tv \"Boardwalk Empire - L'impero del crimine\".\nBiografia.\nChase Coleman \u00e8 nato a Tuscaloosa, in Alabama e cresciuto a Monroe, Louisiana. Ha frequentato il \"Grace Episcopal School\" per alta istruzione elementare e media e si \u00e8 laureato al \"St. Frederick Catholic High School\". Nel suo secondo anno di liceo, ha iniziato a cantare e suonare musica nel suo primo gruppo rock.\nHa frequentato l\"'University of Louisiana\" a Monroe laureandosi in marketing. \nNel suo secondo anno di college, inizia a interessarsi alla recitazione. Si esibisce con la Community Theatre Straus e il Theatre of the University of Louisiana a Monroe\nCarriera.\nColeman \u00e8 stato invitato a Dallas per competere al modello Mike Beaty e Talent Expo. Fu l\u00ec che Chase ha vinto numerosi premi, tra cui miglior monologo e il modello di forma fisica generale. Fu scoperto dal talent manager Suzanne Schachter e invitato ad andare a New York per testare il mercato per l'estate. Gli viene offerto il ruolo di Garrett per One Life to Live. Ha ricevuto molte offerte di lavoro come attore e rimase a New York, facendo corsi on-line, al fine di terminare la sua laurea in marketing. Nel 2006, ha firmato con la societ\u00e0 \"Suzelle Enterprises\" e \"Abrams Artists Agency\" attraverso Paul Reisman. Durante la sua permanenza a New York, ha studiato presso la \"HB Studio\" con Lorraine Serabien, Susan Batson al \"Black Nexxus\", e con Jennifer Gelfer al \"Haymarket Annex Master Class\"\nColeman \u00e8 conosciuto per il ruolo di Billy Winslow nella prima stagione di \"Boardwalk Empire - L'impero del crimine\", cos\u00ec come guest star in \"The Good Wife\", \"Gossip Girl\", \"Law &amp; Order - I due volti della giustizia\" e \"Kings\". Ha avuto molti ruoli di supporto in film indipendenti: come \"New York City Serenade\", \"Catahoula\" e \"God Don't Make the Laws\".\nHa fondato la societ\u00e0 di produzione \"Bloodstone Productions\" e ha creato il cortometraggio \"Into the Rose Garden\" che ha scritto, diretto e interpretato.\nAttualmente sta lavorando sulla serie tv \"The Originals\" come guest star nel ruolo del lupomannaro Oliver."}
{"id": "5318029", "revid": "1728", "url": "https://it.wikipedia.org/wiki?curid=5318029", "title": "Edgar Holmes Adams", "text": ""}
{"id": "5318047", "revid": "125290046", "url": "https://it.wikipedia.org/wiki?curid=5318047", "title": "Tuffy", "text": "Tuffy, conosciuto anche come Nibbles, \u00e8 un personaggio immaginario della serie di cortometraggi animati \"Tom &amp; Jerry\". \u00c8 un topolino grigio orfano, nipote del protagonista Jerry Mouse, e indossa sempre un pannolino. Nei fumetti pubblicati in Italia \u00e8 stato chiamato anche Soldino.\nOrigini e sviluppo.\nIl personaggio fu creato espressamente per i fumetti da Oskar Lebeck e Gaylord DuBois, e fece la sua prima apparizione nel primo numero del mensile \"Our Gang Comics\" del settembre 1942, nella storia \"Everybody's in bed...\". Il mensile aveva come protagonisti i personaggi della serie \"Simpatiche canaglie\", ma avrebbe cambiato titolo in \"Tom and Jerry Comics\" nel 1949. Nella storia, Jerry e Tuffy cercano di razziare il frigorifero, ma sono ostacolati da Tom Cat. Pur portando un pannolino, nei primi fumetti Tuffy era alto come Jerry e non aveva legami di parentela con lui.\nAnni dopo, William Hanna e Joseph Barbera decisero di utilizzare il personaggio anche al cinema, nel corto \"A caccia di latte\" (1946). In esso, Tuffy (ribattezzato Nibbles) \u00e8 un topolino sempre affamato che viene abbandonato davanti alla casa di Jerry. Subito dopo, il Tuffy dei fumetti sub\u00ec una retcon stilistica per adattarsi alla sua versione rimpicciolita apparsa nei cinema, pur mantenendo il suo vecchio nome. Nel corto premio Oscar \"Piccolo orfano\" (1949) apparve nuovamente un topolino di nome Nibbles, il quale per\u00f2 \u00e8 un orfano che Jerry accetta di ospitare solo per la cena del Giorno del ringraziamento. Nel corto \"Vita con Tom\" (1953) viene cambiata la sua relazione con Jerry, facendo diventare Tuffy/Nibbles suo nipote.\nNe \"Il piccolo orfano\" (1957), remake in Cinemascope del corto del 1949, Tuffy fu per la prima volta chiamato con tale nome anche nei cartoni animati. Da allora, il personaggio \u00e8 stato chiamato quasi sempre Tuffy, bench\u00e9 negli anni novanta e duemila sia talvolta riaffiorato il nome Nibbles. Tra le opere in cui esso viene usato, sono da segnalare il film direct-to-video del 2002 \"Tom &amp; Jerry e l'anello incantato\" (in cui per\u00f2 il personaggio non conosce affatto Jerry) e la serie TV \"Tom &amp; Jerry Tales\". Inoltre, il personaggio \u00e8 stato chiamato Nibbles nei libri \"Hanna-Barbera Cartoons\" di Michael Mallory e \"The Hanna-Barbera Treasury\" di Jerry Beck."}
{"id": "5318048", "revid": "785863", "url": "https://it.wikipedia.org/wiki?curid=5318048", "title": "Nibbles (personaggio)", "text": ""}
{"id": "5318059", "revid": "203463", "url": "https://it.wikipedia.org/wiki?curid=5318059", "title": "Pendyala Harikrishna", "text": ""}
{"id": "5318061", "revid": "438678", "url": "https://it.wikipedia.org/wiki?curid=5318061", "title": "Pasta asciutta", "text": ""}
{"id": "5318075", "revid": "1160255", "url": "https://it.wikipedia.org/wiki?curid=5318075", "title": "Alberto Gomes", "text": "Carriera.\nNazionale.\nHa collezionato 2 presenze con la maglia della nazionale."}
{"id": "5318076", "revid": "1442080", "url": "https://it.wikipedia.org/wiki?curid=5318076", "title": "Diamond Games 2015 - Qualificazioni singolare", "text": ""}
{"id": "5318081", "revid": "767487", "url": "https://it.wikipedia.org/wiki?curid=5318081", "title": "Manuel dos Anjos", "text": "Carriera.\nNazionale.\nHa giocato la sua unica partita con la maglia della Nazionale nel 1941."}
{"id": "5318083", "revid": "729019", "url": "https://it.wikipedia.org/wiki?curid=5318083", "title": "Assedio di Tlemcen (1299-1307)", "text": "L'assedio di Tlemcen \u00e8 stato condotto dal sultano merinide del Maghreb al-Aqsa Ab\u016b Ya\u02bfq\u016bb Y\u016bsuf al-N\u0101\u1e63r contro la citt\u00e0 di Tlemcen, capitale del Regno di Tlemcen (Maghreb centrale) della dinastia degli Zayyanidi. L'assedio fin\u00ec con il ritiro merinide a seguito dell'assassinio del sultano e a causa dello scoppio di pericolose rivolte nei domini Merinidi.\nStoria.\nDopo la caduta della dinastia degli Almohadi (dinastia che govern\u00f2 su tutto il Maghreb e sulla Spagna islamica) in Maghreb nacquero delle dinastie locali in lotta tra di loro per imporre la propria autorit\u00e0 su tutto il Maghreb.\nGli Zayyanidi del Maghreb centrale e i Merinidi del Maghreb occidentale entrarono in conflitto tra di loro fin dall'inizio della storia delle rispettive dinastie.\nNel 1299, dopo che il sultano Ab\u016b Ya\u02bfq\u016bb Y\u016bsuf al-N\u0101\u1e63r ebbe finito le sue campagne in al-Andalus, era pronto ad iniziare, nel 1295, una guerra contro gli Zayyanidi. Preparando un numeroso e variegato esercito composto da cavalieri tribali berberi e arabi, balestrieri granadini, mercenari castigliani (Farfanes), aragonesi, curdi, turkmeni e Oghuz, guid\u00f2 una grossa spedizione contro il Regno di Tlemcen. Le armate merinidi conquistarono Taourirt nel 1295, Oujda nel 1296, Taount e Nedroma nel 1297, prima di arrivare davanti a Tlemcen nel maggio 1299. Il sultano zayyanide Ab\u016b Sa\u02bf\u012bd stava assediando l'importante citt\u00e0 portuale di B\u00e9ja\u00efa quando venne a sapere che l'esercito merinide aveva raggiunto la sua capitale, si affrett\u00f2 quindi a raggiungere Tlemcen.\nAb\u016b Ya\u02bfq\u016bb eresse un campo d'assedio che si trasform\u00f2 presto in una vera e propria citt\u00e0, nota come al-Ma\u1e25alla al-Man\u1e63\u016bra ('Il campo vittorioso'), con mercati, bagni pubblici, palazzi e moschee. Da qui, diresse l'assedio contro Tlemcen, mentre altri contingenti vennero mandati a conquistare i possedimenti costieri del sultanato zayyanide.\nTuttavia, la citt\u00e0 di Tlemcen non cedette all'assedio, vedendo che le fortificazioni della citt\u00e0 erano troppo resistenti, Ab\u016b Ya\u02bfq\u016bb vole far affamare e stremare gli abitanti della citt\u00e0. Il sultano zayyanide Ab\u016b Sa\u02bf\u012bd mor\u00ec il 6 giugno del 1304, il quinto anno d'assedio, a causa di un ictus nella piscina del suo palazzo. La morte del sultano indusse la citt\u00e0 stremata a cercare un accordo per una capitolazione, ma il successore di Ab\u016b Sa\u02bf\u012bd, Ab\u016b Zayy\u0101n, convinse la citt\u00e0 a resistere ancora e form\u00f2 un nuovo esercito continuandone la difesa.\nPer cercare di mandare via gli assedianti, gli ambasciatori di Ab\u016b Zayy\u0101n convinsero il nuovo sultano nasride del Sultanato di Granada, Mu\u1e25ammad III, a fomentare una rivolta di un pretendente al trono merinide, un certo \u02bfUthm\u0101n ibn Idr\u012bs, che sbarc\u00f2 in Maghreb con un esercito granadino e conquist\u00f2 Ceuta nel 1306, proclamandosi sultano del Marocco. Il sultano Ab\u016b Ya\u02bfq\u016bb ignor\u00f2 tuttavia la minaccia che era scoppiata nel nord del suo regno, preferendo portare avanti l'assedio di Tlemcen, ormai stremata, che pareva stesse per cedere. Le truppe di \u02bfUthm\u0101n b. Idr\u012bs, incontrastate, riuscirono a conquistare le citt\u00e0 di Assilah, Larache e gran parte della regione Ghomara.\nNel mese di maggio 1307, il sultano Ab\u016b Ya\u02bfq\u016bb Y\u016bsuf fu assassinato nel campo di assedio da un eunuco per motivi non chiari, probabilmente per motivi legati a complotti interni del suo harem. Gli succedette il nipote, Abu Thabit 'Amir che, saggiamente, scelse di porre fine all'assedio di Tlemcen per andare ad affrontare il ribelle \u02bfUthm\u0101n b. Idr\u012bs a Ceuta. Gli Zayyanidi riuscirono cos\u00ec a recuperare tutti loro possedimenti in Maghreb centrale.\nTlemcen verr\u00e0 conquistata decenni dopo, nel 1337, dal merinide Ab\u016b al-\u1e24asan \u02bfAl\u012b ibn \u02bfUthm\u0101n."}
{"id": "5318089", "revid": "767487", "url": "https://it.wikipedia.org/wiki?curid=5318089", "title": "Emidio Gra\u00e7a", "text": "Carriera.\nNazionale.\nHa collezionato 12 presenze con la maglia della Nazionale."}
{"id": "5318090", "revid": "287204", "url": "https://it.wikipedia.org/wiki?curid=5318090", "title": "Diamond Games 2015 - Singolare", "text": "Justine Henin era la detentrice del titolo dell'ultima edizione svolta nel 2008. La vincitrice del titolo \u00e8 Andrea Petkovi\u0107 che ha beneficiato del ritiro della sua avversaria Carla Su\u00e1rez Navarro.\nTeste di serie.\nLe prime 4 teste di serie hanno ricevuto un bye per il secondo turno"}
{"id": "5318093", "revid": "599013", "url": "https://it.wikipedia.org/wiki?curid=5318093", "title": "Jos\u00e9 Gralha", "text": "Carriera.\nNazionale.\nHa giocato la sua unica partita con la maglia della Nazionale nel 1921."}
{"id": "5318094", "revid": "869710", "url": "https://it.wikipedia.org/wiki?curid=5318094", "title": "Iohannes", "text": ""}
{"id": "5318095", "revid": "767487", "url": "https://it.wikipedia.org/wiki?curid=5318095", "title": "Suzy (cantante portoghese)", "text": "Biografia.\nSuzy ha iniziato a dimostrare un'attrazione verso la musica gi\u00e0 dall'et\u00e0 di 5 anni, quando cant\u00f2 per la prima volta davanti a un pubblico. Nel 1990 si trasfer\u00ec con la sua famiglia a Lisbona, dove si un\u00ec alla girlband molto famosa all'epoca, l'Onda Choc. Ci\u00f2 le permise di acquistare molta notoriet\u00e0, apparendo in vari programmi tv.\nNel 2014 vinse con il 41% di preferenze la 50\u00aa edizione del Festival da Can\u00e7\u00e3o con la canzone \"Quero ser tua\" con la quale rappresent\u00f2 il paese lusitano all'Eurovision Song Contest di quell'anno, non superando tuttavia la prima serata di semifinali."}
{"id": "5318098", "revid": "1543377", "url": "https://it.wikipedia.org/wiki?curid=5318098", "title": "Diamond Games 2015 - Doppio", "text": "Le detentrici del titolo erano del 2008 erano Cara Black and Liezel Huber. Il titolo \u00e8 stato vinto da Anabel Medina Garrigues e Arantxa Parra Santonja che hanno battuto la coppia di casa An-Sophie Mestach e Alison Van Uytvanck con il punteggio di 6\u20134, 3\u20136, [10\u20135]."}
{"id": "5318103", "revid": "767487", "url": "https://it.wikipedia.org/wiki?curid=5318103", "title": "Life (film 2015)", "text": "Life \u00e8 un film del 2015 diretto da Anton Corbijn.\nIl film racconta l'amicizia tra il fotografo di \"Life\" Dennis Stock e l'attore hollywoodiano James Dean, interpretati da Robert Pattinson e Dane DeHaan.\nTrama.\nDennis Stock \u00e8 un ambizioso fotografo dell'agenzia \"Magnum\" e sogna di pubblicare sulla rivista \"Life\", ma nel frattempo si guadagna da vivere paparazzando le star. Il suo lavoro lo divide tra New York, dove vivono l'ex moglie e il figlio, e Los Angeles, ed \u00e8 proprio qui che nel 1955 ad una festa di Nicholas Ray incontra l'astro nascente del cinema James Dean, reduce dalle riprese del film \"La valle dell'Eden\". Il loro incontro segna una svolta per le rispettive carriere artistiche, il giovane fotografo viene colpito a tal punto dall'atteggiamento malinconico e ribelle del ragazzo che identifica in lui il modello perfetto con il quale descrivere la giovent\u00f9 americana, stretta dal perbenismo degli anni 50 e protagonista di una rivoluzione sociale e culturale.\nStock propone immediatamente alla sua agenzia un servizio fotografico su James Dean. La macchina fotografica immortala cos\u00ec scene di vita quotidiana tra New York e Los Angeles, cogliendo tutto il tormento, l'irrequietezza e la fragilit\u00e0 della star del cinema. Il servizio fotografico terminer\u00e0 nella piccolissima cittadina di Marion, nell'Indiana, dove Stock riesce a fotografare un lato completamente diverso dell'amico, nella fattoria degli zii dove ha trascorso maggior parte dell'infanzia, tra i campi, sul trattore e circondato da amore. Dean viene per\u00f2 riportato bruscamente alla realt\u00e0 dalla telefonata di Jack Warner, produttore della Warner Bros., obbligandolo a tornare a New York in occasione della premi\u00e8re de \"La valle dell'Eden\".\nProduzione.\nIl budget del film \u00e8 stato tra i 10 ed i 15 milioni di dollari.\nDistribuzione.\nIl film \u00e8 stato presentato il 9 febbraio 2015 al Festival internazionale del cinema di Berlino. In Italia \u00e8 stato distribuito a partire dall'8 ottobre 2015."}
{"id": "5318113", "revid": "1543377", "url": "https://it.wikipedia.org/wiki?curid=5318113", "title": "PTT Pattaya Open 2015", "text": "Il PTT Pattaya Open 2015 \u00e8 un torneo femminile di tennis giocato sul cemento. \u00c8 la 24\u00aa edizione del PTT Pattaya Open (formalmente conosciuto come \"Pattaya Women's Open\") che fa parte della categoria International nell'ambito del WTA Tour 2015. Si gioca al Dusit Thani Hotel di Pattaya in Thailandia dal 9 febbraio al 15 febbraio 2015.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampionesse.\nSingolare.\n Daniela Hantuchov\u00e1 ha battuto in finale Ajla Tomljanovi\u0107 con il punteggio di 3\u20136, 6\u20133, 6\u20134.\nDoppio.\n Chan Hao-ching / Chan Yung-jan hanno battuto in finale Sh\u016bko Aoyama / Tamarine Tanasugarn con il punteggio di 2\u20136, 6\u20134, [10\u20133]."}
{"id": "5318116", "revid": "1442080", "url": "https://it.wikipedia.org/wiki?curid=5318116", "title": "PTT Pattaya Open 2015 - Qualificazioni singolare", "text": ""}
{"id": "5318121", "revid": "716642", "url": "https://it.wikipedia.org/wiki?curid=5318121", "title": "George Stevenson", "text": "Carriera.\nClub.\nHa trascorso l'intera carriera nel campionato scozzese, vestendo sempre la maglia del Motherwell, club con il quale vincer\u00e0 un campionato e collezioner\u00e0 oltre 500 presenze. Ne sar\u00e0 altres\u00ec allenatore per nove anni tra il 1946 e il 1955.\nNazionale.\nHa collezionato 12 presenze con la maglia della nazionale."}
{"id": "5318123", "revid": "125911470", "url": "https://it.wikipedia.org/wiki?curid=5318123", "title": "Lodovica Comello", "text": "Biografia.\nGli inizi.\nLodovica Comello nasce il 13\naprile 1990 a San Daniele del Friuli, in Friuli-Venezia Giulia, secondogenita di Anna Lizzi e Paolo Comello. All'et\u00e0 di sette anni segue un corso di danza in una scuola del suo paese nativo, inoltre prende anche lezioni di chitarra classica ed elettrica. Ad undici anni intraprende gli studi di canto. Successivamente, frequenta il liceo scientifico Manzini a San Daniele, prendendo parte ad alcuni concorsi letterari locali.\nNel 2008 partecipa ad alcune rassegne musicali friulane, come nella manifestazione canora Percoto Canta dove canta la canzone \"Qualcosa che non c'\u00e8\" di Elisa. Nello stesso anno si diploma e fa le audizioni per entrare al MAS di Milano che frequenta tra il 2009 e il 2011. Durante questi anni, viene scelta per essere una delle coriste e per far parte del corpo di ballo nei musical \"Il mondo di Patty - Il musical pi\u00f9 bello\", tra il dicembre 2009 e gli inizi del 2010 e per \"Antonella in concerto\". Inoltre, appare nel film concerto \"Il mondo di Patty - La festa al cinema\".\n2011-2014: \"Violetta\" e \"Universo\".\nNel 2011 le viene offerta l'opportunit\u00e0 di partecipare ai casting per una nuova serie. Dopo essere stata selezionata, viaggia a Buenos Aires dove frequenta un corso intensivo di spagnolo per recitare il ruolo di Francesca nella telenovela \"Violetta\", prodotta da Disney Channel e Pol-ka Producciones. La serie viene trasmessa nel maggio del 2012 in contemporanea su Disney Channel Italia e Disney Channel America Latina e ottiene un buon successo, tanto da essere confermata una seconda stagione per il 2013, in cui ricompare anche il personaggio della Comello. Nell'edizione italiana la Comello viene doppiata da Eva Padoan. Registra anche la webserie \"Il videoblog di Francesca\" in cui \u00e8 la protagonista. Per l'Italia canta la canzone \"Ti credo\", versione italiana della spagnola \"Te creo\".\nTra l'agosto del 2013 e il marzo successivo inizia la tourn\u00e9e intitolata \"Violetta - Il concerto\" che tocca le principali citt\u00e0 dell'America Latina, la Spagna, Francia e l'Italia; doppia anche il personaggio di Britney Davis per il film d'animazione \"Monsters University\". In questo periodo riceve una candidatura ai Kids' Choice Awards Argentina come \"Attrice televisiva preferita\".\nAlla fine di ottobre del 2013 viene pubblicato il primo singolo da solista intitolato \"Universo\" come anticipazione dell'album omonimo, messo in vendita il 19 novembre in Italia, Spagna e Argentina, e successivamente in Polonia. L'album \u00e8 stato prodotto da MAS e distribuito da Sony Music; successivamente vengono pubblicati altri due singoli: \"Otro D\u00eda M\u00e1s\" e \"I Only Want to Be with You\", reinterpretazione del brano della cantante britannica Dusty Springfield. Il disco raggiunge la ventiduesima posizione nella classifica FIMI e la dodicesima nella Poland Albums Top 50. Per pubblicizzare il disco, tiene vari incontri per firmare le copie del CD in alcune citt\u00e0 italiane ed \u00e8 ospite del programma \"Quelli che il calcio\".\n2015-2017: \"Mariposa\", il tour e altri progetti.\nNel gennaio del 2015 viene pubblicato il singolo \"Todo el resto no cuenta\", che precede l'uscita del suo secondo album \"Mariposa\", che si classifica alla tredicesima posizione della FIMI. Febbraio segna l'inizio del suo primo tour da solista, il \"Lodovica World Tour\". Il tour tocca varie citt\u00e0 italiane e della Francia, Spagna, Portogallo, Belgio e Polonia. I concerti di Roma e Milano raggiungono il tutto esaurito. Il tour termina il 25 ottobre 2015 a Napoli. Come secondo singolo viene pubblicato \"Sin usar palabras\" il 24 aprile 2015. Nel febbraio 2015, la cantante \u00e8 ospite al programma Domenica Live, nel quale si esibisce con la canzone \"Todo el resto no cuenta,\" partecipa anche a \"E poi c'\u00e8 Cattelan\", e nei mesi successivi viene invitata anche in altri programmi televisivi esteri, come \"Got Talent Portugal\".\nA inizio aprile debutta come scrittrice con il suo primo libro, una sorta di diario personale dal titolo \"Tutto il resto non conta\" e successivamente \u00e8 ospite al Giffoni Film Festival, dove \u00e8 una delle coach del \"Web Talent Show\" legato al film \"Inside Out\". Il 14 settembre 2015, tramite il suo account Twitter, la Comello annuncia che sar\u00e0 la conduttrice del programma televisivo \"Italia's Got Talent\", prodotto da Sky e in onda su Sky Uno e su TV8 nel 2016. Nel maggio 2016 rilascia il nuovo singolo \"Non cadiamo mai\", che presenta durante la finale della settima edizione di \"Italia's Got Talent\".\nDal 5 settembre 2016 conduce su TV8 \"Singing in the Car\", il primo game show musicale a bordo di una macchina. Nel 2016 prende parte al film \"Poveri ma ricchi\" e conduce il talent show \"Kid's Got Talent\" con Claudio Bisio. Nel febbraio 2017 ha partecipato al sessantasettesimo Festival di Sanremo con il brano \"Il cielo non mi basta\", giungendo in finale e piazzandosi al dodicesimo posto. Nel maggio 2017 viene pubblicato il nuovo singolo \"50 Shades Of Colours\". Nello stesso mese inizia il mini-tour, \"#Noi2 Tour\", che tocca Roma, Milano e Udine, per promuovere i nuovi singoli, ed \u00e8 sponsor del nuovo profumo di Giorgio Armani, \"Sky di Gioia\". Il 17 maggio 2017, la cantante si esibisce alla finale di TIM Cup con il nuovo singolo \"50 Shades Of Colours\", la cover de \"Le mille bolle blu\" di Mina e l'Inno italiano. Nel giugno 2017, la cantante partecipa al Summer Festival con il brano \"50 Shades Of Colours\". Durante il tour estivo, presenta l'inedito \"Changed my life\", scritto da Alessandro Ubi Hueber e Marco Elfo Buongiovanni. Ad ottobre compare nel videoclip di \"In The Town\", singolo di Sergio Sylvestre e Gabry Ponte. Ad ottobre \u00e8 ospite della quinta puntata della settima edizione di \"Chi ha incastrato Peter Pan?\". A novembre 2017, la cantante si esibisce alla Milano Music Week presso il Samsung District Live. Inoltre, partecipa su Rai 1 in qualit\u00e0 di giudice allo Zecchino d'Oro 2017 nella terza puntata. Il 6 dicembre 2017 partecipa alla cerimonia dell'accensione dell'albero di Natale in piazza Duomo a Milano, e si esibisce in una performance musicale a tema natalizio. Il 20 dicembre 2017 \u00e8 ospite del concerto a Milano della cantante italiana L'Aura. Prende parte anche al film \"Poveri ma ricchissimi\", sequel del film campione di incassi \"Poveri ma ricchi\". \nParallelamente porta avanti il suo impegno sociale partecipando come attivista a \"Every Child is my Child\", progetto per il quale la Comello \u00e8 co-autrice dell'omonimo libro pubblicato da Salani Editore.\n2018-presente: \"Run\", Radio 105, il podcast e altri progetti.\nDal febbraio 2018 \u00e8 contributor del magazine online \"Lisa (Love Inspire Share Advise)\", ideato dal brand Cond\u00e9 Nast Italia, ed \u00e8 volto dello spot promozionale. Nello stesso mese lancia il progetto digitale \"Una canzone per me\", rivolto a tutti gli aspiranti musicisti e compositori, con il fine di coinvolgerli nella composizione del nuovo singolo della cantante. Viene anche riconfermata come conduttrice di \"Italia's Got Talent\" per la terza edizione consecutiva. Il 21 aprile 2018 si esibisce in concerto alla Notte d'oro di Primavera a Ravenna.\nIl 22 maggio pubblica il singolo \"Run\", scritto da Agnese Bighin in occasione del progetto \"Una canzone per me\" lanciato dalla stessa cantante. La Comello \u00e8 anche protagonista di uno speciale in onda su Sky il 21 maggio, che racconta il contest e nel quale presenta in anteprima il singolo.\nDa settembre 2018 a luglio 2021, conduce il programma \"A me mi piace\" su Radio 105 in compagnia di Barty Colucci, Gibba e Claudio Cannizzaro. Doppia il personaggio di Miki nel lungometraggio animato \"Smallfoot - Il mio amico delle nevi\", nelle sale italiane ad ottobre 2018. Nello stesso mese conduce il programma \"Mix And Match\", in onda su Sky Uno. Nel mese di marzo 2019 viene confermata come protagonista della nuova fiction prodotta da Fox e Publispei, intitolata \"Extravergine\". La Comello reciter\u00e0 nel ruolo di Dafne, e la serie andr\u00e0 in onda su Fox Life nell'autunno 2019. Dall'11 marzo 2020 comincia la sua prima serie di podcast, dal titolo \"L'Asciugona\", composta da dieci episodi, pubblicati settimanalmente fino al 13 maggio 2020, nei quali racconta i classici temi legati alla gravidanza, con tono ironico. Dal 22 luglio dello stesso anno vengono pubblicati dieci nuovi episodi, sempre con cadenza settimanale, sia in versione podcast che vodcast, che compongono la seconda stagione. Nel mese di febbraio 2021 pubblica il libro \"L'asciugona. Cronache di gravidrammi e altalene emozionali\" ed \u00e8 alla conduzione dell'undicesima edizione di \"Italia's Got Talent\". Nello stesso mese, durante la settimana di svolgimento di Sanremo 2021, conduce una web-serie di interviste ad alcuni dei cantanti in gara su TIMVision, dal titolo \"Casa Comello\". Dal mese di settembre 2021, inizia la terza stagione del podcast, costituita da nuovi episodi rilasciati con cadenza settimanale, sia in versione audio che vodcast.\nVita privata.\nLa Comello \u00e8 sposata con il produttore Tomas Goldschmidt; il matrimonio ha avuto luogo il 1\u00ba aprile 2015 con rito civile nel paese natale di lei. Il 31 ottobre 2019 la Comello e Goldschmidt annunciano di aspettare un bambino, che nasce il 16 marzo 2020 e viene chiamato Teo.\nVideoclip.\nLa cantante \u00e8 comparsa in vari videoclip musicali di altri cantanti:"}
{"id": "5318127", "revid": "122636822", "url": "https://it.wikipedia.org/wiki?curid=5318127", "title": "Marino Tigani", "text": "Opere.\nRealizz\u00f2 nel 1934 un monumento alla memoria dei polistenesi caduti o dispersi durante la prima guerra mondiale, oggi conservato nella scuola elementare \"Trieste\".\nNel cimitero di Polistena ci sono la scultura \"Il ragazzo che ride\" e dipinti, tra cui \"Ritratto di donna con rose\" e \"Ragazzo con pipa\".\nLa chiesa di Maria Santissima del Rosario ospita i seguenti dipinti del Tigani: \nAlla memoria di Tigani \u00e8 stato eretto un monumento realizzato da Domenico Mastroianni."}
{"id": "5318130", "revid": "287204", "url": "https://it.wikipedia.org/wiki?curid=5318130", "title": "Rio Open 2015", "text": "Il Rio Open 2015 \u00e8 un torneo professionistico di tennis giocato all'aperto sulla terra rossa. \u00c8 la 2\u00aa edizione dell'evento. Il torneo fa parte dell'ATP World Tour 500 series nell'ambito dell'ATP World Tour 2015 per gli uomini, e per le donne alla categoria International del WTA Tour 2015. Sia il torneo maschile che quello femminile si sono svolti al Jockey Club Brasileiro di Rio de Janeiro in Brasile, dal 16 al 22 febbraio 2015.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPartecipanti WTA.\nAltre partecipanti.\nLe seguenti giocatrici hanno ricevuto una wildcard per il tabellone principale:\nLe seguenti giocatrici sono passate dalle qualificazioni:\nCampioni.\nSingolare maschile.\n David Ferrer ha sconfitto in finale Fabio Fognini per 6-2, 6-3.\nSingolare femminile.\n Sara Errani ha battuto in finale Anna Schmiedlov\u00e1 con il punteggio di 7-62, 6-1.\nDoppio maschile.\n Martin Kli\u017ean / Philipp Oswald hanno sconfitto in finale Pablo And\u00fajar / Oliver Marach per 7-63, 6-3.\nDoppio femminile.\n Ysaline Bonaventure / Rebecca Peterson hanno battuto per ritiro sul 3-0 la coppia Irina-Camelia Begu / Mar\u00eda Irigoyen."}
{"id": "5318157", "revid": "287204", "url": "https://it.wikipedia.org/wiki?curid=5318157", "title": "L'occhio dell'inferno", "text": "\"La distinzione tra passato, presente e futuro \u00e8 solo un'ostinata illusione.\" (Albert Einstein)\n\"L'occhio dell'inferno (The eye of God)\" \u00e8 un romanzo thriller scritto da James Rollins nel 2013.\n\u00c8 il decimo libro della serie sulla Sigma Force.\nTrama.\nAttila ha rinunciato alla conquista di Roma, ma rappresenta ancora un pericolo per il giovane cattolicesimo ed un intrigo internazionale lo porter\u00e0 a morire. L'ultimo dono del Papa ad Attila non viene per\u00f2 pi\u00f9 ritrovato, la misteriosa croce di San Tommaso \u00e8 forse persa per sempre. Otto secoli dopo \u00e8 il mongolo Gengis Khan a riprendere idealmente il progetto di Attila costituendo un impero immenso che amplia i confini di quello degli Unni.\n\u00c8 solo per\u00f2 ai giorni nostri che la necessit\u00e0 di ritrovare reliquie che si consideravano solamente oggetti di fede diviene fondamentale per la sopravvivenza del pianeta Terra.\n\"Il fato \u00e8 un bastardo crudele e senza cuore.\""}
{"id": "5318161", "revid": "1869172", "url": "https://it.wikipedia.org/wiki?curid=5318161", "title": "Circus 2000 (album)", "text": "Circus 2000 \u00e8 il primo album dei Circus 2000, pubblicato dalla Rifi Records nel Novembre del 1970.\nTracce.\nBrani composti da Bob Michaels e Vermar (Marinco Rigaldi)"}
{"id": "5318164", "revid": "235890", "url": "https://it.wikipedia.org/wiki?curid=5318164", "title": "Equazione omogenea di Eulero", "text": ""}
{"id": "5318167", "revid": "247222", "url": "https://it.wikipedia.org/wiki?curid=5318167", "title": "Susana Guerra", "text": ""}
{"id": "5318172", "revid": "751106", "url": "https://it.wikipedia.org/wiki?curid=5318172", "title": "Intense (Armin van Buuren)", "text": "Intense \u00e8 il quinto album del DJ trance olandese Armin van Buuren, pubblicato in esclusiva su Spotify il 29 aprile 2013 e successivamente il 3 maggio 2013 in tutti i formati.\n\"The More Intense Edition\" \u00e8 stata distribuita il 12 novembre 2013. Questa versione contiene diversi remix e due nuove tracce: \"Save My Night\" e \"Don't Want to Fight Love Away\" con Cindy Alma.\nTracce.\nBonus Track Version\nThe More Intense Edition (2 CD) "}
{"id": "5318174", "revid": "228587", "url": "https://it.wikipedia.org/wiki?curid=5318174", "title": "Pugilato ai X Giochi del Mediterraneo", "text": "I tornei di Pugilato ai X Giochi del Mediterraneo hanno previsto 12 eventi, per un totale di 48 medaglie da assegnare, essendo previsto il doppio bronzo. Sono state disputate soltanto gare maschili."}
{"id": "5318181", "revid": "767487", "url": "https://it.wikipedia.org/wiki?curid=5318181", "title": "Emanuela Galliani", "text": "Il Minor Planet Center le accredita la scoperta dell'asteroide 23571 Zuaboni effettuata il 1\u00ba gennaio 1995 in collaborazione con Marco Cavagna."}
{"id": "5318187", "revid": "376939", "url": "https://it.wikipedia.org/wiki?curid=5318187", "title": "Vindelino da Spira", "text": ""}
{"id": "5318191", "revid": "767487", "url": "https://it.wikipedia.org/wiki?curid=5318191", "title": "Skintrade", "text": "Gli Skintrade sono un gruppo musicale svedese formatosi nel 1992.\nStoria.\nLa prima line-up della band fu formata dall'ex cantante dei Bam Bam Boys Matti Alfonzetti che, dopo aver registrato una demo con i Talisman, insieme a Stefan Bergstr\u00f6m (chitarra) diede vita agli Skintrade nel 1992 ingaggiando un chitarrista di origini cilene, George Bravo e il batterista Jonas \u00d6stman.\nLa band esord\u00ec con \"One By One\", che fu registrata in due versioni - in inglese e in spagnolo - pubblicate sullo stesso singolo. Furono in tourn\u00e9e ospiti nei pi\u00f9 grandi festival di musica metal europei tra gli anni 1993 e 1995. Nel 1995 la canzone \"Fear\" del singolo \"Flies\" divenne colonna sonora dello spot ufficiale dei jeans Diesel; nello stesso anno entr\u00f2 a far parte del gruppo il batterista Andi Chase. Dopo un concerto con i \"Therapy?\", Alfonzetti e Bergstr\u00f6m decisero di abbandonare il gruppo. Giunse il vocalist Francis \"Bravo\" Rencoret ma ormai la band era in declino, alla fine del 1995 gli Skintrade si sciolsero.\nDopo un lungo periodo di inattivit\u00e0 Alfonzetti riemerse nel 2000 annunciandosi come solista per un album, \"Ready\", del quale Bergstr\u00f6m e \u00d6stman sarebbero stati ospiti speciali. Nel febbraio del 2006 il successo della rock band The Poodles, che vinse con il brano \"Night of Passion\" uno dei quattro gironi al concorso svedese di qualificazione per l'Eurovision Song Contest, gli procur\u00f2 una certa notoriet\u00e0.. Ritornano a suonare nel maggio 2011 a grande richiesta dei fan della band e lavorano ad un album \"Best-of\" (\"Past and Present\") con un vecchio produttore. Il 2012 esce il nuovo singolo \"Falling To Pieces\". Nel 2014 tornano con un nuovo album, \"Refueled\"; la line-up attuale \u00e8 costituita dai due fondatori originali (Alfonzetti e Bergstr\u00f6m), dal bassista H\u00e5kan Calmroth e dal batterista H\u00e5kan Persson."}
{"id": "5318193", "revid": "123358425", "url": "https://it.wikipedia.org/wiki?curid=5318193", "title": "Cappella di San Giovanni Battista (Genova)", "text": "La cappella di San Giovanni Battista \u00e8 un vasto e ricco ambiente laterale della navata sinistra della cattedrale di San Lorenzo di Genova. Fu commissionata dalla Confraternita di San Giovanni Battista a partire dal 1448 per ospitare le reliquie del patrono della citt\u00e0, che, secondo la tradizione, erano state portate da Mira, in Asia Minore, a Genova nel 1098 - 1099 da Guglielmo Embriaco.\nLa struttura fu progettata e realizzata tra il 1450 e il 1460 da Domenico Gagini da Bissone, scultore ticinese allievo di Filippo Brunelleschi, che vi lavor\u00f2 insieme al nipote Elia Gagini.\nIl prospetto.\nIl prospetto della cappella verso la navata \u00e8 formato da una serliana marmorea riccamente decorata. Le formelle al di sopra dei fornici laterali presentano quattro bassorilievi con scene della vita di San Giovanni: il riquadro inferiore di sinistra raffigura la \"Nascita di San Giovanni Battista\" e sopra di esso si trova una scena della \"Predicazione del Precursore\". Il riquadro superiore di destra raffigura \"Ges\u00f9 inginocchiato mentre riceve il battesimo nel fiume Giordano\". L'ultima formella \u00e8 divisa in due parti che mostrano rispettivamente il \"Banchetto di re Erode\", episodio allietato dalla danza di Salom\u00e8 e dalla \"Decapitazione del Battista\".\nAl centro, al di sopra dell'arco a tutto sesto, sono inseriti due tondi in bassorilievo raffiguranti l'\"Arcangelo Gabriele\" (o \"Angelo Annunciante\") e Maria (o \"Vergine Annunciata\"), ispirati all'episodio biblico dell'Annunciazione. La parte superiore del portale presenta cinque lunette con altorilievi di \"Evangelisti\" e \"Padri della Chiesa\" e scene dell'\"Incoronazione della Vergine\". Sopra di esse sono collocati altrettanti tondi raffiguranti scene della vita di \"San Giorgio\", \"San Sebastiano\", \"San Giovanni\", \"San Lorenzo\" e \"San Siro\" - santi protettori della citt\u00e0 di Genova. Completano il coronamento le statue dei medesimi intervallate dalle figure allegoriche delle virt\u00f9 teologali e cardinali: \"Fede\", \"Speranza\", \"Carit\u00e0\", \"Fortezza\", \"Temperanza\" e \"Prudenza\".\nL'interno.\nInternamente la cappella \u00e8 formata da un unico ambiente rettangolare, dotato di un'abside a met\u00e0 del lato opposto al portale e sormontato da una cupola, al centro del quale si trova un baldacchino marmoreo e sotto di esso l\u2019altare.\nLa decorazione interna, che inizialmente doveva comprendere alcuni affreschi di Vincenzo Foppa realizzati negli anni settanta del quindicesimo secolo, fu affidata nel 1492 a Giovanni d\u2019Aria, architetto e scultore lombardo originario della Val d'Intelvi attivo a Genova insieme ai fratelli Michele e Bonino.\nLa decorazione marmorea comprende otto statue \u2013 tre lungo il lato sinistro della cappella, tre lungo il lato destro e due ai lati dell'altare \u2013 due grandi lunette situate al di sopra delle statue e quattro medaglioni raffiguranti gli evangelisti posti nei pennacchi della cupola.\nLe statue di sinistra raffigurano, in senso orario, il profeta Isaia, Santa Elisabetta madre del Battista ed Eva. Le statue di destra formano delle coppie con le rispettive del lato opposto e vi si trovano Adamo (di fronte ad Eva), Zaccaria padre del Battista di fronte a Santa Elisabetta e il profeta Abacuc di fronte a Isaia. Tutte e sei le statue furono realizzate negli ultimi anni del quindicesimo secolo dallo scultore toscano Matteo Civitali.\nLe due nicchie a sinistra e a destra dell\u2019altare sono occupate rispettivamente dalle statue della Madonna col Bambino e di San Giovanni, entrambe realizzate da Andrea Sansovino nel 1503.\nAl di sopra delle statue lungo i lati della cappella si trovano due grandi lunette in marmo, divise verticalmente in tre, raffiguranti scene della vita di San Giovanni. La lunetta di sinistra fu realizzata nel 1496 da Giovanni d\u2019Aria con la collaborazione dei fratelli Michele e Bonino e mostra al centro il banchetto di Erode e lateralmente il martirio e la sepoltura del Battista. La lunetta opposta, attribuita al collaboratore di Giovanni d\u2019Aria Girolamo Viscardi, raffigura la predicazione del Battista, il battesimo di Ges\u00f9 e i discepoli che assistono al battesimo.\nLe scritte al di sotto delle lunette ricordano i committenti che finanziarono gli interventi nella cappella nel 1496 e nel 1604.\nI medaglioni con gli evangelisti alla base della cupola sono attribuiti ai fratelli d\u2019Aria, mentre il baldacchino sopra l\u2019altare, in marmo con colonne di porfido rosso, fu realizzato tra il 1532 e il 1541 dallo scultore lombardo Giovanni Giacomo Della Porta insieme al nipote Guglielmo Della Porta e a Niccol\u00f2 da Corte.\nNel 1604, come ricorda l'iscrizione sotto la lunetta di destra, furono finanziati nuovi lavori nella cappella e realizzata la decorazione con stucchi dorati della cupola e della volta. La cappella \u00e8 completata dalla balaustra in marmo che la separa dalla navata della chiesa, realizzata nel 1848 dallo scultore genovese Michele Canzio, e dall'altare in marmo con scene della vita del Battista opera nel 1950 di Guido Galletti, scultore di cui nella cattedrale sono conservati anche un monumento al cardinale Boetto e un gruppo statuario raffigurante San Giuseppe e Ges\u00f9 giovinetto. Dietro l'altare, su un basamento, si trova l'arca marmorea duecentesca che conservava le ceneri del Battista, opera di uno degli scultori francesi che intorno al 1225 lavorarono ai tre portali di facciata della cattedrale."}
{"id": "5318194", "revid": "86599", "url": "https://it.wikipedia.org/wiki?curid=5318194", "title": "254422 Henrykent", "text": "254422 Henrykent \u00e8 un asteroide della fascia principale. Scoperto nel 2004, presenta un'orbita caratterizzata da un semiasse maggiore pari a 3,2158866\u00a0UA e da un'eccentricit\u00e0 di 0,1203101, inclinata di 4,18654\u00b0 rispetto all'eclittica.\nL'asteroide \u00e8 dedicato al canadese Henry Kent."}
{"id": "5318196", "revid": "588403", "url": "https://it.wikipedia.org/wiki?curid=5318196", "title": "Anastassios Kakos", "text": ""}
{"id": "5318200", "revid": "1123217", "url": "https://it.wikipedia.org/wiki?curid=5318200", "title": "Joannes Antonius Scopoli", "text": ""}
{"id": "5318201", "revid": "1123217", "url": "https://it.wikipedia.org/wiki?curid=5318201", "title": "Agaricacee", "text": ""}
{"id": "5318224", "revid": "1543377", "url": "https://it.wikipedia.org/wiki?curid=5318224", "title": "Amy-Jill Levine", "text": "Biografia.\nAmy-Jill Levine si \u00e8 laureata presso lo Smith College, specializzandosi in Religione e Letteratura Inglese. Ha conseguito il suo dottorato di ricerca presso l'Universit\u00e0 Duke.\nHa tenuto posizioni alla Society of Biblical Literature, alla Catholic Biblical Association, e alla Association for Jewish Studies.\nUna delle sue pubblicazioni pi\u00f9 importanti \u00e8 stata \"The Misunderstood Jew: The Church and the Scandal of the Jewish Jesus\" (HarperSanFrancisco, 2006). Altri suoi libri includono la raccolta \"The Historical Jesus in Context\" (Princeton University Press, 2006) e l'opera \"Feminist Companions to the New Testament and Early Christian Writings\" (Continuum).\nLevine si autodescrive \"femminista ebrea yankee che insegna in una scuola teologica predominantemente protestante al centro della Fascia Biblica americana\". L'autrice \"combina il rigore storico-critico, la sensibilit\u00e0 critico-letteraria, e un ricorrente senso dell'umorismo con l'impegno di eliminare teologie antisemite, sessiste e omofobiche.\" \u00c8 membro di una sinagoga ebraica ortodossa.\nLa Levine ha prodotto una serie di lezioni sull'Antico Testamento e sulle \"Grandi Figure del Nuovo Testamento\" per la The Teaching Company."}
{"id": "5318225", "revid": "287204", "url": "https://it.wikipedia.org/wiki?curid=5318225", "title": "The Sound of White", "text": "The Sound of White \u00e8 il primo album in studio della cantante australiana Missy Higgins, pubblicato nel 2004."}
{"id": "5318231", "revid": "287204", "url": "https://it.wikipedia.org/wiki?curid=5318231", "title": "On a Clear Night", "text": "On a Clear Night \u00e8 il secondo album in studio della cantautrice australiana Missy Higgins, pubblicato nel 2007."}
{"id": "5318233", "revid": "287204", "url": "https://it.wikipedia.org/wiki?curid=5318233", "title": "The Ol' Razzle Dazzle", "text": "The Ol' Razzle Dazzle \u00e8 il terzo album in studio della cantautrice australiana Missy Higgins, pubblicato nel 2012.\nTracce.\nTutte le tracce sono di Missy Higgins, tranne dove indicato."}
{"id": "5318235", "revid": "287204", "url": "https://it.wikipedia.org/wiki?curid=5318235", "title": "Slade School of Fine Art", "text": "La Slade School of Fine Art (informalmente \"\u2018The Slade\u2019\") \u00e8 un'Accademia di Belle Arti collegata all'University College di Londra (UCL), e ha sede nella capitale del Regno Unito. Ha fama mondiale ed \u00e8 a ragione classificata come uno dei migliori istituti scolastici di arte e design del Regno Unito. La scuola \u00e8 organizzata come dipartimento della Facolt\u00e0 di Lettere e Filosofia della 'UCL'.\nStoria.\nLa \"Slade School\" affonda le sue radici nell'anno 1868, quando l'avvocato e filantropo Felix Slade (1788-1868) lasci\u00f2 in eredit\u00e0 i fondi per creare tre corsi di laurea in \"Belle Arti\", presso l'Universit\u00e0 di Oxford, l'Universit\u00e0 di Cambridge e l'University College di Londra, che furono anche dotati di sei borse di studio.\nDue dei periodi pi\u00f9 importanti della scuola sono stati gli anni immediatamente precedenti la fine del XIX secolo, e i primi anni del XX secolo, fino allo scoppio della prima guerra mondiale. Nel primo periodo frequentarono la scuola, tra gli altri, gli studenti Augustus John, William Orpen e Wyndham Lewis.\nNel secondo - che \u00e8 stato raccontato da David Boyd Haycock nel suo saggio \"A Crisis of Brilliance: Five Young British Artists and the Great War\", 2009 - fra gli studenti ci furono Dora Carrington, Mark Gertler, Paul Nash, Christopher R.W. Nevinson e Stanley Spencer."}
{"id": "5318237", "revid": "110274523", "url": "https://it.wikipedia.org/wiki?curid=5318237", "title": "Campionati del mondo di corsa in montagna 1988", "text": "I Campionati del mondo di corsa in montagna 1988 si sono disputati a Keswick, in Inghilterra, il 15 ottobre 1988 sotto il nome di \"World Trophy\". Il titolo maschile \u00e8 stato vinto da Dino Tadello, quello femminile da Fabiola Rueda. A livello maschile \u00e8 stato disputato pure un \"World Trophy\" sulla distanza ridotta \"Short\"."}
{"id": "5318253", "revid": "1543377", "url": "https://it.wikipedia.org/wiki?curid=5318253", "title": "Tematiche de Il bacillo rubato e altri casi", "text": "I racconti che compongono questa raccolta sono molto diversi fra loro, sia sul piano scientifico che su quello morale. A influire su tutti vi \u00e8 per\u00f2 la serie di osservazioni tecniche e scientifiche che rendono ogni storia narrata emozionante e di parziale rilievo scientifico, viste le conoscenze dello scrittore in materia di zoologia e biologia.\nAlcuni argomenti trattati dall'autore saranno anche una rivelazione in campo letterario, essendo temi o rivisitazioni nuove e affascinanti. La critica \u00e8 ormai unanime nel considerare i romanzi di Wells un'importante esperienza narrativa, ponendo lo scrittore, assieme a Jules Verne, come padre fondatore del romanzo scientifico. .\nTutte le esperienze narrative, cresciute nel corso degli anni e fortemente percepibili nei romanzi e nei racconti del 1895, gettano le basi per la fantascienza contemporanea attraverso la dinamicit\u00e0 delle tematiche che spaziano dal racconto psicologico a quello realista in chiave psicologica, tra il sogno e la speculazione ideologica, arrivando alla critica sociale; motivi che lo scrittore alimenter\u00e0 per tutta la sua carriera letteraria.\nL'opera.\nGi\u00e0 nei brevi racconti de \"Il bacillo rubato e altri casi\" sono percepibili queste tematiche, principali caratteristiche dei romanzi wellsiani, ovvero:\nTerrorismo e armi biologiche.\nIn \"Il bacillo rubato\" Wells visiona il presagio di una guerra batteriologica associandola ad un singolo individuo, ovvero l'anarchico, ma portandola ad una prospettiva pi\u00f9 terrificante, lasciandone all'immaginazione del lettore le catastrofiche conseguenze.!|Sebbene l'idea dell'arma batteriologica si presenti nella storia in molte occasioni, come l'assedio dei Tartari a Caffa in Crimea o l'offerta di coperte usate dagli infetti di colera che il \"conquistador\" Francisco Pizarro diede ai nativi sudamericani, cosa che venne ripetuta dal comandante Jeffrey Amherst nello sterminio dei nativi americani, lo scrittore \u00e8 il primo a supporne l'impiego a fini terroristici, dove l'antagonista cerca volontariamente il contagio, conoscendo le potenzialit\u00e0 della diffusione del bacillo e le devastanti conseguenze che questo pu\u00f2 avere, per coronare il proprio ideale politico-rivoluzionario. Il racconto mostra inoltre l'ingenuit\u00e0 della scienza, rappresentata dal batteriologo, nel facilitare il bioterrorismo. Infatti non solo lo scienziato mostra all'anarchico il bacillo del colera, ma ne spiega anche i devastanti effetti nel caso di una contaminazione del sistema idrico della citt\u00e0, restando non curante anche dopo aver notato la frenesia e l'eccitazione del suo ospite.\nNonostante gli elementi auspicanti la possibile catastrofe, il tema principale all'interno di questa breve storia rimane l'ironia, essa viene sottolineata in pi\u00f9 occasioni.\nL'enfasi con il quale l'anarchico divora con gli occhi le ampolle, l'inganno del batteriologo ai lettori, facendo credere che l'ampolla contenesse realmente il virus e citando in chiave metaforica l'idea della peste imprigionata, in riferimento ai Cavalieri dell'Apocalisse.\nVampirismo.\nNel secondo breve racconto, \"Fioritura di una strana orchidea\", Wells affronta il tema del vampirismo, riproposto nella letteratura gotica da John Polidori nel 1819 e consacrato definitivamente, quasi ottant'anni dopo, nel 1897 da Bram Stoker. L'idea geniale di Wells sta nel separarsi da quello che lo stereotipo del personaggio di Dracula, introducendo un insolito tema, quello della pianta-vampiro, dimostrando ancora una volta la capacit\u00e0 di spaziare con l'immaginazione, per creare qualcosa di completamente nuovo.\nTale ispirazione pu\u00f2 trovare riscontro nell'albero mangia-uomini del Madagascar, infatti nel 1881, l'esploratore tedesco Carl Liche, dal ritorno dall'isola africana scrive una lettera per il giornale \"South Australian Register\", ove racconta di un suo personale incontro con l'albero e di ci\u00f2 che avveniva intorno ad esso.\nLe analogie con il racconto wellsiano, si possono riscontrare nello scritto di Liche\nPrima di Carl, la pianta mangia uomini era gi\u00e0 stata citata da Edmund Spencer, apparsa sul New York World e definita un'invenzione letteraria viene pubblicata il 26 aprile 1874 sull'edizione quotidiana e riproposta due giorni dopo sull'edizione settimanale.\nSempre nel 1881, viene pubblicato il libro \"Under The Punkah\", scritto da Phil Robinson nel quale l'autore narra le vicende di una pianta assassina sita al centro di una foresta di felci nel territorio nubiano. La pianta descritta da Robinson ha molte analogie con l'orchidea di Wells, inclusa la sensazione inebriante e lo stato di confusione provato nei pressi della pianta, descritto dall'autore come il cerchio magico del suo potere.\nNell'ottobre 1891, William Thomas Stead, da qualche anno direttore della rivista da lui fondata Rewiew of Rewiews dopo l'esperienza di capo redattore presso il Pall Mall Gazette pubblica un articolo di discussione di una breve storia comparsa sul Lucifer, l'articolo parlava di una pianta succhia sangue del Nicaragua chiamata dai nativi del posto The Devil's Snare. La pianta secondo l'articolo aveva la capacit\u00e0 di drenare il sangue di qualsiasi essere vivente fosse entrato nel raggio d'azione del suo tocco mortale. L'articolo parla di Mr.Dunstan, naturalista , che si \u00e8 da poco tornato dal Centro America dove ha trascorso quasi due anni nello studio della fauna e della flora del paese, nei pressi delle paludi vicino ai grandi laghi. Mr. Dunstan fa un ritrovamento alquanto singolare, una pianta capace di creare una vera e propria trappola con le sue lunghe radici aeree, e di drenare il sangue con un sorprendente numero di bocche fatte a ventosa. Lo studio della pianta risulta essere difficile per via della sua presa mortale nonch\u00e9 il sacrificio di lembi di pelle e carne da parte della vittima.\nLa storia verr\u00e0 riportata a galla nel 1924, questa volta in un libro, \"Madagascar, Land of the Man-eating Tree\", scritto e redatto dall'allora governatore del Michigan, Chase Osbron.\nNel libro vengono accennati racconti di preti missionari, anch'essi consapevoli dell'esistenza dell'albero assassino e dei sacrifici a lui dati da parte degli autoctoni.\nOrchidee nell'epoca vittoriana.\nPossibili fonti di ispirazione per Wells sull'utilizzo dell'orchidea come figura antagonistica possono essere molteplici, infatti l'interesse per la biodiversit\u00e0 e le continue scoperte in campo scientifico portano una grande quantita di informazioni e di pubblicazioni soprattutto nella branca botanica per tutta la met\u00e0 del XIX secolo\nIl 15 maggio 1862 Darwin pubblic\u00f2 il 15 maggio 1862 \"I vari espedienti mediante i quali le orchidee vengono impollinate dagli insetti\" ( \"Fertilisation of Orchids\" noto anche con il nome di \"On the various contrivances by which British and foreign orchids are fertilised by insects\" ).\nIl precedente libro di Drawin, L'origine delle specie aveva gi\u00e0 brevemente accennato interazioni evolutive tra insetti e le piante da essi fecondate, e questa nuova idea venne descritta in dettaglio proprio nel volume del 1862.\nStudi sul campo e indagini scientifiche pratiche che erano inizialmente una ricreazione per Darwin, un sollievo dalla fatica della scrittura si svilupparono in esperimenti divertenti e stimolanti. Aiutato nel suo lavoro dalla sua famiglia, gli amici, e una vasta cerchia di corrispondenti in tutta la Gran Bretagna e in tutto il mondo, Darwin cogliendo la voga del momento contemporaneo per la coltivazione di orchidee esotiche.\nAltra possibile fonte di ispirazione fu Alfred Russel Wallace, naturalista e biogeografo gallese che formul\u00f2 una teoria dell'evoluzione per selezione naturale, simile a quella che nello stesso periodo stava elaborando Charles Darwin.\nA Wallace si deve inoltre l'individuazione di una linea \"invisibile\" di discontinuit\u00e0 biologica nel sud-est asiatico; linea che Thomas Huxley battezzer\u00e0 in seguito Linea di Wallace. Descrivendo tale confine bio-geografico Wallace riesce a dare una ragione delle strane differenze faunistiche che a volte si incontrano comparando faune in aree geografiche adiacenti. La diversa storia geologica dell'area indo-malese e dell'area australiana deve essere considerata responsabile dell'evoluzione indipendente delle rispettive faune. Per questo lavoro, Wallace viene considerato uno dei pi\u00f9 illustri fondatori della biogeografia.\nLa linea corre lungo l'arcipelago Malese, tra il Borneo e l'isola di Celebes, e nel breve tratto di mare tra le isole di Bali e Lombok (Stretto di Lombok) nell'arcipelago indonesiano delle Isole della Sonda.\nEvoluzionismo.\nNei racconti successivi invece, Wells anticipa quello che sar\u00e0 un grande successo letterario del 1896, \"L'isola del dottor Moreau\", offrendoci i suoi angoscianti pensieri connessi al pericolo dell'uso improprio della scienza, della tecnica e delle macchine. Il racconto che maggiormente incarna il futuro successo di Wells \u00e8 indubbiamente \"All'osservatorio di avu\", pubblicato 2 anni prima, dove lo scrittore ci mostra la sua opinione concorde sull'origine della specie di Charles Darwin, opinione rafforzatasi tra il 1884 e il 1885 sotto la guida del suo maestro Thomas Henry Huxley, estremo sostenitore dell'evoluzionismo darwiniano tanto da essere soprannominato \"Il mastino di Darwin\", e interpretando in chiave romanzesca l'ontogenesi di Ernst Haeckel, teorizzando un'evoluzione mostruosa di una specie esistente in natura, credendo e condividendo le idee sull'evoluzione del noto naturalista, ma non ammettendo che l'uomo e l'animale fossero messi sullo stesso piano.\nAll'epoca la teoria sull'origine delle specie di Charles Darwin non era ancora stata unanimemente accettata dalla scienza e le scoperte scientifiche erano molto frequenti. Wells ebbe modo lavorare con Huxley per un breve periodo di tempo, poich\u00e9 poco dopo il biologo si ammal\u00f2, lasciando spazio al nuovo professore, Howes. A fine anno Wells super\u00f2 l'esame di zoologia in maniera brillante, distinguendosi assieme a Martin Woodward e A.V. Jennings tra i migliori della classe; con quest'ultimo in particolare strinse una buona amicizia: con Jennings, Wells si sentiva in grado di parlare liberamente, discutendo di politica, scienza e teologia, definendo l'amico una mente pi\u00f9 vivace ed equipaggiata della sua, la prima trovata a South Kensington.\nL'utilizzo frequente di terminologie scientifiche e le sorprendenti descrizioni di paesaggi lontani, come ad esempio il Borneo, accompagnano il lettore, insinuando nella mente il dubbio sulla veridicit\u00e0 dei racconti, avvicinando cos\u00ec la fantascienza alla realt\u00e0.\nQueste due caratteristiche, classiche nella letteratura wellsiana hanno origine sin dalla giovane et\u00e0 dell'autore, nel 1874, in seguito ad un incidente che lo costrinse a letto con una gamba rotta, il dodicenne George Wells dimostr\u00f2 interesse per la lettura, impegnando le sue giornate con i libri che il padre portava dalla Literary Institute, la biblioteca locale. Fu in questo periodo che Wells si dedic\u00f2 a fondo a svariate letture, conoscendo attraverso i libri mondi lontani come il Tibet, la Cina, le Montagne Rocciose, le foreste del Brasile, il Siam e - come afferm\u00f2 lo stesso autore - una ventina di altre terre.\nAvventure esilaranti.\nMolto particolare \u00e8 il brevissimo racconto di \"Il trionfo di un tassidermista\" e del racconto successivo \"Una compravendita di struzzi\", legati insieme da un filo narrativo intenzionale creato dallo scrittore, sebbene pubblicati in date differenti (3 marzo - 20 dicembre 1894) e ordinati in successione solo su volumi, in cui Wells non si inoltra nel mondo fantascientifico. Nel primo racconto Wells si limita a mostrarci una semplice intervista ad un imbalsamatore che, davanti alla sua bottiglia di whisky, racconta tutti gli imbrogli e tutte le straordinarie creature da lui rese immortali e perenni grazie al suo lavoro, arrivando addirittura a parlare di un uomo imbalsamato usato come appendiabiti. Alla fine del racconto lo scrittore ci lascer\u00e0 nel dubbio, portandoci a capire che la fantastica storia del tassidermista forse non \u00e8 fantastica come crediamo. Ancora una volta Wells mostra i frutti degli studi eseguiti in giovent\u00f9, scendendo in particolari e utilizzando nomi scientifici. Il breve racconto, come detto in precedenza lega perfettamente con quello precedente, infatti se il primo racconto termina con la confessione del tassidermista di aver imbrogliato i suoi compratori, avendogli venduto dei falsi e con le parole di Bellow che vengono rivolte al lettore dicendo:\nAnche in questo breve racconto, si pu\u00f2 notare l'influenza delle grandi scoperte dell'epoca, in particolare quelle di Sir Richard Owen, biologo e paleontologo britannico, partecip\u00f2 ai dibattiti che seguirono alla pubblicazione del trattato sull\"Origine delle specie\" di Darwin, entrando spesso in polemica con lo stesso Darwin, non tanto per il contenuto scientifico del trattato, ma piuttosto per motivi di rivalit\u00e0 personale. Il rapporto con Charles Darwin, si trasform\u00f2 nel tempo da un'iniziale amicizia a un forte dissidio in materia di teorie evolutive e una personale inimicizia, che lo stesso Darwin attribuiva soprattutto a gelosia per il successo che stava ottenendo la sua principale pubblicazione (ved. Jay Gould).\nAnche con Huxley ebbe modo di scontrarsi, principalmente per le differenti posizioni circanizia la somiglianza (o meno) dei cervelli di uomini e scimmie; una battaglia che ha avuto luogo nei tre anni immediatamente successivi alla pubblicazione di L'origine delle specie, 1860-1862.\nIl racconto successivo invece lascia nell'ombra sia il tassidermista sia il suo interlocutore, incentrandosi unicamente sui ricordi dell'imbalsamatore di una bizzarra vicenda accaduta anni prima; la storia si apre con il tassidermista che si rivolge all'interlocutore dicendo:\nAvventure.\nNe \"Il sorprendente caso della vista di Davidson\", invece, l'autore non illustra il solito racconto su basi scientifiche, ma spazia tra l'assurdo e l'improbabile, fino a diventare burlesco e caricaturale in \"La tentazione di Harringay\". \u00c8 infine possibile vedere delle analogie tra gli scritti di Robert Louis Stevenson e dei primi lavori di Rudyard Kipling nei racconti \"Dalla finestra\" e \"Il tesoro nella foresta\", dove Wells abbandona l'assurdo e il fantastico per provocare nel lettore uno stato di tensione e di ansia, utilizzando casi limite e montaggi melodrammatici."}
{"id": "5318261", "revid": "121340968", "url": "https://it.wikipedia.org/wiki?curid=5318261", "title": "Virus (Bj\u00f6rk)", "text": "Virus \u00e8 una canzone della cantautrice islandese Bj\u00f6rk, estratta come terzo singolo dall'album \"Biophilia\". Il testo della canzone \u00e8 stato scritto in collaborazione con il poeta islandese Sj\u00f3n. In \"Virus\", Bj\u00f6rk narra la fatale relazione tra un virus e una cellula, cos\u00ec come spiegato dalla stessa artista: \"Si tratta di una sorta di storia d'amore tra un virus e una cellula. E naturalmente il virus ama la cellula cos\u00ec tanto che la distrugge\".\nDescrizione.\nLa musica di \"Virus\" comprende l'utilizzo di un \"gameleste\", un ibrido tra una celesta e un gamelan, utilizzato anche nella canzone \"Crystalline\", costruito appositamente per l'esecuzione di queste due canzoni. La canzone si avvale, inoltre, di un altro strumento moderno, un hang, suonato dal percussionista austriaco Manu Delago. Il testo parla delle \"relazioni pericolose\", rappresentandole come un legame di parassitismo, simile a quello tra una cellula e un virus. Fonte di ispirazione per la realizzazione del testo di \"Virus\" \u00e8 stata una candidosi di cui Bj\u00f6rk ha sofferto in passato.\nL'app.\nCome ogni traccia di \"Biophilia\", \"Virus\" pu\u00f2 essere acquistata online anche sotto forma di app per iPhone o iPad. Consiste in un semplice videogioco in cui si cerca di impedire a un virus di infettare una cellula."}
{"id": "5318262", "revid": "1766026", "url": "https://it.wikipedia.org/wiki?curid=5318262", "title": "Enrica Follieri", "text": "Biografia.\nEnrica Follieri nacque a Roma nel 1926 da una famiglia originaria della provincia di Foggia. Nella Capitale frequent\u00f2 l'Universit\u00e0 La Sapienza, dove consegu\u00ec la laurea in Lettere classiche nel 1948, allieva di Silvio Giuseppe Mercati, primo professore ordinario di Filologia bizantina in Italia. \nLa Follieri, sotto la sua guida, si laure\u00f2 discutendo una tesi sul Teseida neogreco, opera che rivel\u00f2 da subito la capacit\u00e0 della studiosa di spaziare fino a scritti rappresentativi per l'influenza della cultura bizantina nella letteratura italiana rinascimentale. La Follieri aliment\u00f2 ulteriormente le proprie competenze anche grazie al filologo classico Antonio Maria Cervi e al bizantinista Ciro Giannelli (che di Mercati fu successore); di entrambi fu assistente volontaria e straordinaria. Rimase sempre in stretto rapporto di collaborazione con l'orientalista e glottologo Antonino Pagliaro, con il grecista Gennaro Perrotta e con l'archeologa ed epigrafista Margherita Guarducci.\nOttenne la libera docenza in Filologia bizantina nel 1960 e in Paleografia greca l'anno seguente: insegn\u00f2 Paleografia greca, in qualit\u00e0 di docente incaricato, presso l'Universit\u00e0 La Sapienza sia per la Facolt\u00e0 di Lettere e Filosofia sia per la Scuola Speciale per Archivisti e Bibliotecari, dal 1961 al 1975. Nel 1976, vinti i concorsi a cattedra sia per Filologia bizantina sia per Paleografia greca, scelse di ricoprire l'incarico relativo al primo insegnamento, esercitando sempre presso La Sapienza dal 1976 fino al 31 ottobre del 1999. Per la stessa Universit\u00e0 fu coordinatrice di due cicli del Dottorato di Ricerca in Filologia giudaico-ellenistica, bizantina e neogreca (VIII/IX ciclo, dal 1992 al 1997).\nA illustrazione della sua personalit\u00e0, tre qualit\u00e0 con cui l'hanno descritta allievi e studiosi: chiarezza, umilt\u00e0 e fierezza inscindibili.\nAttivit\u00e0 scientifica e di ricerca.\nAppartenenza a societ\u00e0 scientifiche ed accademie.\nLa Follieri si mostr\u00f2 sempre legata alle relazioni professionali e umane, intessute con importanti Istituzioni di ricerca e cultura; nel 1977 fu nominata socio ordinario dell'Istituto siciliano di studi bizantini e neoellenici di Palermo, nel 1979 ricopr\u00ec la carica di presidente del Comitato scientifico per gli Incontri di studi bizantini di Reggio Calabria, nel 1981 divenne socio ordinario della \u1f19\u03c4\u03b1\u03b9\u03c1\u03b5\u03af\u03b1 \u0392\u03c5\u03b6\u03b1\u03bd\u03c4\u03b9\u03bd\u1ff6\u03bd \u03a3\u03c0\u03bf\u03c5\u03b4\u1ff6\u03bd di Atene, l'anno successivo divenne membro effettivo della Pontificia Accademia Romana di Archeologia.\nFu socio corrispondente inoltre di noti sodalizi accademici e culturali, dal 1987 dell'Accademia nazionale dei Lincei, dal 1990 \u201cmembre adh\u00e9rent\u201d della Soci\u00e9t\u00e9 des Bollandistes di Bruxelles e dal 1992 socio dell'\u1f08\u03ba\u03b1\u03b4\u03b7\u03bc\u03af\u03b1 \u1f08\u03b8\u03b7\u03bd\u1ff6\u03bd. Il respiro internazionale degli studi di Enrica Follieri fu ulteriormente impreziosito dalla continua disponibilit\u00e0 alla collaborazione con studiosi di affermata competenza, a partire dal bizantinista domenicano Raymond-Joseph Loenertz e dal bollandista Fran\u00e7ois Halkin. Le parole che la stessa Follieri utilizza nella prefazione al primo volume contenente gli Atti del Congresso Internazionale svoltosi a Roma nel 1989, e dedicato agli studi di filologia medievale e umanistica greca e latina nel XX secolo, sono di nuovo esemplari per comprendere la sua apertura verso le ricerche degli altri Paesi: \u00abI rappresentanti di molti Paesi ebbero la possibilit\u00e0 di presentarsi a Roma e di parlare con una libert\u00e0 che sarebbe stata impensabile qualche anno prima. Sono le loro relazioni quelle che presentano un pi\u00f9 vivo interesse non solo scientifico, ma umano\u00bb.\nCoordinamento di imprese editoriali scientifiche.\nLa studiosa rivel\u00f2 presto vivo interesse per le opere collettive di organizzazione e trasmissione della conoscenza: sin dal 1963 fu consulente per le fonti bizantine del \"Comitatus exsecutorius\" per la realizzazione del \"Repertorium fontium historiae Medii Aevi\" e dal 1967 fu redattrice per la stessa collana, applicandosi nella formulazione dei criteri per la resa in lingua italiana dei nomi di famiglia bizantini, progressivamente invalsi. Circa un decennio dopo, nel 1976, fu inserita anche nel \"Comitatus particularis pro fontibus Byzantinis\", il gruppo di specialisti che si occup\u00f2 di perfezionare ulteriormente il \"Repertorium\", con il quale la Follieri collabor\u00f2 fino a quando rimase in vita. Dal 1968 partecip\u00f2 anche alle attivit\u00e0 del Comitato editoriale dei \"Monumenta Musicae Byzantinae\" di Copenaghen. Nel 1977 assunse la direzione delle pubblicazioni di settore edite dalla Sapienza: la \u00abRivista di studi bizantini e neollenici\u00bb e la collana correlata, \u00abTesti e studi bizantino-neoellenici\u00bb. La partecipazione al continuo aggiornamento delle ricerche spinse la Follieri a collaborare per la redazione dei bollettini bibliografici delle riviste \u00abByzantinoslavica\u00bb (1958-1992) e soprattutto \u00abByzantinische Zeitschrift\u00bb (1960-1996). Come ella stessa scrisse in una sua sintesi dedicata agli studi di filologia bizantina in Italia nel XX secolo, si tratt\u00f2 di \u00abun impegno che cerco volentieri di assolvere \u201cpro communi utilitate\u201d al meglio delle mie capacit\u00e0\u00bb.\nRicerca.\nAgiografia e filologia bizantina.\nLa variegata produzione scientifica di Enrica Follieri annovera tredici monografie edite in vita e una postuma, relativa alla vita di san Nilo da Rossano. Inoltre, pi\u00f9 di un centinaio di contributi di vario genere che coinvolgono anche questioni metodologiche (storiografia, diplomatica, filologia), ma che si concentrano essenzialmente sull'agiografia e il suo rapporto con la produzione innografica. La storica Vera von Falkenhausen, in un convegno svoltosi a Roma nel 2002 in ricordo della studiosa, sottoline\u00f2 infatti che pi\u00f9 della met\u00e0 delle opere di Enrica Follieri riguardarono studi agiografici.\nParticolarmente per quanto attiene alle fonti di contesto italo-meridionale, per il genere agiografico la Follieri consider\u00f2 non solo la veridicit\u00e0 storica delle relative tradizioni, ma anche la resa linguistica e lo stile delle fonti, indagate alla luce della tradizione manoscritta. Tra i numerosi temi e i testi considerati dalla Follieri va menzionato lo studio sulla vita inedita di san Fantino il Giovane, seguita dalle ricerche sulla figura di san Nilo, ma altrettanto l'analisi relativa alla presenza dei santi Saba il Goto e Saba Stratelata nei calendari, nei sinassari e nella poesia liturgica bizantina. Grazie alla puntigliosa attenzione rivolta agli inni liturgici, la Follieri riusc\u00ec parimenti ad approfondire la tradizione della \"Passio\" di Trifena di Cizico, ma anche la produzione di \"Vitae\" come quelle di sant'Ardomio di Larissa e sant'Agrippina di Mineo. Nel corso di tali indagini agiografiche, peraltro, non trascur\u00f2 il contributo dell'archeologia e della storia dell'arte bizantina, come si evince dal richiamo alla monumentalit\u00e0 romana rintracciata nella versione greca della \"Passio\" di Sisto, Lorenzo e Ippolito e analizzata con dettagliato studio dalla Follieri. L'attenzione della studiosa per la \"communis utilitas\" la port\u00f2 anche alla redazione di un repertorio fondamentale per i cultori di innografia bizantina, l'incipitario degli inni liturgici greci: \"Initia hymnorum Ecclesiae Graecae\", raccolta in cinque volumi edita tra il 1960 e il 1965 (5 v., 6 t., Citt\u00e0 del Vaticano, Biblioteca Apostolica Vaticana, \u00abStudi e testi\u00bb 211-15bis). Il progressivo perfezionamento nel gi\u00e0 menzionato rapporto tra agiografia e innografia la indusse a prestare particolare attenzione all'opera del poeta bizantino Cristoforo Mitileneo (XI secolo), ai cui calendari in metro innografico dedic\u00f2 nel 1980 una celebrata edizione critica (\"I calendari in metro innografico di Cristoforo Mitileneo\", 2 v., Bruxelles, Societe des Bollandistes, \u00abSubsidia Hagiographica\u00bb, 63). Nel 1993 infine, produsse la monumentale edizione critica della \"Vita di san Fantino il Giovane\", un breve testo agiografico (36 pp. a stampa) al quale ella accost\u00f2 un puntualissimo commento di complessive 538 pagine.\nPaleografia greca.\nLa Follieri, grazie alle sue attente ricerche sulla documentazione manoscritta in lingua greca, antica e medievale, offr\u00ec al pubblico degli studiosi la sistematizzazione delle diverse tipologie di scrittura presenti in codici datati della Biblioteca Vaticana, con un'estesa raccolta di facsimili (\"Codices Graeci Bibliothecae Vaticanae selecti annorumque notis instructi\", [Romae] apud Bibliothecam Vaticanam 1969, \u00abExempla scripturarum\u00bb 4). Oltre a questo regesto internazionalmente diffuso e apprezzato, Enrica Follieri fu autrice di numerosi importanti contributi: nel 1974, in occasione del Congresso Internazionale di Paleografia greca di Parigi, propose per prima una sistematizzazione delle scritture minuscole librarie invalse nei secoli IX e X. Nello stesso anno del Congresso fu pubblicato un suo studio dedicato a un epigramma attribuito al monaco e pittore Tommaso di Damasco (IX sec.), dove Follieri illustr\u00f2 le caratteristiche della tipologia di scrittura utilizzata per comporre l'epigramma e per prima defin\u00ec tale scrittura \u201cminuscola agiopolita\u201d, constatando la notevole diffusione della stessa tipologia grafica in pi\u00f9 documenti redatti tra VIII e IX secolo nella Citt\u00e0 Santa, Gerusalemme. Enrica Follieri fu antesignana anche nell'individuazione e definizione della minuscola della scuola niliana, ovvero la scrittura impiegata da san Nilo da Rossano e dai suoi discepoli (X-XI sec.). \u0400 inoltre detto \u201cchiodo Follieri\u201d un segno interpuntivo presente in fonti sia orientali sia italo-meridionali (XI-XII sec.): un indicatore di pausa media sospensiva dalla forma di chiodo inclinato a sinistra.\nOpere.\nLa produzione di Enrica Follieri comprende oltre centocinquanta titoli, vedi il contributo a cura di Andrea Luzzi: \"Bibliografia di Enrica Follieri\", \u201cRivista di Studi bizantini e neoellenici\u201d 39 (2003), volume interamente dedicato al ricordo di Enrica Follieri, raccogliendo gli atti della giornata di studio svoltasi a Roma il 31 maggio 2002. Qui di seguito vengono riportate le opere principali."}
{"id": "5318277", "revid": "2196166", "url": "https://it.wikipedia.org/wiki?curid=5318277", "title": "Castello di Monreale (Sardara)", "text": "Il castello di Monreale \u00e8 un castello in rovina nel territorio del comune di Sardara, nella provincia del Sud Sardegna.\nDescrizione.\n\u00c8 situato in cima a una collina, ad un'altezza di circa 280 metri sul livello del mare. La sua posizione permette di ammirare l'intera piana del Campidano fino a Cagliari. Insieme ai castelli di Marmilla e di Arcuentu, nel 1309 segnava il confine tra il giudicato di Cagliari e quello di Arborea.\nAll'interno della cinta muraria vi era il borgo e una chiesetta intitolata a San Michele. La cinta muraria chiudeva una superficie di circa 4,6 ettari.\nIl castello di Monreale ad oggi verte in uno stato di abbandono totale. Dal 1987 al 2011 si sono susseguite nove campagne di restauro e di consolidamento che nel tempo hanno permesso di conservare meglio il monumento e di portare alla luce il villaggio sottostante la collina.\nStoria.\nLa sua datazione resta incerta e differenti sono le testimonianze che parlano del \"Castrum de Monte\" o \"Castrum Montis Regalis\" di Sardara, fregiato della qualifica di \"reale\" sin dal 1309, quando risulta concesso dal re Giacomo II di Aragona a Mariano e ad Andreotto de Bas, giudici di Arborea, e per conto di questi amministrato dal Comune di Pisa.\nSi suppone sia stato edificato tra la fine del IX e l'inizio del X secolo, subito dopo la nascita dei giudicati sardi ed in continuazione di preesistenti strutture nuragiche.\nNel 1324 si ha la prima attestazione dell'uso di Monreale come residenza regale, anno in cui Ugone II di Arborea, accampato nei pressi di Pabillonis affront\u00f2 e sconfisse in battaglia i pisani nel territorio di Sardara e Sanluri.\nLa fortezza raggiunse il massimo del suo splendore con Eleonora d'Arborea, che succedette a suo fratello Ugone III.\nDopo la disfatta nella battaglia di Sanluri (30 giugno 1409), trov\u00f2 qui rifugio l'ultimo giudice arborense Guglielmo III di Narbona.\nIl castello fu utilizzato come carcere mandamentale fino al XVII secolo."}
{"id": "5318278", "revid": "37401", "url": "https://it.wikipedia.org/wiki?curid=5318278", "title": "Chronicon (Eusebio)", "text": ""}
{"id": "5318288", "revid": "123164067", "url": "https://it.wikipedia.org/wiki?curid=5318288", "title": "Campionati mondiali juniores di sci nordico 2015", "text": "I campionati mondiali juniores di sci nordico 2015 si sono svolti dal 1\u00ba febbraio all'8 febbraio 2015 ad Almaty, in Kazakistan. Si sono disputate competizioni nelle diverse specialit\u00e0 dello sci nordico: combinata nordica, salto con gli sci e sci di fondo.\nA contendersi i titoli di campioni mondiali juniores sono stati i ragazzi e le ragazze nati tra il 1995 e il 1999. \nRisultati.\nUomini.\nCombinata nordica.\nIndividuale 10km.\n4 febbraio\nTrampolino: Gorney Gigant HS106\nFondo: 10\u00a0km\nIndividuale 5km.\n6 febbraio\nTrampolino: Gorney Gigant HS106\nFondo: 5\u00a0km\nGara a squadre.\n7 febbraio\nTrampolino: Gorney Gigant HS106\nFondo: 4x5\u00a0km\nSalto con gli sci.\nTrampolino normale.\n5 febbraio\nTrampolino: Gorney Gigant HS106\nGara a squadre.\n7 febbraio\nTrampolino: Gorney Gigant HS106\nSci di fondo.\nSprint.\n3 febbraio\nTecnica classica\n10 km.\n4 febbraio\nTecnica libera\nSkiathlon.\n6 febbraio\n10km tecnica classica - 10km tecnica libera\nStaffetta 4x5 km.\n8 febbraio\nDonne.\nSalto con gli sci.\nTrampolino normale.\n5 febbraio\nTrampolino: Gorney Gigant HS106\nGara a squadre.\n7 febbraio\nTrampolino: Gorney Gigant HS106\nSci di fondo.\nSprint.\n3 febbraio\nTecnica classica\n5 km.\n4 febbraio\nTecnica libera\nSkiathlon.\n6 febbraio\n5km tecnica classica - 5km tecnica libera\nStaffetta 4x3,3 km.\n8 febbraio"}
{"id": "5318296", "revid": "287204", "url": "https://it.wikipedia.org/wiki?curid=5318296", "title": "Nash LaFayette", "text": "La LaFayette \u00e8 un'autovettura prodotta dalla Nash Motors dal 1934 al 1940. Il modello, nel corso della commercializzazione, ebbe nomi differenti. Dal 1934 al 1936 fu denominata semplicemente LaFayette, nel 1937 venne commercializzata come Nash LaFayette 400 e dal 1938 al 1940 come Nash LaFayette. Il nome della vettura richiamava la casa automobilistica LaFayette Motors Corporation, che fu acquistata dalla Nash nel 1924.\nStoria.\n1934 - 1936: la LaFayette.\nIl telaio era caratterizzato da un passo di 2.870 mm. Il modello aveva installato un motore a otto cilindri in linea e valvole laterali da 3.569 cm\u00b3 di cilindrata avente un alesaggio di 82,6 mm e una corsa di 111,1 mm, che erogava 75 CV di potenza. La frizione era monodisco a secco, mentre il cambio era a tre rapporti. La trazione era posteriore. I freni erano meccanici sulle quattro ruote.\nNel 1935 la potenza del motore crebbe a 80 CV. Nel 1936 venne invece aggiornata la linea. La potenza aument\u00f2 nuovamente raggiungendo gli 83 CV. Nell'occasione, i freni diventarono idraulici.\n1937: la Nash LaFayette 400.\nCon gli aggiornamenti del 1936, la LaFayette e la 400 si assomigliavano troppo esteticamente. Cos\u00ec fu deciso di \"unificare\" i due modelli con il lancio di una nuova vettura a cui fu dato il nome di LaFayette 400. Il nuovo modello aveva installato un motore a sei cilindri in linea da 3.848 cm\u00b3 e 90 CV avente un alesaggio di 85,7 mm e una corsa da 111,1 mm. Il passo fu aumentato a 2.972 mm.\n1938 - 1940: Nash LaFayette.\nNel 1938 il modello fu rinominato Nash LaFayette. Il motore rest\u00f2 immutato tranne che per la potenza, che raggiunse i 95 CV. La linea fu aggiornata.\nNel 1939 la linea fu modificata nuovamente. Nell'occasione, la potenza del motore crebbe a 99 CV. Nel 1940 la vettura fu oggetto di un nuovo facelift. La LaFayette usc\u00ec di produzione nel 1941 venendo sostituita dalla 600. "}
{"id": "5318314", "revid": "1516566", "url": "https://it.wikipedia.org/wiki?curid=5318314", "title": "Super Sanremo 2015", "text": "Super Sanremo 2015 \u00e8 un album compilation pubblicato il 12 febbraio 2015, in concomitanza con il Festival di Sanremo 2015.\nSi tratta dell'unica raccolta ufficiale legata alla 65\u00aa edizione della manifestazione ed \u00e8 composta da due dischi.\nIl primo disco include i brani proposti in gara da 17 dei 20 partecipanti alla sezione Campioni (sono esclusi infatti i brani proposti da Dear Jack, Alex Britti e Bianca Atzei) e tre brani delle nuove proposte; il secondo disco include invece 15 dei brani presentati dai Campioni nella serata delle cover ed i restanti 5 brani interpretati dalle Nuove Proposte. Nel disco non sono presenti le cover: \"Ti sento\" di Annalisa, \"Rose rosse\" di Raf, \"Se telefonando\" di Nek, \"Vivere\" di Malika Ayane e \"Io mi fermo qui\" di Alex Britti, che comunque partecipa alla cover \"Ciao amore ciao\" eseguita da Bianca Atzei."}
{"id": "5318320", "revid": "1543377", "url": "https://it.wikipedia.org/wiki?curid=5318320", "title": "Dramatical Murder", "text": " \u00e8 una visual novel di genere yaoi ad ambientazione futuristica.\nTrama.\nLa storia si svolge in un futuro molto lontano, un'epoca in cui il \"Rhyme\", un gioco di combattimenti virtuali, \u00e8 incredibilmente popolare. \u00c8 molto diffusa anche la presenza degli \"Allmate\", delle intelligenze artificiali. Aoba vive una vita ordinaria, lavora in un negozio e abita assieme alla nonna Tae sull'isola di Midorijima. Non \u00e8 interessato al Rhyme e non appartiene a nessuna banda. Un giorno per\u00f2, quando si trova coinvolto nelle misteriose sparizioni che tormentano la citt\u00e0, inizia ad indagare sui misteri dell'isola, allo scopo di proteggere la sua vita quotidiana.\nAmbientazione.\nIn un prossimo futuro, l'imprenditore Tatsuo Toue ha costruito sull'isola di una comunit\u00e0 esclusiva a cui accedono solo vip e persone d'\u00e9lite: Platinum Jail. La popolazione autoctona, grazie al potere di Toue, \u00e8 stata segregata in un fatiscente ghetto: il vecchio Distretto Residenziale.\nPersonaggi.\nAltri personaggi.\nUsagimodoki (\u30a6\u30b5\u30ae\u30e2\u30c9\u30ad \"Usagimodoki\"), poi chiamato Midori (\u7dd1 \"Midori\") in \"DRAMAtical Murder Drama CD Vol. 4 \u2013 noiz\" \nMedia.\nManga.\nIspirato alla serie \u00e8 uscito nel 2012 anche un adattamento manga, con le illustrazioni di Torao Asada. \"DRAMAtical Murder\" \u00e8 pubblicato da Enterbrain sulla rivista \"B's-Log Comic\".\nAnime.\nIl gioco \u00e8 stato adattato nel 2014 in una serie anime, dai contenuti ben mitigati rispetto all'originale; ne \u00e8 esempio il genere: se \u00e8 yaoi il videogioco, nell'anime l'esperienza omosessuale scompare o viene appena suggerita. \nLa sigla di apertura \u00e8 \"SLIP ON THE PUMPS\" cantata dai GOATBED, la sigla di chiusura (per gli episodi dall'1 al 6, e per l'11) \u00e8 \"BOWIE KNIFE\" cantata sempre dai GOATBED. Per gli episodi dal 7 al 10, e per il 12, le sigle di chiusura sono cantate dagli artisti che hanno cantato anche le canzoni finali delle varie route di \"DRAMAtical Murder re:connect\"; \"BY MY SIDE\" e \"Lullaby Blue\" di Kanako It\u014d rispettivamente per l'episodio 7 e 9, \"Felt\" di Seiji Kimura per l'episodio 8, \"Soul Grace\" dei VERTUEUX per l'episodio 10, \"Angels\" (\u5929\u4f7f\u9054) dei GOATBED per l'episodio finale. \nUn DVD/Blu-ray \u00e8 stato pubblicato il 24 dicembre 2014 contenente tutti i 12 episodi. Assieme alla colonna sonora originale e un drama CD intitolato \"Welcome to Dramatical Tea Shop Cyan Moon\" (\u30c9\u30e9\u30de\u30c6\u30a3\u30ab\u30eb\u55ab\u8336 \u30fb \u30b7\u30a2\u30f3\u30e0\u30fc\u30f3\u3078\u3088\u3046\u3053\u305d \"Dramatical Kissa Cyan Moon he Y\u014dkoso\"), \u00e8 incluso anche l'OAV dal titolo \"Data_xx_Transitory \"che presenta le fini cattive del gioco."}
{"id": "5318326", "revid": "1342115", "url": "https://it.wikipedia.org/wiki?curid=5318326", "title": "Gabriele Salerno", "text": "Biografia.\nGi\u00e0 membro del Comitato Centrale del Partito Socialista Italiano di Torino dal 1978, assessore regionale in Piemonte per l'Ambiente e l'Energia, segretario regionale del Psi piemontese e consigliere regionale in Piemonte negli anni '80, \u00e8 stato deputato per tre legislature dalla IX all'XI legislatura della Repubblica Italiana (complessivamente rimane a Montecitorio dal 1983 al 1994). \u00c8 stato promotore di varie battaglie e proposte di legge per la tutela dell\u2019ambiente, fondatore e presidente della fondazione Oltre l\u2019Et\u00e0, centro studi di iniziativa sociale a favore delle persone anziane. \nSuccessivamente \u00e8 segretario provinciale della federazione del Psi della citt\u00e0 metropolitana di Torino."}
{"id": "5318329", "revid": "1573940", "url": "https://it.wikipedia.org/wiki?curid=5318329", "title": "Chiesa di San Ponziano (Spoleto)", "text": "La chiesa di San Ponziano si trova sul \"colle Ciciano\", nell'immediata periferia di Spoleto, a pochi metri dalla chiesa di San Salvatore; \u00e8 ben visibile dalla strada statale che congiunge Foligno e Terni; fa parte di un complesso monastico comprendente un monastero, abitato dalle Canonichesse regolari lateranensi di Sant\u2019Agostino, e una \"Casa d'accoglienza\". L'intero complesso \u00e8 intitolato a san Ponziano, patrono della citt\u00e0.\nLa tradizione.\nSecondo la tradizione agiografica, le cui opere sono databili fra il V e VI secolo, un giovane spoletino di nome \"Ponziano\", discendente da un'agiata famiglia di decurioni, venne sepolto in questo luogo nell'anno 175, dopo essere stato decapitato presso il ponte Sanguinario.\nIl suo martirio, avvenuto durante le persecuzioni dei cristiani ordinate dall'imperatore Marco Aurelio, nel tempo si \u00e8 arricchito di molte leggende: pare che i leoni all'interno dell'anfiteatro di Spoleto non lo assalirono, ma gli leccarono i piedi; che i carboni ardenti sui quali fu costretto a camminare non gli arrecarono alcun danno; che, chiuso in carcere senza cibo n\u00e9 acqua, venne soccorso dagli angeli che gli portarono gli alimenti necessari. Infine, sottoposto a decapitazione, pare che la sua testa rimbalzando abbia percorso un lungo tratto fino ad arrivare sul \"colle Ciciano\", dove zampill\u00f2 una fonte d'acqua purissima e dove poi sarebbero state costruite la tomba e la chiesa romanica a lui dedicata. Si narra ancora che durante il martirio una scossa di terremoto fece tremare la citt\u00e0, ma senza provocare gravi conseguenze; cos\u00ec Ponziano fu considerato protettore dai terremoti e gli venne attribuita una tranquillizzante profezia: \"Spoleto tremer\u00e0 ma non croller\u00e0\". \nIl sepolcro fu subito circondato da particolare venerazione. Successivamente beatificato, Ponziano divenne il patrono di Spoleto.\nLa sua festa liturgica venne fissata il 14 gennaio, probabile giorno della sua morte.\nIl culto crebbe progressivamente, tanto che nel 966 il vescovo di Utrecht \"Baldrico\", passando a Spoleto di ritorno da Roma, port\u00f2 via alcune reliquie, parte delle ossa e un braccio. Fu cos\u00ec che il culto del santo si diffuse anche nella citt\u00e0 olandese, che ugualmente lo elesse patrono.\nLa sua venerazione conobbe nuova fortuna in occasione di un altro terremoto avvenuto nel 1703, esattamente il 14 gennaio. Gli effetti disastrosi, subiti da molte citt\u00e0 umbre e abruzzesi, non riguardarono Spoleto se non in minima parte. Questo episodio colp\u00ec grandemente la popolazione, che non esit\u00f2 ad attribuire il prodigio al martire cittadino. In occasione della riparazione del palazzo comunale dai danni provocati delle scosse, gli venne dedicata l'intera cappella interna in cui anticamente erano effigiati tutti i principali protettori della citt\u00e0.\nOgni anno il 14 gennaio l'urna contenente il cranio di San Ponziano viene portata in processione al Duomo di Spoleto per le celebrazioni, e vi rimane esposta fino alla domenica successiva. Tra i cittadini spoletini si \u00e8 mantenuta l'usanza di non tagliare in quei giorni il pane con il coltello per non rinnovare il gesto compiuto dal boia con la spada in occasione del martirio.\nStoria.\nLa chiesa.\nNel X secolo il luogo, noto come \"cenobium beatissimi martyris Pontiani; sacratissimum cymiterium\", era custodito da monache \"penitenti\", tra loro una certa \"Sincleta\", e da alcuni monaci siriani dislocati in grotte e anfratti lungo le pendici del Monteluco. Raccoglieva sepolture di pi\u00f9 martiri, come documentato da un gruppo di sarcofagi tuttora conservati nella cripta.\nLa chiesa quindi venne edificata fra il XI e XIII secolo, su un'area cimiteriale paleocristiana, fuori dalle mura cittadine, in stile romanico.\nNei pressi erano sorti altri due importanti edifici religiosi: in alto la \"pieve di san Michele Arcangelo\", oggi ridotta ad un rudere, e pi\u00f9 in basso la \"chiesa di san Concordio\", attuale \"chiesa di san Salvatore\". In questo sistema di chiese, studi recenti hanno individuato l'area religiosa del Ducato di Spoleto, ipotesi rafforzata dal recente ritrovamento di una lastra tombale su uno dei sarcofagi sistemati in cripta: sopra ha inciso un nome longobardo, \"Agipertus\"; si tratta del primo longobardo spoletino archeologicamente accertato.\nLa chiesa ha subito negli anni pesanti rimaneggiamenti interni, il pi\u00f9 importante nel 1788 quando venne ristrutturata completamente dal giovane architetto romano Giuseppe Valadier secondo il nuovo gusto neoclassico, ma mantenendo inalterato l'esterno romanico.\nNel 1805 il papa Pio VII effettu\u00f2 personalmente una ricognizione delle reliquie del santo, il teschio venne poi collocato in un'urna d'argento.\nIl monastero.\nL'edificazione del monastero in origine benedettino, prima maschile e poi femminile, risale circa all'anno 1000. Da esso dipendevano numerose chiese, dislocate su un vasto territorio, tra esse la chiesa di san Pietro; inevitabili i conflitti con l'ordinario diocesano.\nVi confluivano piccole comunit\u00e0 religiose soppresse per problemi di spazio o per problemi economici. Le comunit\u00e0 ospitate furono numerose, tra loro le agostiniane di vocazione eremitica provenienti da Montefalco, e altre provenienti dai romitori sul Monteluco, abbandonati per la loro scomodit\u00e0. Quindi fra il Trecento e il Quattrocento vi coabitavano due ordini monastici: le \"benedettine\" e le \"agostiniane\". Nello stesso periodo chiesa e monastero subirono ingenti danni a causa di guerre civili; le benedettine, non sentendosi pi\u00f9 al sicuro in una struttura cos\u00ec isolata, fuori dalle mura cittadine, nel 1392 ottennero la cura dell\"'ospedale di san Matteo\" eretto nel 1227.\nNel 1520 arrivarono le clarisse che imposero alle religiose di san Ponziano, soggette fino ad allora ad una clausura moderata, l'adozione di una clausura rigida, espressamente ordinata da Papa Leone X. Per rispettare le nuove disposizioni le religiose si riservarono l'uso del coro e della cripta cui venne murato l'accesso. I fedeli, non potendo pi\u00f9 recarvisi a pregare, si rivolgevano alle monache che svolgevano funzioni di mediatrici.\nIl passaggio da una regola all'altra, le soppressioni delle comunit\u00e0, i trasferimenti delle religiose, erano spesso movimenti dettati da interessi economici di estranei.\nIl monastero contava molte opere d'arte e suppellettili sacre, beni di propriet\u00e0 delle monache via via ospitate, che erano solite portare con s\u00e9 i beni mobili. Il tutto fu alienato nel 1810 dopo la soppressione napoleonica. Tra gli oggetti sacri si trovava una bellissima bibbia miniata, databile intorno al 1080, attualmente conservata alla biblioteca civica di San Daniele del Friuli.\nNel 1860 chiesa e monastero divennero propriet\u00e0 comunale, venduta poi a privati nel 1899; le religiose, che intanto avevano continuato ad abitarci, ne tornarono in possesso alcuni anni pi\u00f9 tardi.\nDal 1905 \u00e8 abitato dalle canoniche regolari lateranensi di sant'Agostino, precedentemente ospitate presso il monastero della Stella.\nAl suo interno \u00e8 custodito il teschio del santo martire.\nDescrizione.\nLa chiesa.\nI lavori di ristrutturazione del Valadier mantennero l'aspetto romanico della struttura esterna e della cripta.\nLa facciata \u00e8 disegnata da archetti pensili che si ritrovano nel timpano, forse riedificato nel XIV secolo, e ornato con animali scolpiti e fasce di mosaico in porfido e serpentino. La colonna di sinistra \u00e8 stata ricostruita negli anni ottanta, volutamente con materiale moderno. \nIl portale \u00e8 ornato di inserti musivi e alla base degli stipiti presenta due leoni; del rosone, fiancheggiato da due piccole bifore, rimangono solo la cornice quadrata ed i rilievi degli evangelisti con le relative inscrizioni, sculture simili a quelle della facciata della chiesa di san Pietro.\nL'architrave, tra tondi raffiguranti l'Agnus Dei, un'aquila e un leone di origine cosmateca, reca la seguente iscrizione: \"A te che entri la pace, a te che preghi la grazia che meriti; ricordati che sei fango e diventerai cenere; ricevi il perdono supplicato tra gemiti e lacrime\". \nIl campanile \u00e8 antico, almeno fino all'altezza della seconda cornice, innalzato su una torre di avvistamento posta in posizione strategica a controllare il diverticolo della Via Flaminia.\nL'interno \u00e8 il risultato del totale rinnovamento del 1788 che ridusse molto la lunghezza della chiesa per ricavarvi il coro. La primitiva tribuna \u00e8 distinta in tre absidi, ornate di pilastri e di archetti. \u00c8 a tre navate; il presbiterio e la navata centrale conservano ancora il pavimento settecentesco a quadrelle in cotto. Nell'altare maggiore una pala di Francesco Appiani: \"Decapitazione di S. Ponziano\". Ai lati tele settecentesche dipinte da artisti locali. La navata di destra custodisce le spoglie della beata Marina di Spoleto.\n\u00c8 presente un organo del XVIII secolo restaurato nel 2011.\nLa cripta.\nSotto il coro si trova la cripta distinta in cinque navatelle con altrettante piccole tribune semicircolari, struttura simile ad altre cripte spoletine situate nella chiesa di San Sabino e nella basilica di San Gregorio Maggiore. Le colonne utilizzate nella navata centrale sono diverse tra loro, chiaramente materiali di spoglio; la colonna anteriore destra \u00e8 montata al contrario, con il capitello in basso.\nCustodisce all'interno vari resti: sarcofagi, tra cui quello che conteneva i resti di Ponziano, guglie, colonne.\nNumerosi gli affreschi realizzati tra il XIV e il XV secolo: nella prima navata a sinistra un primo affresco molto lacunoso in cui si vede solo la figura di san Sebastiano; \"san Bernardino da Siena e san Ponziano\" datato 1481; \"Madonna col bambino in trono\" affiancata da \"san Sebastiano e san Rocco\" (quest'ultimo datato 1479) e in basso figure di oranti, altre due \"Madonna col bambino\" (la seconda datata 1478), san Ponziano. Tutti questa affreschi sono quattrocenteschi se si eccettua la Madonna col Bambino al centro che \u00e8 trecentesca.\nNell'abside della navata centrale troviamo un trecentesco \"Cristo in croce\" con una croce disegnata a Y, forse per motivi prospettici, con Maddalena e Maria, aggiunte in epoca posteriore. Nella quarta navata \u00e8 raffigurata la \"Trinit\u00e0\" con al lato destro due santi e sulla volta quattro angeli, tutti affreschi del Trecento.\nNell'ultima navata destra \u00e8 raffigurato \"San Michele Arcangelo con due oranti\" del Maestro di Fossa, realizzato con polvere d'oro e polvere di lapislazzulo nella prima met\u00e0 del Trecento.\nDietro una colonna un affresco quattrocentesco, probabilmente del Maestro di Eggi. Sul retro ancora una Madonna col Bambino quattrocentesca.\nSulla sinistra della cripta v'\u00e8 una grata dalla quale le suore di clausura possono seguire le celebrazioni eucaristiche.\nCasa religiosa di ospitalit\u00e0 San Ponziano.\nIl complesso comprende una \"casa d'accoglienza\" che occupa alcuni locali del monastero. \u00c8 una moderna struttura ricettiva che mette a disposizione degli ospiti mini appartamenti, camere, ristorante, bar e sala conferenze."}
{"id": "5318331", "revid": "599013", "url": "https://it.wikipedia.org/wiki?curid=5318331", "title": "Silvestro Ferrari", "text": "Biografia.\nEsponente della Democrazia Cristiana, viene eletto deputato per tre volte a partire dal 1976. Dal 1981 al 1983 \u00e8 sottosegretario al ministero delle partecipazioni statali durante i governi Spadolini I, Spadolini II e Fanfani V\nDopo la morte, avvenuta nel 1986, viene sostituito alla Camera dei Deputati da Ettore Palmiro Pedroni."}
{"id": "5318333", "revid": "1873017", "url": "https://it.wikipedia.org/wiki?curid=5318333", "title": "Passai", "text": "Passai \u00e8 il nome di un'antica forma dello Shorin-ryu, da cui vengono fatti risalire molti kata dei moderni stili di Karate. Molti kata infatti contengono nel nome la parola \u201cbassai\u201d o \u201cpassai\u201d.\nStoria.\nQuesta forma \u00e8 stata usata e praticata in molte culture marziali, tra cui quelle di Okinawa, Giappone e Corea. Le origini di questa forma sono oscure e ci sono diverse teorie sulla sua storia.\nOrigine cinese.\nQuesta forma avrebbe pi\u00f9 di 400 anni: lo dimostrerebbe una rappresentazione su seta, la cui et\u00e0 sarebbe stata confermata da una datazione al carbonio [inserire note a sostegno di ci\u00f2].\nAkio Kinjo pensa che la forma Passai sia collegata agli stili di Kung-Fu del Leopardo e del Leone, dato che alcune sequenze assomigliano allo stile del Leopardo (ad esempio la mossa iniziale di blocco e attacco in posizione a gambe incrociate) mentre altre sono pi\u00f9 simili allo stile del Leone (tipo le tecniche a mano aperta e le azioni di soggiogamento). Lo studioso del Karate di Okinawa Akio Kinjo sostiene che il nome deriva dalla grafia cinese \u201cbaoshi\u201d che significa \u201cleopardo-leone\u201d e che si pronuncia \u201cba-sai\u201d o \u201cpa-sai\u201d in alcuni dialetti cinesi.\nAltri storici hanno sottolineato la somiglianza tra varie parti del Passai e il Kung Fu \u201cWu Xing Quan\u201d (dei cinque elementi).\nUn'altra teoria sul nome \u00e8 che potrebbe indicare il nome di una persona.\nPassaggio dalla Cina ad Okinawa.\nL'importazione a Okinawa di questa forma (e la codifica in kata) \u00e8 attribuita al Maestro Tode Sakugawa.\nLe versioni di Okinawa includono potenti parate e difese angolari contro attacchi provenienti da direzioni multiple.\nSecondo alcuni \u00e8 un kata elaborato e tramandato da una famiglia (\u201cPassai\u201d infatti \u00e8 il nome di una famiglia di Okinawa [inserire note a sostegno di ci\u00f2]). Il creatore di questo kata era mancino [inserire note a sostegno di ci\u00f2]. Se l'esecutore conosce questo dettaglio diventano visibili molte tecniche nascoste.\nSi pu\u00f2 vedere una chiara evoluzione nelle versioni di Okinawa del kata \u201cPassai\u201d: dal \u201cMatsumura no Passai\u201d (chiamato cos\u00ec in memoria del leggendario Maestro Sokon Matsumura), al \u201cOyadomari no Passai\u201d (chiamato cos\u00ec in onore di Kokan Oyadomari, maestro di karate Tomari-te), e infine nel \u201cPassai\u201d del Maestro Anko Itosu, che ha diffuso il karate tra la popolazione di Okinawa introducendolo come materia nelle scuole.\n\u00c8 stato ulteriormente modificato da Itosu, e si pensa che costui abbia creato una versione corta del kata (Itosu no passai-sho / Koryu passai).\nLa versione del Passai dello Shorin-ryu (stile di Karate fondato dal Maestro Chosin Chibana, allievo diretto di Anko Itosu) mostra una grande rassomiglianza con Oyadomari no Passai ed \u00e8 un kata molto pi\u00f9 fluido del Bassai-dai dello Shotokan.\nSi pensa che Itosu lo abbia creato in base ad una versione del Bassai praticato nella citt\u00e0 di Shuri. Per confondere ulteriormente le acque \u201cBassai-sho\u201d in caratteri kanji \u00e8 scritto esattamente nello stesso modo di una forma cinese conosciuta come \u201cBa Ji Xiao\u201d che ha una forma contrapposta conosciuta a sua volta come \u201cBa Ji Da\u201d (dello stile Ba Ji Ch\u2019uan), quindi forse questa coppia di kata e la nomenclatura \u201cdai\u201d e \u201csho\u201d vengono dalla Cina, contrastando l'affermazione che Itosu sarebbe l'autore della maggior parte dei kata \u201csho\u201d.\nPassaggio da Okinawa al Giappone.\nIl maestro Gichin Funakoshi, diretto allievo di Itosu e fondatore dello stile Shotokan, import\u00f2 questo kata in Giappone e lo insegn\u00f2 come \u201cBassai-dai\u201d e \u201cBassai-sho\u201d.\nGli abitanti di Okinawa non avevano una spiegazione chiara del nome \u201cPassai\u201d con il quale Funakoshi potesse tradurlo in giapponese, cos\u00ec sostitu\u00ec il nome con un carattere kanji di suono simile: \u201cBassai\u201d. Questo pu\u00f2 essere letteralmente tradotto come \u201cestrarre da una fortezza\u201d o \u201crimuovere un'ostruzione\u201d. Si pensa che questo si riferisca alla potenza con la quale il kata dovrebbe essere eseguito, enfatizzando l'energia che viene generata dalle anche e dalla vita. Tuttavia non sembra che ci sia una relazione diretta tra i movimenti o l'origine del kata e il nome che gli \u00e8 stato assegnato dal giapponese.\nNel suo libro del 1922 Funakoshi nomina il kata \u201cPassai\u201d ma non fornisce i caratteri kanji che permettono di risalire al suo nome originale. Lo stesso spelling di \u201cPassai\u201d \u00e8 usato da Motobu Ch\u014dki nel 1926.\nDal 1936 Funakoshi comincia a chiamare il kata \u201cBassai\u201d, ma usa gli stessi caratteri che usava per \u201cPassai\u201d. La pronuncia cinese di quei caratteri sarebbe \u201cbassai\u201d o \u201cba-sai\u201d, e che in giapponese si pronuncerebbero \u201cBatsu-sai\u201d.\nMentre il significato giapponese di \u201cBatsu\u201d \u00e8 \u201ctirare fuori\u201d o \u201cestrarre\u201d, in cinese \u201cba\u201d pu\u00f2 significare \u201ccogliere\u201d o \u201ccatturare\u201d e \u201csai/soku\u201d significa \u201cun posto di importanza strategica\u201d o \u201cfortezza\u201d. Quindi i caratteri che usa Funakoshi per \u201cba-sai\u201d possono voler dire \u201ccogliere o catturare un posto di importanza strategica o una fortezza\u201d. Tuttavia la traduzione del 1973 del testo di Funakoshi \u201cKarate-do Kyohan\u201d riporta la spiegazione del nome della forma come \u201csfondare una fortezza del nemico\u201d.\nNello stile Shit\u014d-ry\u016b attuale compaiono vari kata derivanti dall'originale Passai: Bassai-dai, Bassai-sho, Ishimine-bassai, Matsumura-bassai, Tomari-bassai. Il fondatore dello stile, Kenwa Mabuni, infatti, era anche lui diretto allievo di Anko Itosu e grande esperto di kata, al punto che anche altri grandi maestri suoi contemporanei si rivolgevano a lui in caso di dubbi. Di conseguenza nello stile Shit\u014d-ry\u016b compare la pi\u00f9 grande variet\u00e0 di kata."}
{"id": "5318334", "revid": "37401", "url": "https://it.wikipedia.org/wiki?curid=5318334", "title": "Fiume Platani", "text": ""}
{"id": "5318335", "revid": "70813735", "url": "https://it.wikipedia.org/wiki?curid=5318335", "title": "Galleria di mina", "text": ""}
{"id": "5318340", "revid": "124090098", "url": "https://it.wikipedia.org/wiki?curid=5318340", "title": "Andrea Giacobbe", "text": "I suoi lavori prendono ispirazione dalla cultura degli anni cinquanta e incorporano elementi di fantascienza e satira. Come per il collega St\u00e9phane Sednaoui, il suo approccio alla moda \u00e8 energico e talvolta caricaturale.\nBiografia.\nAndrea Giacobbe \u00e8 nato e cresciuto a Firenze. Nel 1987 si trasferisce a Londra dove inizia a lavorare come assistente fotografo di Paolo Roversi e dove studia fotografia per tre anni al Bournemouth &amp; Poole College of Art &amp; Design. Ha cominciato la sua carriera nel 1992 dopo essersi trasferito a Parigi e ha pubblicato fotografie in varie riviste come \"Spin\", \"The Face\", \"Marie Claire\", \"Rolling Stone\", \"Vibe\", \"The New York Times Magazine\", \"Arena\" e \"Dazed\", ma \u00e8 anche noto per i ritratti di star musicali come Bj\u00f6rk, The Prodigy, P. Diddy, Trent Reznor, Beck, Marilyn Manson, The Future Sound of London, The Chemical Brothers, Damon Albarn, Billy Corgan e molti altri. Ha lavorato per le case di produzione Bandits in Francia e Propaganda Films negli Stati Uniti. Tra i suoi lavori pi\u00f9 celebri ci sono i video musicali diretti per Death in Vegas, Garbage, Atari Teenage Riot, Nine Inch Nails e Perry Farrell e le pubblicit\u00e0 per Danone, Maison Faberg\u00e9, Kodak, Evian, Goldman Sachs, Vichy Laboratoires,Nike, Coca-Cola, Diesel, Sony Ericsson, Nestl\u00e9 e il canale francese Arte. Nel 2008 realizza il suo primo cortometraggio intitolato \"Mr. Logo\"."}
{"id": "5318341", "revid": "1573940", "url": "https://it.wikipedia.org/wiki?curid=5318341", "title": "Yakumo tatsu", "text": " \u00e8 un manga \"sh\u014djo\" di Natsumi Itsuki pubblicato da Hakusensha, adattata poi in anime da Pierrot in due episodi OAV.\nTitolo.\nIl titolo, \"Yakumo Tatsu\", riprende l'omonimo componimento poetico giapponese legato alla terra di Izumo e attribuito alla creatura mitologica di Susanoo, che compose tale opera dopo aver sposato la principessa Kushinada in quelle terre.\nAnime.\nQuando Takeo Nanachi si reca assieme al gruppo di teatro dell'universit\u00e0 nell'entroterra giapponese perch\u00e9 il capo della compagnia trovi ispirazione per il prossimo spettacolo, il giovane fa conoscenza del misterioso Kuraki Fuzushi. Kuraki \u00e8 figlio dello sciamano del villaggio e per questo destinato a succedergli nel titolo di miko, questa volta nell'accezione di \u201csacerdote asessuato tramite fra d\u00e8i e uomini\u201d.\nL'arrivo della compagnia coincide con la festa del villaggio tenuta per salutare la successione di miko; preoccupato che degli stranieri possano interferire con le energie sprigionate per l'avvenimento, Kuraki cerca di scacciare l'invadente gruppo facendo pressione soprattutto su Takeo.\nQuando ormai la sceneggiatura ha preso forma nella mente del senpai Kitano, il gruppo riparte, ma un guasto alla macchina li costringe a fermarsi. Takeo torna al villaggio, ma finisce per assistere suo malgrado alla cerimonia d'iniziazione di Kuraki durante la quale il rito vuole che il giovane tagli la testa al predecessore. Kuraki, costretto all'omicidio del padre d\u00e0 la caccia all'intruso finch\u00e9 questi lo fa rinsavire.\nKuraki, turbato, apre il proprio cuore al ragazzo raccontandogli della sua condizione di figlio illegittimo e del potere che da sempre lo accompagna: il giovane infatti \u00e8 in grado di attirare i \"nen\" spiriti maligni e manipolare i pi\u00f9 deboli di quelli.\nLasciati soli i compagni di viaggio di Takeo, Kitano viene quasi ucciso dall'attrice Yasuko che non accetta di vedersi sottratto il ruolo di protagonista da una nuova favorita di Kitano. Il regista inizia a fuggire per i boschi, ma non sfugge la coltello di Yasuko che, spargendo sangue sul terreno sacro, risveglia un'antica maledizione.\nSolo grazie all'intervento congiunto di Kuraki e Takeo, lo sciamano e il figlio di una famiglia di fabbri dalle capacit\u00e0 divine e dal passato affine a quello dei Fuzushi, viene riportata la pace ad Izumo.\nDopo gli avvenimenti, Kuraki lascia la casa e il villaggio alla sorella e decide di stabilirsi a Tokyo per studiare, dove risiede anche l'amico Nanachi."}
{"id": "5318343", "revid": "767487", "url": "https://it.wikipedia.org/wiki?curid=5318343", "title": "Municipalit\u00e0 regionale della contea di Acton", "text": "La municipalit\u00e0 regionale della contea di Acton \u00e8 una municipalit\u00e0 regionale di contea localizzata nella regione di Mont\u00e9r\u00e9gie nel Qu\u00e9bec. Il capoluogo \u00e8 Acton Vale.\nCreata nel 1982, \u00e8 composta da otto comuni pi\u00f9 piccoli dotati di un po' meno di abitanti. La densit\u00e0 media \u00e8 di 26.5 per chilometro quadrato. Circa la met\u00e0 della popolazione \u00e8 concentrata nella citt\u00e0 di Acton Vale.\nSuddivisioni.\nCi sono 8 suddivisioni all'interno della RCM:\nSociet\u00e0.\nEvoluzione demografica.\nCensimento 2006\nCollegamenti esterni.\nAdiacenti contee e territori equivalenti"}
{"id": "5318348", "revid": "1125914", "url": "https://it.wikipedia.org/wiki?curid=5318348", "title": "Juan Canaverys", "text": ""}
{"id": "5318355", "revid": "125471740", "url": "https://it.wikipedia.org/wiki?curid=5318355", "title": "Conclave del 1314-1316", "text": "Il conclave del 1314\u20131316 venne convocato a seguito della morte del papa Clemente V e si tenne prima nel Palazzo Vescovile di Carpentras e poi presso la Casa dei Domenicani in Lione. \u00c8 stato uno dei pi\u00f9 lunghi conclavi della storia ed il primo della cattivit\u00e0 avignonese. La lunghezza del conclave fu dovuta ai contrasti interni del Collegio cardinalizio, diviso in tre partiti: quello degli \"italiani\", quello dei \"francesi\" e quello dei \"guasconi\".\nCardinali non partecipanti al conclave.\nL'unico cardinale non partecipante al conclave fu Egidio Colonna, arcivescovo di Bourges."}
{"id": "5318364", "revid": "117840056", "url": "https://it.wikipedia.org/wiki?curid=5318364", "title": "Al-Jurf", "text": "al-Jurf () era una localit\u00e0 del \u1e24ij\u0101z (Penisola araba), sita a 7 km a NO della citt\u00e0-oasi di Medina, nei pressi del W\u0101d\u012b al-\u02bfAq\u012bq.\nViene ricordata perch\u00e9 fu in questo villaggio, altrimenti insignificante, che stazion\u00f2 nel 632 l'esercito musulmano, prima di muovere alla volta del Bil\u0101d al-Sh\u0101m al comando di Usama ibn Zayd.\nIl nipote adottivo di fatto di Maometto pi\u00f9 tardi vi trascorse la parte finale della vita, morendovi nel 647.\nAttualmente \u00e8 inglobato dalla citt\u00e0 di Medina, di cui costituisce un sobborgo."}
{"id": "5318367", "revid": "1131186", "url": "https://it.wikipedia.org/wiki?curid=5318367", "title": "Major Movie Star", "text": ""}
{"id": "5318371", "revid": "438678", "url": "https://it.wikipedia.org/wiki?curid=5318371", "title": "Marino Bon Valsassina", "text": "Biografia.\nLaureato all'Universit\u00e0 di Bologna, ha insegnato nelle universit\u00e0 di Urbino, Pisa e Perugia. Autore di importanti saggi pubblicati sulle principali riviste specialistiche, ha scritto le voci \"Onorificenze\" e \"Titoli nobiliari\" nella \"Enciclopedia giuridica\" Treccani. Come costituzionalista ha curato con Leopoldo Elia la rassegna \"Crisi governative dal giugno 1958 al maggio 1960\", pubblicata nel 1960 su \"Giurisprudenza costituzionale\" ed \u00e8 autore di numerosi saggi inseriti nella \"Bibliografia del Parlamento\" curata dalla Camera dei deputati. Cavaliere di Malta e dell'Ordine dei Santi Maurizio e Lazzaro, \u00e8 stato presidente dell'Unione Monarchica Italiana, consigliere comunale a Roma dal 1971 al 1981, prima per l'MSI, poi come indipendente, editorialista politico a \"Il Giornale d'Italia (1901-1976)\" e a \"Il Tempo\", collaborava a numerose iniziative della destra del suo tempo tra cui la rivista internazionale \"la Destra\".\nPartecip\u00f2 con un intervento intitolato \"L'aggressione comunista all'economia italiana\" al Convegno dell'hotel Parco dei Principi, noto come il \"Convegno sulla guerra rivoluzionaria\"."}
{"id": "5318378", "revid": "46291", "url": "https://it.wikipedia.org/wiki?curid=5318378", "title": "Odontites vernus", "text": "L'odontite primaverile (nome scientifico Odontites vernus ) \u00e8 una pianta erbacea appartenente alla famiglia delle Orobanchaceae.\nEtimologia.\nIl nome generico (\"Odontites\") deriva dal greco \"odos\" o \"odontos\" (= dente, del dente). Tale nome appare per la prima volta in uno scritto di Gaio Plinio Secondo (Como, 23 \u2013 Stabiae, 25 agosto 79]), scrittore, ammiraglio e naturalista romano, e si riferisce al suo uso per il trattamento del mal di denti. L'epiteto specifico (\"vernus\") significa \"primavera, della primavera\" e fa riferimento al periodo di fioritura di questa pianta.\nIl binomio scientifico della pianta di questa voce \u00e8 stato proposto per la prima volta dal botanico, naturalista e politico belga Barth\u00e9lemy Charles Joseph Dumortier (Tournai, 3 aprile 1797 \u2013 9 giugno 1878) nella pubblicazione \"Florula belgica, opera majoris prodromus - 32; Reichb. Fl. Germ. Excurs. 359.\" del 1827.\nDescrizione.\nQueste piante raggiungono una altezza di 1 - 3 dm. La forma biologica \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Sono piante semiparassite (ossia contengono ancora clorofilla) e sono provviste di uno o pi\u00f9 austori connessi alle radici ospiti per ricavare sostanze nutritive. Tutta la pianta \u00e8 pubescente.\nRadici.\nLe radici sono tipo fittone.\nFusto.\nLa parte aerea del fusto \u00e8 ginocchiata alla base e quindi eretta e abbondantemente ramosa; la sezione \u00e8 quadrangolare e la superficie \u00e8 pubescente.\nFoglie.\nLe foglie lungo il caule sono disposte in modo opposto con portamento patente o ribattuto. Sono sessili o appena picciolate. Spesso alla fioritura sono scomparse. La forma della lamina varia da lineare a lanceolata con bordi appena dentati. Dimensione della lamina lineare: larghezza 1\u00a0mm; lunghezza 6\u00a0mm. Dimensione della lamina lanceolata: larghezza 6\u00a0mm; lunghezza 15 \u2013 20\u00a0mm.\nInfiorescenza.\nLe infiorescenze sono formate da racemi allungati spiciformi unilaterali. L'infiorescenza all'apice \u00e8 spesso pendula. Il primo paio di foglie al di sopra della coppia superiore di rami \u00e8 provvisto di fiori ascellari. Le brattee dell'infiorescenza sono lunghe 10 \u2013 13\u00a0mm e superano i fiori.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo). in genere sono pi\u00f9 o meno pentameri (ogni verticillo ha 5 elementi). Lunghezza del fiore: 8 \u2013 12\u00a0mm.\nFrutti.\nIl frutto \u00e8 del tipo a capsula deiscente; la forma \u00e8 obovata con superficie pubescente; sporge appena dal calice. I semi sono numerosi. Lunghezza della capsula: 6 \u2013 8\u00a0mm. Dimensione dei semi: 1,5\u00a0mm.\nRiproduzione.\nIn queste piante il semiparassitismo \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione.\nDistribuzione e habitat.\nFitosociologia.\nDal punto di vista fitosociologico questa specie appartiene alla seguente comunit\u00e0 vegetale:\nSistematica.\nLa famiglia di appartenenza della specie (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Odontites\" \u00e8 distribuito soprattutto in Europa con una trentina di specie di cui 7 sono presenti nella flora spontanea italiana.\nFilogenesi.\nLa classificazione tassonomica del \"Odontites vernus\" \u00e8 in via di definizione in quanto fino a poco tempo fa il suo genere apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" (trib\u00f9 Rhinantheae).\nIl numero cromosomico per questa specie \u00e8: 2n = 40.\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nUna specie molto simile a quella di questa voce \u00e8 \"Odontites vulgaris\" . Si distingue per i seguenti caratteri: il portamento \u00e8 pi\u00f9 alto (fino a 50\u00a0cm); la forma delle brattee dell'infiorescenza \u00e8 ampiamente lanceolata con bordi densamente seghettati e sono lunghe pi\u00f9 di 13\u00a0mm (generalmente superano i fiori); il primo paio di foglie al di sopra della coppia superiore di rami non \u00e8 provvista di fiori ascellari. Il portamento di questa specie \u00e8 di tipo autunnale. L'habitat tipico per questa pianta sono gli ambienti umidi.\nAltre notizie.\nLa odontite primaverile in altre lingue \u00e8 chiamata nei seguenti modi:"}
{"id": "5318379", "revid": "199745", "url": "https://it.wikipedia.org/wiki?curid=5318379", "title": "Odontite primaverile", "text": ""}
{"id": "5318400", "revid": "287204", "url": "https://it.wikipedia.org/wiki?curid=5318400", "title": "Tour Down Under 2015", "text": "Il Tour Down Under 2015, diciassettesima edizione della corsa, valido come prima prova dell'UCI World Tour 2015, si svolse in sei tappe, dal 20 al 25 gennaio 2015, su un percorso di complessivi 812,3\u00a0km con partenza da Tanunda e arrivo ad Adelaide, Australia. Si impose l'australiano Rohan Dennis che concluse la gara in 19h15'18\", alla media di 42,186\u00a0km/h.\nConclusero la gara 122 ciclisti."}
{"id": "5318402", "revid": "123725837", "url": "https://it.wikipedia.org/wiki?curid=5318402", "title": "Norwegian Epic", "text": "La Norwegian Epic \u00e8 una nave da crociera della compagnia di navigazione Norwegian Cruise Line.\nStoria.\nOrdinata nel 2006 fu consegnata il 17 giugno 2010, al momento dell'entrata in servizio era la terza nave pi\u00f9 grande del mondo dopo la Oasis of the Seas e la Allure of the Seas, nel 2015 \u00e8 passata al sesto posto, preceduta anche dalla Quantum of the Seas, dalla Anthem of the Seas e dalla Norwegian Escape. Nel 2016 \u00e8 stata superata anche dalla Harmony of the Seas.\nLa Norwegian Epic opera nei Caraibi (soprattutto orientali) nel periodo invernale, mentre nel periodo estivo viene trasferita nel Mar Mediterraneo. Inizialmente aveva base a Miami ma si \u00e8 deciso il suo trasferimento a partire da aprile 2015 nel porto di Barcellona."}
{"id": "5318409", "revid": "1347902", "url": "https://it.wikipedia.org/wiki?curid=5318409", "title": "Repubblica Democratica del Madagascar", "text": ""}
{"id": "5318411", "revid": "965985", "url": "https://it.wikipedia.org/wiki?curid=5318411", "title": "Hey Jupiter (EP)", "text": ""}
{"id": "5318416", "revid": "2184720", "url": "https://it.wikipedia.org/wiki?curid=5318416", "title": "Vera von Falkenhausen", "text": "Biografia.\nVera von Falkenhausen ha studiato filologia bizantina presso l'Universit\u00e0 di Monaco di Baviera, conseguendovi anche il dottorato nel 1966 con Hans-Georg Beck. Dal 1968 al 1970 \u00e8 stata Fellow presso il Dumbarton Oaks Center for Byzantine Studies a Washington DC. Dal 1970 \u00e8 membro dell'Istituto Storico Germanico di Roma. Ha insegnato Storia e Filologia bizantina dal 1974, dapprima all'Universit\u00e0 di Pisa, poi all'Universit\u00e0 della Basilicata e infine all'Universit\u00e0 di Tor Vergata. Dal 2007 \u00e8 professore emerito.\nNella sua ricerca si \u00e8 occupata dei vari aspetti della dominazione bizantina in Italia meridionale e in Sicilia. L'analisi e l'edizione degli scritti greci occupano un vasto spazio della sua produzione academica. Dal 2006 ha curato, per l'Associazione Nazionale per il Mezzogiorno d'Italia, l'Archivio storico per la Calabria e la Lucania, che \u00e8 stato fondato nel 1931 da Paolo Orsi e Umberto Zanotti Bianco. \u00c8 anche componente, dal 2004, del comitato scientifico della rivista di ricerche bizantinistiche \"Nea Rhome\". \nNel triennio 2010-2012 \u00e8 stata presidente dell'Associazione italiana di studi bizantini."}
{"id": "5318427", "revid": "767487", "url": "https://it.wikipedia.org/wiki?curid=5318427", "title": "Kimberley Locke", "text": "Biografia.\nKimberley Locke \u00e8 nata in Tennessee; tra le sue influenze musicali vi sono Whitney Houston, Patti LaBelle, Janet Jackson e Diana Ross.\nNel 2002 partecipa alla seconda stagione del programma musicale televisivo \"American Idol\", dove si classifica terza alle spalle di Ruben Studdard e Clay Aiken. \nNel settembre 2003 firma un contratto con la Curb Records e quindi pubblica, nel maggio 2004, il suo album d'esordio \"One Love\", contenente i singoli \"8th World Wonder\", \"Wrong\" e \"I Could\".\nDopo il singolo \"Change\" (gennaio 2007), nel maggio 2007 ha pubblicato il suo secondo album.\nPubblica un album natalizio digitale nello stesso anno 2007.\nSempre nel 2007 ha partecipato al reality show \"Celebrity Fit Club\".\nScinde il contratto con la Curb nel 2009 e si \"accasa\" alla Dream Merchant 21, etichetta facente riferimento a Randy Jackson. Pubblica quindi il singolo \"Strobelight\" nell'aprile 2010."}
{"id": "5318430", "revid": "1543377", "url": "https://it.wikipedia.org/wiki?curid=5318430", "title": "Francesco Durante (scrittore)", "text": "Biografia.\nNato sull'isola di Capri, trascorse infanzia e adolescenza in Friuli e si laure\u00f2 in letteratura italiana all'Universit\u00e0 di Padova. \nLa sua carriera di scrittore inizi\u00f2 nel 1974 quando venne assunto come giornalista dal quotidiano \"Messaggero Veneto\" di Udine; prosegu\u00ec quindi nelle redazioni dei quotidiani \"Il Piccolo\" di Trieste e \"Il Mattino\" di Napoli dove lavor\u00f2 prima come cronista, poi come inviato e articolista. \nNegli anni ottanta, ormai giornalista affermato, divent\u00f2 redattore capo di tre periodici femminili: \"Grazia\", \"D - la Repubblica delle donne\" e \"Marie Claire\". Tra il 2001 e il 2012 fu a capo della redazione di Napoli del quotidiano \"Corriere del Mezzogiorno\".\nTra il 1988 e il 1992 ricopr\u00ec anche il ruolo di direttore editoriale della Casa Editrice Leonardo di Leonardo Mondadori. \nInsegn\u00f2 Cultura e Letteratura degli Italiani d'America all'Universit\u00e0 Suor Orsola Benincasa di Napoli, dopo essere stato docente di Letteratura Comparata all'Universit\u00e0 di Salerno. \nFece parte del comitato scientifico della rivista \u201cAltreitalie\u201d e fu \u201cJoseph G. Astman distinguished conference scholar\u201d di Hofstra University.\nApprezzato anche come traduttore dall'inglese sono sue le versioni italiane di sette libri di John Fante, dei primi due romanzi di Bret Easton Ellis, delle poesie di Raymond Carver, di scritti vari di William Somerset Maugham, William Dean Howells, Bayard Taylor, George Arnold, Dan Fante. \nNel 2001 e 2005 pubblic\u00f2 con Mondadori i due volumi della prima storia e antologia completa della letteratura italoamericana dal titolo \"Italoamericana. Storia e letteratura degli italiani negli Stati Uniti\", che Robert Viscusi, presidente della Italian American Writers Association, ha definito \u201cuna bomba atomica nel campo degli studi italoamericani\u201d.\nNel 2003 la Mondadori lo nomin\u00f2 curatore di due \u201cMeridiani\u201d: \u201cRomanzi e racconti\u201d di John Fante (2003) e \u201cOpere\u201d di Domenico Rea (2005). \nPer il teatro, cur\u00f2 con il regista Davide Livermore \u201cItaloamericana\u201d, uno spettacolo tratto dal suo omonimo libro andato in scena al Teatro Gobetti di Torino nel novembre 2011 con gli attori Sax Nicosia e Tony Laudadio, e il recital musicale \u201cUna notte a Little Italy\u201d (Teatro Sancarluccio, Napoli 2014), con l'attore Tony Laudadio e i musicisti Federico Odling e Vittorio Ricciardi.\nNel 2013 gli venne affidato l'incarico di Direttore Artistico del Festival Salerno Letteratura, incarico che ha mantenuto fino alla sua scomparsa. Nel 2013 dette vita anche al Premio Salerno libro d'Europa, attribuito da allora ogni anno scrittori europei con meno di quarant'anni d'et\u00e0. Fu anche membro dello staff dei curatori del Festival delle Generazioni di Firenze e presidente della giuria del Premio Letterario \u201cJohn Fante\u201d annesso al Festival \u201cIl dio di mio padre\u201d di Torricella Peligna. \nNegli ultimi anni pubblic\u00f2 fra l'altro due libri di successo su Napoli:\u201cScuorno (vergogna)\u201d e \u201cI napoletani\u201d, nonch\u00e9, con Rudolph J. Vecoli, \u201cOh Capitano! La vita favolosa di Celso Cesare Moreno in quattro continenti,1831-1901\u201d.\nNel gennaio del 2016 entr\u00f2 a far parte dell'Oplepo, l'Opificio di Letteratura Potenziale.\n\u00c8 morto a Capri il 3 agosto 2019 all'et\u00e0 di 66 anni."}
{"id": "5318434", "revid": "297059", "url": "https://it.wikipedia.org/wiki?curid=5318434", "title": "Teodicea babilonese", "text": "Con il titolo moderno di Teodicea babilonese si indica, a partire da Wilfred G. Lambert che lo ha utilizzato nel 1960, un testo redatto in lingua accadica rinvenuto incompleto in una dozzina di tavole e frammenti nella biblioteca reale del palazzo del re Assurbanipal (A\u0161\u0161ur-b\u0101ni-apli) a Ninive, capitale dell'impero assiro e in due frammenti recuperati a Sippar. Lambert ritiene di datarlo intorno all' XI secolo a.C.\nDescrizione.\nIl testo \u00e8 in XXVII strofe, composte di undici versi ognuna, questi raggruppati in cinque distici e un verso soprannumerario in posizione libera.\nI versi del poema seguono la tecnica dell'acrostico, i versi di ogni strofa iniziano infatti con la stessa sillaba finendo per costituire una frase di ventisette sillabe che si pu\u00f2 ricostruire anche per le strofe mancanti:\n\"a-na-ku sa-ag-gi-il-ki-[i-na-am-u]b-bi-ib-ma-a\u0161-ma-\u0161u ka-ri-bu \u0161a i-li \u00fa \u0161ar-ri\"\n\u00abIo, Saggil-kinam-ubbib, il sacerdote incantatore, adoro il dio e il re\u00bb\nLe strofe seguono un dialogo pacato tra il \"Sofferente\" e il suo \"Amico\", i quali conversano sulla natura del male nel mondo e sulla \"giustizia degli d\u00e8i\". Il Sofferente osserva come non ci sia alcuna giustizia nel mondo: il potente opprime il pi\u00f9 debole, il ricco il pi\u00f9 povero, e gli d\u00e8i si disinteressano di coloro che li onorano cercandone la giustizia. L'Amico lo invita a non essere blasfemo e gli ricorda che i disegni degli d\u00e8i sono imperscrutabili per gli uomini, in realt\u00e0 il potente e il ricco che si comportano ingiustamente non restano mai tali, ma le disgrazie li inseguono. Viceversa, coloro che sono giusti e onorano gli d\u00e8i vengono da questi accuditi anche se con poco e l'ingiustizia subita viene per loro eliminata.\nA differenza dell'analogo testo biblico in lingua ebraica, il Libro di Giobbe (`Iyyov, \u05d0\u05d9\u05d5\u05d1) risalente al VI secolo a.C., qui l'Amico non muove alcuna accusa al Sofferente, al Giobbe mesopotamico, il quale risponde sempre pacatamente.\nIl dialogo non offre una soluzione definitiva, ma conclude comunque con la fiducia nella giustizia di \u0160ama\u0161 (il dio Sole, l'Utu sumerico, dio della giustizia divina), nonostante le amare esperienze della vita.\nUna nuova edizione, a cura di Takayoshi Oshima, ha permesso di recuperare 272 delle 297 righe del testo originale.\nLe strofe della \"Teodicea\".\nDescrivendo ulteriormente la sua infelice condizione.\nA questo punto il testo ha delle lacune: le strofe IX, X e XI sono mancanti."}
{"id": "5318436", "revid": "767487", "url": "https://it.wikipedia.org/wiki?curid=5318436", "title": "Freda Payne", "text": "Biografia.\nFreda Payne \u00e8 nata a Detroit (Michigan) ed \u00e8 sorella di Scherrie Payne, ex membro delle The Supremes.\nNel 1963 si \u00e8 trasferita a New York e ha lavorato con artisti come Quincy Jones, Pearl Bailey e Bill Cosby.\nNel 1964 ha pubblicato il suo primo album con la Impulse! Records.\nNel 1970 ha raggiunto il successo col brano \"Band of Gold\", scritto e prodotto dal team Holland-Dozier-Holland. La canzone \u00e8 stata reinterpretata, tra gli altri, da Belinda Carlisle e Bonnie Tyler.\nNegli anni '90 e 2000 ha anche lavorato come attrice.\nLavora anche a teatro in diversi musical e in televisione come personaggio televisivo."}
{"id": "5318438", "revid": "1543377", "url": "https://it.wikipedia.org/wiki?curid=5318438", "title": "Gal\u00edndez", "text": "Gal\u00edndez \u00e8 un romanzo dello scrittore catalano Manuel V\u00e1zquez Montalb\u00e1n pubblicato originariamente nel 1990, che ricostruisce la storia di Jes\u00fas de Gal\u00edndez Su\u00e1rez, rappresentante del governo basco in esilio dopo la guerra civile, rapito e assassinato a New York.\nIl romanzo ha venduto in Spagna oltre centomila copie.\nTrama.\nLa trentenne ricercatrice statunitense Muriel Colbert giunge in Spagna con una borsa di studio; \u00e8 sulle tracce di Gal\u00edndez, un politico antifranchista assassinato negli anni cinquanta. In compagnia del fidanzato Ricardo, originario dei Paesi Baschi, si reca a trovare il parenti dell'uomo presso la cittadina di Amurrio dove visse Gal\u00edndez. Lo zio di Ricardo \u00e8 un vecchio antifranchista rimasto pi\u00f9 volte in galera, il cugino Josema \u00e8 stato in passato terrorista dell'ETA. La memoria di Gal\u00edndez \u00e8 comunque stata completamente cancellata nella loro coscienza, forse perch\u00e9 i fatti del suo rapimento e assassinio sono avvenuti durante il franchismo, quando il regime controllava la stampa.\nMentre Muriel si trova in Spagna, il professor Norman Radcliffe che le ha assegnato la ricerca dal titolo \u201cL'etica della Resistenza\u201d viene avvicinato dal sedicente Robert Robards, un agente dei servizi segreti che lo costringe con minacce e ricatti a intervenire perch\u00e9 la sua allieva interrompa la ricerca su Gal\u00edndez: rischia di scoperchiare fatti e nomi ancora segreti dopo trent'anni dagli avvenimenti. Radcliffe scrive alla ragazza, che non vede da tre anni, sollecitandola a accettare il cambio di argomento della sua ricerca per ricevere il rinnovo della borsa di studio, ma Muriel rifiuta sdegnata, e continua il suo lavoro.\nGal\u00edndez era arrivato nella Repubblica Dominicana del dittatore Trujillo come esule dopo la sconfitta della Spagna repubblicana. Dopo un periodo di collaborazione con l'organizzazione dello Stato aveva cominciato a diventare sempre pi\u00f9 critico. Comunque durante la permanenza sull'isola collabor\u00f2 con la CIA fornendo informazioni sugli esuli comunisti spagnoli. Giunto a New York venne messo in guardia da diversi compagni d'esilio, e anche da alcuni doppiogiochisti, che il dittatore avrebbe fatto di tutto per fermare la tesi con la quale Gal\u00edndez voleva laurearsi negli Stati Uniti, che rivelava fatti spiacevoli del presidente dominicano.\nNel 1956 Gal\u00edndez viene rapito dalla propria abitazione nella Fifth Avenue di New York e trasferito clandestinamente fino a una prigione nella Repubblica Dominicana. Qui viene selvaggiamente torturato, gli rinfacciano l'ingratitudine per essere stato accolto nella Repubblica da esiliato, lo accusano di essere comunista; ma \u00e8 soprattutto la sua tesi di laurea contro il Presidente a scatenare le sue ire. Gal\u00edndez viene strangolato e il suo corpo gettato ai pescecani.\nMuriel Colbert decide di recarsi nella Repubblica Dominicana sulle tracce del politico basco; qui trova l'appoggio di un ex comunista che conobbe Gal\u00edndez e che si d\u00e0 da fare per metterla in contatto con altri conoscenti. Robards intanto attiva a Miami un vecchio agente dell'Fbi che gi\u00e0 ebbe un ruolo nel rapimento del 1956: si tratta di Voltaire O'Shea Zarraluqui, conosciuto come Angelito, con il quale concorda un depistaggio di Muriel.\nA Santo Domingo Muriel si muove bene, parla con molte persone che conobbero l'esule basco e ricostruire la storia che entro qualche anno sarebbe costata il potere e la vita al dittatore Trujillo. Voltaire la contatta, lei si reca in aereo a Miami sotto falso nome. L'agente non riesce a convincerla a desistere, lei sa gi\u00e0 che Gal\u00edndez era un doppiogiochista; se si interesse alla sua storia \u00e8 perch\u00e9 nella propria vita delle certezze che non ha mai trovato. Robards fa rapire Muriel, Voltaire viene investito da un'auto e ucciso.\nNessuno sa che Muriel ha lasciato Santo Domingo. Il suo corpo viene trovato senza segni esteriori di violenza su una spiaggia della Repubblica Dominicana. Il caso apparentemente \u00e8 chiuso, ma il suo fidanzato madrileno, Ricardo Santos, decide di indagare e scrive alla sorella della defunta chiudendole di partecipare con lui a un'azione legale.\nCritica.\nLa prima idea di scrivere qualcosa su Jes\u00fas de Gal\u00edndez venne all'autore poco dopo il rapimento del politico basco a New York:\nL'autore inizi\u00f2 il lavoro di ricerca per il romanzo solo un quarto di secolo pi\u00f9 tardi, a partire dal 1985: quattro anni di indagini a Madrid, nel Paese Basco, a New York e Miami, nella Repubblica Dominicana: ricerche che ricordano molto da vicine quelle del personaggio Muriel Colbert. I muri di gomma, i depistaggi e le intimidazioni che incontra la giovane ricercatrice americana sono quelli contro i quali \u00e8 andato a sbattere l'autore.\nIl breve epilogo del romanzo suggerisce che vi sar\u00e0 sempre una nuova generazione pronta a pagare di persona per giungere alla verit\u00e0, ignorando di proposito le coercizioni della Storia: verranno lasciati soli, inesorabilmente.\nNel 1991 il romanzo ha ottenuto il Premio Nacional de Literatura e il Premio Letterario europeo."}
{"id": "5318440", "revid": "14691", "url": "https://it.wikipedia.org/wiki?curid=5318440", "title": "Sophie Fatale", "text": ""}
{"id": "5318446", "revid": "124123", "url": "https://it.wikipedia.org/wiki?curid=5318446", "title": "Trifena di Cizico", "text": "Biografia.\nTrifena nacque e crebbe a Cizico, nell'odierna Turchia: era figlia del nobile Anastasius e di Socratia. I suoi genitori le diedero il nome in onore di Antonia Trifena che era una importante cittadina di Cizico, principessa del Ponto.\nIl locale governatore romano Cesario aveva condannato Trifena, perch\u00e9 si rifiutava di professare la religione romana pagana, mentre Trifena aveva scelto di essere una seguace di Ges\u00f9. Cesario consider\u00f2 questo come contrario alla religione di Stato romana e ne ordin\u00f2 la condanna a morte. \nUfficiali romani gettarono Trifena in un forno rovente, la legarono quindi ad un albero facendola bersaglio di lance acuminate e quindi la lasciarono esanime per essere divorata dalle belve. Quando i soldati romani si resero conto che i loro sforzi per assassinarla erano vani, la gettarono in balia di un toro impazzito e a quel punto Trifena mor\u00ec.\nCulto.\nTrifena \u00e8 una dei molti santi provenienti da Cizico e patrona della citt\u00e0.\nViene considerata santa sia dalla Chiesa ortodossa che la ricorda il 31 gennaio, sia dalla Chiesa cattolica per la quale la ricorrenza \u00e8 il 5 gennaio."}
{"id": "5318447", "revid": "287204", "url": "https://it.wikipedia.org/wiki?curid=5318447", "title": "Danny Elliscasis", "text": "Anche la sorella Hanna \u00e8 una giocatrice di hockey su ghiaccio.\nCarriera.\nClub.\nElliscasis nacque a San Candido, ma crebbe nella vicina Dobbiaco. Inizi\u00f2 a giocare ad hockey nelle file dell'Hockey Club Dobbiaco e successivamente nell'HC Val Pusteria. \nDa allora milit\u00f2 con la squadra di Brunico, nonostante alcuni incontri in seconda serie con le squadre satellite del Caldaro e del Merano, fino al maggio del 2021, quando non rinnov\u00f2 il contratto.\nNazionale.\nIn maglia azzurra disput\u00f2 un mondiale U-18 e due mondiali U-20."}
{"id": "5318449", "revid": "580197", "url": "https://it.wikipedia.org/wiki?curid=5318449", "title": "Lucia Ceci (calciatrice)", "text": "Caratteristiche tecniche.\nGiocatrice che per le sue caratteristiche viene impiegata nel reparto di centrocampo e, in quanto mancina, sulla fascia sinistra, supportando le azioni d'attacco sia finalizzando che andando lei stessa alla realizzazione.\nCarriera.\nLucia Ceci cresce calcisticamente nelle giovanili della Nuova Bari, societ\u00e0 che la inserisce nelle formazioni giovanili e che la impiega fino al Campionato Primavera. Le prestazioni offerte convincono ben presto la societ\u00e0 ad inserirla anche nella rosa della formazione titolare facendo il suo esordio in Serie B, l'allora terzo livello del campionato italiano di calcio femminile. Ceci veste la maglia biancorossa della societ\u00e0, che intanto per accordi con lo sponsor principale dal 2007 ha cambiato la sua denominazione in Acmei Bari, anche in Serie A2 fino alla stagione 2008-2009, seguendola anche quando rinuncia all'iscrizione in Serie A2 mutando denominazione e colori sociali in Red Moon e ripartendo dalla stagione 2009-2010 in Serie C Puglia.\nNell'estate 2011 trova un accordo con la Pink Sport Time per vestire la maglia rosablu della societ\u00e0 barese. A disposizione del mister Isabella Cardone, alla sua terza stagione, le prime due in Serie A2 e la terza in B tutte al secondo livello del campionato italiano, con 13 reti segnate su 21 incontri, maggiore realizzatrice della societ\u00e0 per la stagione 2013-2014 davanti al capitano Marina Rogazione (11 gol), risulta determinante per la storica promozione in Serie A. Debutta nel massimo livello del campionato italiano alla 1\u00aa giornata della stagione 2014-2015, il 4 ottobre 2014, nella partita persa per 0-4 in casa della Res Roma, mentre per la sua prima rete dovr\u00e0 aspettare il 1\u00ba novembre, quando alla 4\u00aa giornata sigla al 22' il gol della vittoria sul Graphistudio Pordenone conquistando per la sua squadra tre preziosi punti in prospettiva salvezza.\nNell'estate 2021, dopo aver giocato per dieci stagioni consecutive alla Pink Sport Time, si \u00e8 trasferita al Fesca Bari, societ\u00e0 barese neopromossa in Serie C."}
{"id": "5318455", "revid": "1632387", "url": "https://it.wikipedia.org/wiki?curid=5318455", "title": "Safer Internet Day", "text": "Safer Internet Day (\"Giornata per una rete pi\u00f9 sicura\" in italiano) \u00e8 una giornata internazionale di sensibilizzazione per i rischi che comporta utilizzare internet istituita nel 2004 dall'Unione europea.\nRicorre il secondo giorno della seconda settimana del mese di febbraio di ogni anno. A livello comunitario, l'iniziativa \u00e8 coordinata dalla rete Insafe. Nei singoli Paesi membri dell'UE(Unione Europea), le iniziative volte a promuovere un uso consapevole della rete fanno capo ai rispettivi Safer Internet Center nazionali. In Italia, tale funzione \u00e8 svolta dal progetto Generazioni Connesse coordinato dal Ministero dell'istruzione, dell'universit\u00e0 e della ricerca che dal 2012 unisce in un Consorzio l'Autorit\u00e0 garante per l'infanzia e l'adolescenza, il Ministero per i Beni e le Attivit\u00e0 Culturali, la Polizia Postale e delle Comunicazioni, Save the Children Italia, Telefono Azzurro, l'agenzia stampa DIRE, la Cooperativa E.D.I., il Consiglio Nazionale dell'Ordine degli Psicologi, l'Universit\u00e0 La Sapienza di Roma, l'Universit\u00e0 degli Studi di Firenze, il Movimento Difesa del Cittadino. Gli attori coinvolti sono quindi: famiglie e imprese, istituzioni dello Stato e Organizzazione non governative.\nTra le iniziative del Safer Internet Day rientrano convegni, concorsi a premi e campagne di sensibilizzazione incentrati su temi legati al cyberbullismo, alla pedopornografia e pedofilia on-line, al sexting, alla perdita di privacy ma anche alla dipendenza da videogiochi e a uno stile di vita eccessivamente sedentario o al rischio di isolamenti, soprattutto tra gli utenti pi\u00f9 giovani.\nStoria.\nIn Europa, le iniziative sono state anche oggetto di un programma finanziato dall'UE, il \"Safer Internet \"(dal 1999 al 2004), divenuto poi \"Safer Internet Plus\" (dal 2005 al 2008), e ulteriormente prorogato fino al 2015.\nIl programma identificava due tipologie di contenuti, destinate ad un diverso trattamento: contenuti nocivi e contenuti illegali. In linea di principio, incoraggiava l'industria dei produttori a:\nOltre a proporre la promozione dell'uso sicuro di Internet, l'obbiettivo generale era quello di \"incoraggiare, a livello europeo, un ambiente favorevole allo sviluppo dell'industria legata a Internet\". Tale politica di lungo termine era tesa a creare una societ\u00e0 dell'informazione come asset fondante del sviluppo economico e democratico del continente, a partire dalle generazioni pi\u00f9 giovani.\nNelle iniziative sono state coinvolte le Reti Insafe e Inhope. \nLa rete Inhope \u00e8 un coordinamento di 46 \"hotline\" costituitesi formalmente nel 1999 in un'associazione e in una fondazione (INHOPE Foundation) con sede in Germania ed un proprio statuto collabora con le Forze dell'Ordine e la magistratura nella raccolta di segnalazioni da parte di minorenni e adulti su casi di: discriminazione (sessuale, etnica, di genere, ecc.), adescamento minorile e scambio di materiale pedopornografico, sia su siti Web che nelle reti Peer-to-peer. \nL'azione consiste che In primo luogo, provvede alla trasmissione alle autorit\u00e0 competenti per legge delle informazioni utili al perseguimento di condotte rilevanti dal punto di visto penale. Inoltre, \u00e8 attiva nella prevenzione di situazioni di rischio pericolo, a tutela dei minori.\nInhope e Insafe hanno promosso i Safer Internet Day in modo congiunto nel 2018, e sono entrambe coinvolte anche nel 2019.\nDal 2012 le iniziative del \"Safer Internet Day\" in Italia sono coordinate dal consorzio \"Generazioni Connesse\"."}
{"id": "5318462", "revid": "339392", "url": "https://it.wikipedia.org/wiki?curid=5318462", "title": "26\u00ba Reparto elicotteri operazioni speciali", "text": ""}
{"id": "5318464", "revid": "110157", "url": "https://it.wikipedia.org/wiki?curid=5318464", "title": "Associazione per la rinascita del Madagascar", "text": "L'Associazione per la Rinascita del Madagascar (in francese: \"Association pour la renaissance de Madagascar\"; in malgascio: \"Andry sy riana enti-manavotra an'i Madigasikara\" - AREMA) \u00e8 un partito politico del Madagascar.\nFu fondato nel 1976 dall'allora Presidente della Repubblica Didier Ratsiraka con la denominazione di Avanguardia per la Rivoluzione Malgascia (in francese: \"Avant-garde pour la R\u00e9volution malgache\"; in malgascio: \"Antokin'ny Revolisiona Malagasy\"); successivamente ridenominato Avanguardia per la Rinascita del Madagascar (in francese: \"Avant-garde pour la R\u00e9novation de Madagascar\"; in malgascio: \"Andry sy Rihana Enti-Manavotra an'i Madagasikara\"), nel 1997 ha assunto l'attuale denominazione.\nDopo la istituzione della Repubblica democratica del Madagascar l'AREMA divenne di fatto l'unico partito legale, controllando la maggioranza assoluta dei seggi del Parlamento."}
{"id": "5318466", "revid": "339392", "url": "https://it.wikipedia.org/wiki?curid=5318466", "title": "Avant-garde de la R\u00e9volution Malgache", "text": ""}
{"id": "5318467", "revid": "339392", "url": "https://it.wikipedia.org/wiki?curid=5318467", "title": "Avanguardia della Rivoluzione Malgascia", "text": ""}
{"id": "5318469", "revid": "83531", "url": "https://it.wikipedia.org/wiki?curid=5318469", "title": "Associazione Calcio Mantova 1928-1929", "text": "Questa pagina raccoglie le informazioni riguardanti l\u2019Associazione Calcio Mantova nelle competizioni ufficiali della stagione 1928-1929.\nStagione.\nIl Mantova si \u00e8 piazzato in ottava posizione salvandosi in anticipo."}
{"id": "5318470", "revid": "339392", "url": "https://it.wikipedia.org/wiki?curid=5318470", "title": "Associazione per la Rinascita del Madagascar", "text": ""}
{"id": "5318472", "revid": "436907", "url": "https://it.wikipedia.org/wiki?curid=5318472", "title": "Oggi ti parlo cos\u00ec", "text": "Oggi ti parlo cos\u00ec \u00e8 un singolo del rapper italiano Moreno, pubblicato il 12 febbraio 2015 come secondo estratto dalla riedizione del secondo album in studio \"Incredibile\".\nDescrizione.\nIl brano \u00e8 stato presentato da Moreno in occasione della sua partecipazione al Festival di Sanremo 2015, classificandosi quindicesimo nella serata conclusiva.\nVideo musicale.\nIl video, diretto da Mauro Russo e girato presso Porto Cesareo, \u00e8 stato pubblicato il 13 febbraio 2015 attraverso il canale YouTube del rapper."}
{"id": "5318473", "revid": "339392", "url": "https://it.wikipedia.org/wiki?curid=5318473", "title": "Association pour la Renaissance de Madagascar", "text": ""}
{"id": "5318475", "revid": "339392", "url": "https://it.wikipedia.org/wiki?curid=5318475", "title": "Association pour la renaissance de Madagascar", "text": ""}
{"id": "5318478", "revid": "118164207", "url": "https://it.wikipedia.org/wiki?curid=5318478", "title": "Julie Engelbrecht", "text": "Biografia.\nFiglia d'arte (suo padre \u00e8 l'attore e produttore francese Fran\u00e7ois Nocher e sua madre era l'attrice e doppiatrice tedesca Constanze Engelbrecht ), tra cinema e - soprattutto - televisione ha partecipato ad una trentina di differenti produzioni, debuttando sul grande schermo non ancora adolescente, nella met\u00e0 degli anni novanta.\nTra i suoi ruoli pi\u00f9 noti, figurano, tra l'altro, quello di Katharina nel film \"I ragazzi del Reich\", quello di Johanna Palmquist nel film TV del ciclo \"Inga Lindstr\u00f6m\" \"Rasmus und Johanna\" (2008), quello di Maren Elkberg nel film TV del ciclo \"Inga Lindstr\u00f6m\" \"Scelte affrettate\" (Inga \"Lindstr\u00f6m - Die Hochzeit meines Mannes\", 2011).\nDoppiatrici italiane.\nNelle versioni in italiano dei suoi film, Julie Engelbrecht \u00e8 stata doppiata da:"}
{"id": "5318495", "revid": "1442080", "url": "https://it.wikipedia.org/wiki?curid=5318495", "title": "Premio Nacional de Cinematografia", "text": "Il Premio Nacional de Cinematograf\u00eda \u00e8 un riconoscimento alle persone che lavorano nell'ambito della cinematografia spagnola."}
{"id": "5318496", "revid": "827882", "url": "https://it.wikipedia.org/wiki?curid=5318496", "title": "Broken Down Film", "text": " \u00e8 un cortometraggio anime parodistico con ambientazione western diretto da Osamu Tezuka. Presentato al primo festival d'animazione di Hiroshima nel 1985, l'anime \u00e8 dal 2013 disponibile sul canale YouTube di Tezuka Productions e su quello di Viki con il titolo inglese di \"Tezuka Osamu's 13 Experimental Films - Broken Down Film\".\nTrama.\nIn un cartoonesco far west in bianco e nero, un giovane cowboy viaggia da solo per il deserto. Durante la sua cavalcata non manca di compiere stupefacenti imprese come salvare una giovane donna legata ai binari del treno o sfidar a duello un brigante fuorilegge, il tutto prendendosi gioco comicamente del mondo dei cartoon, usando impropriamente con effetto comico balloon e sequenze immagini."}
{"id": "5318500", "revid": "149485", "url": "https://it.wikipedia.org/wiki?curid=5318500", "title": "Canoa/kayak agli VIII Giochi del Mediterraneo", "text": "Il programma di canoa/kayak agli VIII Giochi del Mediterraneo ha previsto 13 gare (4 di canoa e 9 di kayak), 10 maschili e 3 femminili."}
{"id": "5318507", "revid": "1543377", "url": "https://it.wikipedia.org/wiki?curid=5318507", "title": "Marina Rogazione", "text": "Carriera.\nMarina Rogazione cresce calcisticamente nelle giovanili del Pink Sport Time, societ\u00e0 con cui si tessera nel 2003, dove veste la maglia rosablu della societ\u00e0 barese delle formazioni giovanili fino a quella impegnata nel Campionato Primavera. Grazie alle sue qualit\u00e0 dalla stagione 2009-2010 \u00e8 inserita in prima squadra a disposizione del mister Isabella Cardone.\nCondivide con la societ\u00e0 la scalata alle classifiche dei campionati di Serie B regionale (terzo livello) conquistando la promozione, passando alla Serie A2 e nuovamente alla B ritornato secondo livello per la riforma del campionato italiano di calcio femminile dopo la soppressione dell'A2. In questo periodo veste la fascia di capitano e contribuisce alla storica promozione in Serie A al termine della stagione 2013-2014, conquistando il 1\u00ba posto del Girone D con 58 punti.\nDebutta nel massimo livello del campionato italiano alla 1\u00aa giornata della stagione 2014-2015, il 4 ottobre 2014, nella partita persa per 0-4 in casa della Res Roma, mentre per la sua prima rete dovr\u00e0 aspettare il 6 dicembre, quando all'8\u00aa giornata sigla al 79' il gol del momentaneo 2-1 sull'Anima e Corpo Orobica, terminata 2-3 per le rossoblu. Al termine del campionato non riesce ad evitare la retrocessione e decide di lasciare la societ\u00e0.\nDurante la pausa estiva Rogazione decide di prendere una pausa nel calcio giocato accordandosi con la societ\u00e0 che la mantiene comunque in rosa per la stagione 2015-2016; mister Cardone la impiega solo due volte in campionato.\nAl termine del campionato decide di lasciare il calcio per motivi professionali, tuttavia nel gennaio 2017 la societ\u00e0 annuncia il suo ritorno all'agonismo inserendola nella rosa a disposizione del mister Roberto D'Ermilio."}
{"id": "5318508", "revid": "1305772", "url": "https://it.wikipedia.org/wiki?curid=5318508", "title": "An Escape from a Box (Fuga dall'involucro)", "text": "An Escape from a Box (Fuga dall'involucro) \u00e8 il secondo album dei Circus 2000, pubblicato dalla Ri-Fi Records nel 1972.\nTracce.\nBrani composti da \"Vermar\" (Marinco Rigaldi) e da \"Visir\" (Alessandro Colombini)"}
{"id": "5318520", "revid": "1728", "url": "https://it.wikipedia.org/wiki?curid=5318520", "title": "Ch\u00e2teau de Choisy", "text": ""}
{"id": "5318526", "revid": "287204", "url": "https://it.wikipedia.org/wiki?curid=5318526", "title": "Nash 400", "text": "La 400 \u00e8 un'autovettura prodotta dalla Nash Motors nel 1936.\nStoria.\nLanciata il 20 maggio 1935 per il model year 1936, era dotata di un telaio avente un passo di 2.972 mm. Nella gamma Nash, venne collocata tra la LaFayette e la Ambassador.\nIl modello aveva installato un motore a sei cilindri in linea e valvole laterali da 3.848 cm\u00b3 di cilindrata avente un alesaggio di 85,7 mm e una corsa di 111,1 mm, che erogava 90 CV di potenza. La frizione era monodisco a secco, mentre il cambio era a tre rapporti. La trazione era posteriore. I freni erano idraulici sulle quattro ruote. La meccanica era simile a quella di altri modelli Nash.\nIl 15 ottobre 1935 venne lanciata la \"400 DeLuxe\". Meccanicamente era simile al modello base. Le differenze risiedevano nell'equipaggiamento, che era pi\u00f9 lussuoso. La 400 e la 400 DeLuxe uscirono di produzione nel model year 1937 venendo sostituite dalla Nash LaFayette 400."}
{"id": "5318544", "revid": "339392", "url": "https://it.wikipedia.org/wiki?curid=5318544", "title": "Extracorrente di chiusura", "text": ""}
{"id": "5318550", "revid": "915030", "url": "https://it.wikipedia.org/wiki?curid=5318550", "title": "We Were Exploding Anyway", "text": "We Were Exploding Anyway \u00e8 il quarto album in studio del gruppo 65daysofstatic, pubblicato nel 2010."}
{"id": "5318556", "revid": "486946", "url": "https://it.wikipedia.org/wiki?curid=5318556", "title": "Christina piercing", "text": ""}
{"id": "5318557", "revid": "486946", "url": "https://it.wikipedia.org/wiki?curid=5318557", "title": "Venus Piercing", "text": ""}
{"id": "5318558", "revid": "767487", "url": "https://it.wikipedia.org/wiki?curid=5318558", "title": "Ludovico Moresi", "text": "Club.\nEsordisce nella massima serie svizzera nella stagione 1998-1999 con il Lugano. Disputa diverse stagioni nella Serie C1 italiana, con le maglie di Lanciano, e , prima di tornare in Svizzera al Bellinzona, per poi fare ritorno al Lugano, e infine chiudere la carriera da calciatore al Team Ticino. Proprio in quest'ultima societ\u00e0 intraprende nel 2010 il ruolo di allenatore."}
{"id": "5318559", "revid": "830939", "url": "https://it.wikipedia.org/wiki?curid=5318559", "title": "Erminio Perocco", "text": "Biografia.\nFiglio dello storico dell'arte veneziano Guido Perocco, nel 1983 entra in Canard Advertising, per passare, tre anni dopo, in Saatchi &amp; Saatchi, quindi in Ogilvy &amp; Mather.\nNel 1989 entra nell'agenzia Armando Testa e, nel 1994, ne diventa direttore creativo centrale, a Torino. Ha scritto e realizzato pi\u00f9 di cento pubblicit\u00e0, lavorando al posizionamento strategico, al lancio e al riposizionamento di numerosi marchi quali Mulino Bianco, Martini, Mondadori, TIM. Ha curato tra le altre le campagne televisive per Parmacotto con Christian De Sica, Yomo con Aldo Giovanni e Giacomo, Aranciata San Pellegrino (Nestl\u00e8), Q8, Gatorade, Treccani, BNL, Vape, Pirelli, Renault, Ford, Lancia. Nel 2002 lascia l'agenzia Armando Testa per dedicarsi alla regia.\nDal 2002 al 2013 segue per Campari il marchio Crodino.\nCome autore e regista ha realizzato diversi documentari: \"La bellezza e il senso\" (Patriarcato di Venezia), \"RomaSiti\" (Camera di Commercio di Roma), \"Viaggio a S. Maurizio\", \"Once we were children\", sulla vita dello scrittore statunitense Joe Lansdale, \"Via!\" sull'antica strada romana Appia, oltre a una delle prime webseries italiane, \"A un pelo dalla Victoria\", con Victoria Cabello e Vittoria Belvedere, trasmessa poi anche da Fox, Comedy Central e RealTime.\nHa scritto e diretto due cortometraggi: \"Mama\" (1983) e \"La culla\" (LuxVide, 2005) con Paola Quattrini e Flavio Insinna.\nPer la LuxVide ha diretto anche \"I gialli del Maresciallo C.\", undici pillole di due minuti in onda in prima serata (RaiUno, 2006) con Nino Frassica e Flavio Insinna. \u00c8 il regista di \"Una giornata un po' speciale\" con Maria Grazia Cucinotta e Claudio Bigagli (Poste Italiane, 20', 2006). Il suo soggetto \"Come diventare ricchi e famosi\" ha vinto il prefinanziamento dell'Istituto Luce.\n\u00c8 cosceneggiatore di \"Boom\" di Andrea Zaccariello (Medusa, 1999), story editor di \"Briciole\" di Ilaria Cirino Pomicino (RaiUno, film tv, 2004), soggettista e cosceneggiatore di \"Senza arte n\u00e9 parte\" di Giovanni Albanese (2011).\nDa gennaio 2013 \u00e8 direttore creativo di HI! Comunicazione - Roma: con l'agenzia ha vinto le gare per le campagne pubblicitarie del gruppo Green Network Luce&amp;Gas, Allie per Allianz, Croce Rossa Italiana, Il Messaggero, T-Per, DeAgostini.\n\u00c8 coautore, regista e produttore del documentario \"A - Elegia di Augusto\" (2014) che, commissionato da Mondadori Electa e dalla Soprintendenza Speciale per i Beni Archeologici di Roma, \u00e8 stato presentato in anteprima al Festival Internazionale del Film di Roma 2014."}
{"id": "5318570", "revid": "767487", "url": "https://it.wikipedia.org/wiki?curid=5318570", "title": "Tony! Toni! Ton\u00e9!", "text": "I Tony! Toni! Ton\u00e9! sono un gruppo musicale soul/R&amp;B statunitense che ha avuto successo tra la fine degli anni ottanta e i primi anni novanta.\nBiografia.\nIl gruppo \u00e8 originario di Oakland (California). Nel periodo in cui ha raggiunto il maggior successo, la band era composta da Dwayne Wiggins (voce, chitarra), suo fratello Raphael Saadiq (voce, basso) e il loro cugino Timothy Christian Riley (batteria, tastiere).\nIl gruppo ha esordito nel 1988 con l'album \"Who?\". I dischi che ne hanno consolidato il successo sono stati i successivi \"The Revival\" (1990), \"Sons of Soul\" (1993) e \"House of Music\" (1996). Tra le loro canzoni pi\u00f9 famose vi sono \"Feels Good\" (1990) e \"If I Had No Loot\" (1993).\nNel 1996 il gruppo si \u00e8 sciolto.\nNel 2003 (ad eccezione di Saadiq) il gruppo ha partecipato alle registrazioni dell'album \"The Diary of Alicia Keys\" di Alicia Keys per il brano \"Diary\"."}
{"id": "5318573", "revid": "810736", "url": "https://it.wikipedia.org/wiki?curid=5318573", "title": "Albi di Zakimort", "text": "Questa \u00e8 la lista degli albi di Zakimort, personaggio del fumetto nero italiano creato da Pier Carpi, pubblicati in Italia dal 1965 al 1974."}
{"id": "5318579", "revid": "1226", "url": "https://it.wikipedia.org/wiki?curid=5318579", "title": "Polvere di luna", "text": ""}
{"id": "5318582", "revid": "599013", "url": "https://it.wikipedia.org/wiki?curid=5318582", "title": "Castello di Oliveri", "text": "Il castello di Oliveri o di Liviri o Labiri o Liveri \u00e8 ubicato a Oliveri, comune italiano della citt\u00e0 metropolitana di Messina. L'abitato di Oliveri \u00e8 strettamente legato alle vicende storiche di Tindari e del suo castello - fortezza, infatti costituisce con la Marina di Patti e Mongiove a occidente, l'approdo naturale di levante dell'antica colonia greco - romana posta sulla sommit\u00e0 strategica dell'omonimo promontorio. La fortificazione \u00e8 abbarbicata a un modesto rilievo e controlla le storiche Tonnare gi\u00e0 documentate in epoca arabo - normanna.,\nStoria.\nFeudo compreso fra la Secrezia di Patti e il Vallo di Milazzo. In epoca contemporanea dal feudo sono staccati i territori di Falcone e Casino di Falcone oggi Belvedere, da inglobare originariamente nel comune di Furnari, contesi da Basic\u00f2 e la stessa Oliveri, originano nel 1854 - 1857 il nuovo comune autonomo rimasto legato dal punto di vista ecclesiale a Furnari fino al 1906.\nEpoca dell'Emirato di Sicilia.\nLa presenza degli arabi nella vicina Tindari, Patti e nel comprensorio Lipari, Milazzo, Castroreale e Santa Lucia del Mela non escludono l'esistenza di una preesistente fortificazione avvalorata dalla documentata costruzione in localit\u00e0 Belvedere.\nEpoca del Regno di Sicilia.\n\"Labiri (Oliveri) come un bello e grazioso casale, con un grande castello in riva al mare, delle case, delle buone terre da seminare, dei ruscelli perenni sulle sponde dei quali erano impiantati alcuni mulini e con un bel porto nel quale si faceva copiosa pesca di tonno\".\nNel sunto si evince il contenuto ravvisabile in numerosi diplomi che attribuiscono privilegi alla localit\u00e0. Lo stesso viaggiatore e storiografo al servizio della corte normanna di re Ruggero II di Sicilia dopo il 1145 documenta nell'opera \"il libro di Ruggero\"\" l'esistenza dei seguenti luoghi di culto:\nAssieme alla fortificazione di Tindari:\nIl borgo di origini antichissime, durante il Medioevo \u00e8 assegnato a diverse famiglie feudali:\nEpoca contemporanea.\nIl castello \u00e8 di propriet\u00e0 privata. Resti di antica torre d'epoca aragonese con caratteristico cortile interno. Pochi avanzi delle antiche strutture, a differenza di altre dimore fortificate \u00e8 riccamente arredato e i suoi proprietari vi soggiornano buona parte dell'anno."}
{"id": "5318603", "revid": "124123", "url": "https://it.wikipedia.org/wiki?curid=5318603", "title": "Ugo Carcassi", "text": "Biografia.\nLaureato con Lode in medicina e chirurgia all'Universit\u00e0 di Sassari nel 1946, ha insegnato malattie infettive nell'Universit\u00e0 di Siena, semeiotica, patologia medica e clinica medica nell'Universit\u00e0 di Cagliari e Reumatologia nell'Universit\u00e0 di Roma \"La Sapienza\" (1955-1994). Preside della Facolt\u00e0 di Medicina e Chirurgia dell'Universit\u00e0 di Cagliari dal 1970 al 1981.\nPresidente della Associazione Europea di Medicina Interna e successivamente Presidente Onorario della Federazione Europea di Medicina Interna (1989-1994).\nNel 1952, quale British Council scholar, frequentava nella Victoria University di Manchester l'Istituto di Batteriologia, diretto dal Professor H. B. Maitland, conseguendovi il Diploma in Batteriologia.\nIn questo stesso Istituto, nel 1957, con un finanziamento della British Foundation for the study of the Poliomyelitis aveva eseguito, come Visiting Professor ricerche sulle cardiopatie virali. \nNel 1962 veniva invitato quale Visiting Professor alla Columbia University di New York al fine di collaborare con Joseph Ferrebbe ed Edward Donnall Thomas (Premio Nobel per la Medicina 1990) alle pionieristiche ricerche sul trapianto di midollo osseo.\nIl suo contributo scientifico pi\u00f9 rilevante ha riguardato i rapporti tra malaria e talassemia (e successivamente il favismo) in Sardegna. Tra il 1953 ed il 1954 Carcassi ed alcuni suoi collaboratori avevano scelto quattro paesi della provincia di Nuoro, di cui due costieri, intensamente malarici ma con alta frequenza di talassemia .Le ricerche sui gruppi sanguigni avevano dimostrato che le popolazioni dei quattro paesi esaminati erano geneticamente identiche eliminando in questo modo l'ipotesi che potesse trattarsi di due gruppi di popolazioni geneticamente diversi. In base a questi dati si poteva concludere che l'infezione malarica aveva esercitato una pressione selettiva che avvantaggiava gli eterozigoti talassemici (portatori di un solo gene talassemico) rispetto ai soggetti normali che invece potevano soccombere all'infezione da plasmodio malarico.\nQuesto modello non solo confermava l'ipotesi di Haldane, ma diveniva, anche a livello internazionale, uno degli strumenti classici di ricerca nella genetica di popolazione e contribuiva a trasformare la Sardegna in un laboratorio naturale.\nNel 1951 descriveva per la prima volta un'anemia emolitica acuta, identica a quella del favismo, ma secondaria ad ingestione di piselli, attirando l'attenzione, specie dei medici non italiani, su quadri emolitici acuti apparentemente da cause sconosciute imputabili invece all'ingestione di fave o di piselli anche se surgelati; evento questo raro ma documentato nei paesi del nord Europa. \nNel 1961 gli veniva affidata la Direzione Scientifica del Centro di Ricerca Ematologica, nell'Ospedale San Francesco di Nuoro, attivato con un contributo concesso dall'Istituto di Ricerche degli Stati Uniti (N.I.H.). I risultati ottenuti da questo Centro Ospedaliero nuorese portavano poi alla costituzione, da parte del Consiglio Nazionale delle Ricerche Italiano, dell'Istituto di Ricerche sulla Talassemia ed Anemie Mediterranee a Cagliari del quale gli veniva affidata la direzione dal 1980 al 1992.\nIstituto Nazionale di Assistenza delle Malattie (INAM) creava un servizio di Reumatologia presso il Poliambulatorio di Oristano affidato al Professor Carcassi (1965-1987).\nNel 1975 veniva insignito dell'onorificenza di Commendatore della Repubblica Italiana su proposta del Ministro della Pubblica Istruzione. \nPer le molteplici attivit\u00e0 cliniche, didattiche e di ricerca, il 22 maggio 2012 gli veniva attribuita dal Lions Club Cagliari Host la Maschera Punica, istituita dal 1987 e \"da conferire ad un sardo di nascita che abbia fatto conoscere la Sardegna anche al di fuori dei suoi confini\".\nI suoi interessi culturali e scientifici hanno riguardato campi diversi, fra i quali l'insegnamento della Medicina nella Comunit\u00e0 Europea\ne le affezioni di personaggi illustri quali Cristoforo Colombo\n, Papa Giovanni XXI, Giuseppe Garibaldi, Nicol\u00f2 Paganini, Giacomo Casanova.\n\u00c8 autore di numerose monografie e di oltre 500 lavori scientifici pubblicati su riviste nazionali ed internazionali, Presidente Onorario a vita della Federazione Europea di Medicina Interna, membro della New York Academy of Sciences (USA - 1983), e della Royal Society of Medicine (UK - 1980). Nel 1988 \u00e8 stato eletto membro d'Onore (Honorary Member) dell'Indian Rheumatism Association e nel 1997 membro d'Onore (Honorary Fellow) del Royal College of Physicians of London (UK)\n\u00c8 Professore Emerito di Clinica Medica nella Facolt\u00e0 di Medicina dell'Universit\u00e0 di Cagliari dal 1995. Morir\u00e0 il 16 maggio 2016 nella sua casa a Cagliari come reso noto dal cronista Marcello Polastri, \"circondato dall'amore dei suoi cari. \nGi\u00e0 nel 2011 l'Universit\u00e0 di Cagliari gli ha dedicato un Convegno scientifico."}
{"id": "5318604", "revid": "339392", "url": "https://it.wikipedia.org/wiki?curid=5318604", "title": "Sito archeologico di Santo Stefano", "text": ""}
{"id": "5318606", "revid": "767487", "url": "https://it.wikipedia.org/wiki?curid=5318606", "title": "Giuditta Schiavo", "text": "Carriera.\nClub.\nGiuditta Schiavo si interessa al calcio fin dalla tenera et\u00e0, condividendo la passione della madre che la indirizza ad iscriversi ad una scuola calcio per giocare nelle formazioni miste fin dai 5 anni.\nRaggiunta l'et\u00e0 massima indicata dalla federazione per giocare con i maschietti, a 13 anni accetta la proposta del Vicenza, societ\u00e0 che la inserisce nella rosa della prima squadra dalla stagione 2003-2004 con la quale disputa il campionato di Serie A2. Veste la maglia del Vicenza per quattro stagioni, rimanendo anche dopo la retrocessione in Serie B al termine del campionato 2005-2006.\nNell'estate 2007 trova un accordo con il Graphistudio Campagna neopromossa in Serie A2 che sta allestendo una formazione in grado di puntare alla salvezza e che le offre un posto da titolare per tornare a giocare nel secondo livello del campionato italiano di calcio femminile. Le verdenero, inserite nel girone A, disputano un campionato difficile, stentando a risultare competitive nella categoria superiore e chiudono la stagione all'11\u00ba posto costringendole alla retrocessione in Serie B regionale.\nNell'estate 2008 trova un accordo con il Graphistudio Tavagnacco che le offre un posto da riserva nel proprio reparto difensivo. Fa il suo esordio in Serie A all'et\u00e0 di 18 anni, nella stagione 2008-2009, ma fatica a trovare spazio totalizzando al termine del campionato solamente 5 presenze.\nDecide quindi di ritornare al Graphistudio Campagna dalla stagione successiva, convinta di potersi esprimere al meglio in cadetteria e dove la societ\u00e0 le garantisce un posto da titolare. Con la societ\u00e0, che dalla stagione 2009-2010 cambia la denominazione in Graphistudio Pordenone a seguito della fusione con il Ceconi Pordenone, rimane tutte le stagioni successive contribuendo alla promozione in Serie A al termine del campionato 2011-2012.\nNell'estate 2018, dopo la mancata iscrizione del alla Serie C, si trasferisce al , in Serie B.\nNazionale.\nGiuditta Schiavo viene selezionata per vestire la maglia Azzurra delle Nazionali giovanili Under-17 e Under-19 vantando alcune presenze sia nella prima che nella seconda."}
{"id": "5318607", "revid": "1305772", "url": "https://it.wikipedia.org/wiki?curid=5318607", "title": "Duello Madre (album)", "text": "Duello Madre \u00e8 un album dei Duello Madre, pubblicato dalla Produttori Associati nel 1973."}
{"id": "5318612", "revid": "28592", "url": "https://it.wikipedia.org/wiki?curid=5318612", "title": "Grafia Veneta Classica", "text": ""}
{"id": "5318623", "revid": "37401", "url": "https://it.wikipedia.org/wiki?curid=5318623", "title": "Grafia (disambigua)", "text": ""}
{"id": "5318626", "revid": "1543377", "url": "https://it.wikipedia.org/wiki?curid=5318626", "title": "Nova Scotia Railway", "text": "Nova Scotia Railway (NSR) era una societ\u00e0 ferroviaria canadese del XIX secolo. Nel 1872 venne incorporata nella Intercolonial Railway of Canada.\nRete ferroviaria.\nLa NSR eserciva due linee: una da Richmond (immediatamente a nord di Halifax) a Windsor, l'altra da Richmond a Pictou via Truro.\nLe linee della NSR vennero costruite adottando lo scartamento largo (detto Provincial Gauge) da 1.676\u00a0mm e riconvertite nel giugno 1875 a quello normale.\nStoria.\nLa ferrovia nacque per la determinazione del leader della Nuova Scozia, Joseph Howe, che considerava indispensabile per lo sviluppo economico del territorio dopo il fallimento delle trattative, dei colloqui e delle diverse proposte private per la realizzazione di una ferrovia intercoloniale. \nLa societ\u00e0 ferroviaria fu costituita il 31 marzo 1853 e ottenne la concessione per costruire linee ferroviarie tra Halifax e Pictou passando per Truro, da Halifax a Victoria Beach in Nuova Scozia (nella baia di Annapolis) passando per Windsor. La societ\u00e0 ottenne inoltre la facolt\u00e0 di costruire da Truro al confine con il Nuovo Brunswick.\nLa linea ferroviaria di Windsor (nota anche come \"Windsor Branch\") fu inaugurata nel giugno 1858 e la linea di Truro (conosciuta come \"linea orientale\") fu aperta nel dicembre dello stesso anno. Nessun ulteriore lavoro venne per\u00f2 fatto sulla linea oltre Windsor, per raggiungere Victoria Beach, mentre la linea orientale di Pictou venne completata, entro giugno del 1867, sotto la supervisione dell'ingegnere Sandford Fleming.\nLa costruzione della Nova Scotia Railway fu in parte promossa dal governo coloniale, a causa dei ritardi e delle problematiche costruttive presentate dalla costruzione del canale navigabile Shubenacadie che, infine aperto nel 1861, fin\u00ec per essere abbandonato e cadde in rovina (anche a causa dei ponti ferroviari che lo attraversavano, costruiti troppo bassi, che impedivano solo il passaggio di piccole imbarcazioni.\nUna caratteristica notevole della Nova Scotia Railway \u00e8 che fu probabilmente la prima ferrovia ad attuare una qualche forma di servizio di trasporto intermodale di merci con operazioni che coinvolgevano il trasporto di veicoli stradali su carri ferroviari. Gli agricoltori della zona di Windsor caricavano direttamente i propri carri completi di cavalli sui vagoni per essere trasportati ad Halifax per vendere il loro carico con ritorno a Windsor lo stesso giorno.\nIl 1 luglio 1867, la propriet\u00e0 del NSR venne trasferita dal governo della Nuova Scozia a quello del Canada. Nel 1872 il governo del Canada inglob\u00f2 la NSR e le sue linee nella Intercolonial Railway of Canada.\nLe linee ex NSR e il loro esercizio nel tempo.\nL'anno precedente l'inglobamento nella ICR (1871) la linea, cosiddetta \"Windsor Branch\", era stata ceduta in affitto alla Windsor and Annapolis Railway che nel 1894 entr\u00f2 a far parte della Dominion Atlantic Railway (DAR) e, nel 1912, fu infine acquistata dalla Canadian Pacific Railway (CPR) pur rimanendo gestita come entit\u00e0 a s\u00e9 stante. Nel 1994 la Windsor Branch venne nuovamente ceduta dalla Canadian Pacific passando sotto il controllo della Windsor and Hantsport Railway.\nL'altra linea (cosiddetta \"Orientale\") venne spezzata in due sezioni: la sezione pi\u00f9 importante, Halifax-Truro, rimase alla compagnia nazionale Canadian National Railway ma il resto della \"linea orientale\", da Truro a Pictou, fu venduto nel 1993 alla Cape Breton and Central Nova Scotia Railway insieme all'intero itinerario Truro-Sydney."}
{"id": "5318628", "revid": "1226", "url": "https://it.wikipedia.org/wiki?curid=5318628", "title": "Hoka sapiens", "text": ""}
{"id": "5318630", "revid": "767487", "url": "https://it.wikipedia.org/wiki?curid=5318630", "title": "Fjellet", "text": "Fjellet \u00e8 un film drammatico a tematica LGBT prodotto dalla Norvegia nel 2011, diretto e scritto da Ole Gi\u00e6ver. Nei paesi anglosassoni \u00e8 stato intitolato The Mountain.\nTrama.\nSolveig e Nora sono una coppia di due donne che, dopo tanto tempo, decidono di scalare una montagna come erano di solito fare. La coppia \u00e8 in crisi e la loro crisi \u00e8 dovuta alla morte del figlio, morto proprio in quella zona per via di una disattenzione di Nora. Le due, tra litigi e incomprensioni, riescono ad arrivare in cima alla montagna, ma qui avviene una nuova discussione, che le fa separare. Solveig e Nora si ritrovano poi al sorgere dell'alba, pronte a ricominciare daccapo, insieme al bambino che Solveig porta in grembo."}
{"id": "5318634", "revid": "767487", "url": "https://it.wikipedia.org/wiki?curid=5318634", "title": "Belle d'amore", "text": "Belle d'amore \u00e8 un film del 1970 diretto da Fabio De Agostini.\nTrama.\nRoma. Bruno e Monique sono due giovani fidanzati. Frequentano l'universit\u00e0, ed entrambi sono prossimi alla laurea. L'argomento della loro tesi \u00e8 la prostituzione: i due iniziano quindi a prendere informazioni e a conoscere persone introdotte nel \"giro\" per poter completare la loro inchiesta."}
{"id": "5318643", "revid": "28592", "url": "https://it.wikipedia.org/wiki?curid=5318643", "title": "Norme ortografiche", "text": ""}
{"id": "5318649", "revid": "1543377", "url": "https://it.wikipedia.org/wiki?curid=5318649", "title": "Sainte-Catherine-de-la-Jacques-Cartier", "text": "Sainte-Catherine-de-la-Jacques-Cartier \u00e8 una citt\u00e0 situata in Qu\u00e9bec, in Canada, nella Municipalit\u00e0 Regionale di Contea di La Jacques-Cartier, nella regione amministrativa della Capitale-Nationale. Il fiume Jacques-Cartier attraversa la citt\u00e0.\nLe attrazioni locali sono le piste ciclabili, la Anne-H\u00e9bert Social and Cultural Centre, l'Ice Hotel e il Duchesnay Inn. La citt\u00e0 ha anche un centro giovanile e una scuola elementare con tre edifici.\nLa citt\u00e0 prende il nome da Catherine Nau de La Boissi\u00e8re et de Fossambault, una nobildonna della Nuova Francia.\nSociet\u00e0.\nEvoluzione demografica.\nAbitazioni private occupate da residenti abituali: 2 488 (abitazioni totali: 2 582)\nLingue e dialetti.\nMadrelingua:"}
{"id": "5318652", "revid": "124658777", "url": "https://it.wikipedia.org/wiki?curid=5318652", "title": "Metodije Spasovski", "text": "Carriera.\nLeg\u00f2 quasi interamente la sua carriera al Vardar Skojpe, con cui gioc\u00f2 per oltre un decennio nella massima serie jugoslava ottenendo come miglior risultato un 6\u00ba posto nella stagione 1967-1968. A met\u00e0 della stagione 1974-1975 si trasferisce in Germania al 1.FC Saarbr\u00fccken, militante in seconda serie, e con esso ottenne la promozione in Bundesliga al termine dell'annata seguente.\nA met\u00e0 della stagione 1976-1977 fece ritorno al Vardar, all'epoca scivolato in seconda serie. Nel 1978 termin\u00f2 la sua carriera da calciatore, ma rimase nello staff tecnico del Vardar fino a diventarne nel 1984 segretario generale. Per la stagione 1988-1989 sedette anche in panchina come capo-allenatore."}
{"id": "5318653", "revid": "287204", "url": "https://it.wikipedia.org/wiki?curid=5318653", "title": "Beta Ethniki 1962-1963", "text": "La Beta Ethniki 1962-1963 \u00e8 la 4\u00aa edizione del campionato greco di calcio di secondo livello.\nGironi iniziali.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:\nGirone finale.\nClassifica.\nLegenda:"}
{"id": "5318675", "revid": "110157", "url": "https://it.wikipedia.org/wiki?curid=5318675", "title": "Museo di San Giovanni (Fivizzano)", "text": "Il Museo di San Giovanni \u00e8 un museo di arte sacra sito in via Umberto I a Fivizzano, in provincia di Massa-Carrara. \u00c8 ospitato nell'edificio ricostruito dove sorgeva l'antica chiesa di San Giovanni, distrutta dal terremoto del 1920.\nStoria.\nLa chiesa era stata fondata nel 1335 dal nonno di Andreola Bosi (madre di papa Niccol\u00f2 V), quel Puccio di Duccio della Verrucola Bosi. \u00c8 da questa chiesa che proviene il famoso parato di fattura rinascimentale fiorentina confezionato nel 1450 per solennizzare la canonizzazione di san Bernardino da Siena voluta da papa Niccol\u00f2 V e conservato nel Museo del Bargello dal 1937, dopo che fu venduto con insistenza dagli amministratori comunali del tempo per far fronte alle casse disastrate dopo il terremoto. \nIl museo di Fivizzano si compone essenzialmente di due nuclei: uno di opere dell'ex-chiesa di San Giovanni e del relativo convento agostiniano, e un secondo di opere raccolte dagli edifici sacri delle frazioni di Fivizzano, per ragioni conservative e di tutela. \nAl primo nucleo appartengono opere come il \"San Nicola da Tolentino\" di Zanobi Machiavelli opera pittorica della met\u00e0 del secolo XV il cui committente \u00e8 Bertoli De Orselli de Agnino, famiglia originaria di Agnino e il monumento funebre in marmo a Leonardo Valazzana, che fu l'illustre agostiniano di origini fivizzanesi che lesse dal pulpito della basilica di Santo Spirito la lettera di scomunica a Gerolamo Savonarola, e il cui monumento \u00e8 riferibile all'ambito di Jacopo Sansovino. \nNel museo sono conservati calici argentei di scuola toscana, antifonari miniati del secolo XIV, busti lignei di santi di fattura rinascimentale, candelieri lignei barocchi, pregevoli paramenti sacri. Tra i dipinti un'opera del fivizzanese Stefano Lemmi raffigurante l'\"Annunciazione\", e alcune pale anonime del XVII e XVII secolo (\"San Sebastiano\", \"Madonna e santi in adorazione della Trinit\u00e0\", \"Ultima cena\"). Tra le sculture un piccolo nucleo di opere Andrea Guardi e un gesso di Umberto Bassignani, proveniente dal cimitero comunale."}
{"id": "5318676", "revid": "1543377", "url": "https://it.wikipedia.org/wiki?curid=5318676", "title": "Hans Orlowski", "text": "Biografia.\nNacque ad Insterburg, nella Prussia Orientale (oggi \u010cernjachovsk, Russia); fu allievo, a Berlino, di Harald Bengen tra il 1911 ed il 1915, ed in seguito di Philipp Franck tra il 1918 ed il 1919.\nDopo la prima guerra mondiale entr\u00f2 nella secessione berlinese. Dopo un viaggio a Parigi nel 1924, si allontan\u00f2 dall'espressionismo delle sue prime opere, che distrusse di sua mano, creando uno stile proprio non incasellabile in una categoria. Dal 1921 al 1945 insegn\u00f2 alla Scuola d'arte del Kunstgewerbemuseum, in seguito pittura su parete e su vetro all'Istituto superiore delle arti figurative, entrambe a Berlino.\nFu autore di numerosissime incisioni ed illustrazioni, e sue opere sono state esposte in numerose mostre tanto in Germania quanto all'estero, ed in particolare in Gran Bretagna, Stati Uniti d'America e Francia."}
{"id": "5318678", "revid": "16758", "url": "https://it.wikipedia.org/wiki?curid=5318678", "title": "Hans Otto Orlowski", "text": ""}
{"id": "5318679", "revid": "1573940", "url": "https://it.wikipedia.org/wiki?curid=5318679", "title": "Convento degli Agostiniani (Fivizzano)", "text": "Il convento degli Agostiniani \u00e8 un edificio che sorge a Fivizzano, in Toscana. \u00c8 sede della biblioteca comunale.\nStoria.\nFu fondato con bolla del 27 giugno 1391, da fra Giacomo da Montalcino, fu il secondo convento, in ordine di tempo, costruito dall'Ordine di Sant'Agostino. La costruzione ebbe inizio per volere di Niccol\u00f2 Malaspina, signore della Verrucola e di Fivizzano nel 1392.\nAi frati eremitani di sant'Agostino venne concessa, in tale occasione, l'annessa chiesa di San Giovanni fondata da Puccio di Duccio della Verrucola Bosi nel 1335. Da questo Puccio di Duccio discese Andreola Bosi che fu madre del pontefice Niccol\u00f2 V.\nIn una relazione inviata al vescovo dell'anno 1650 si apprende che vi risiedevano sei sacerdoti, un diacono, due conversi ed un servente. Il ricco patrimonio librario si era arricchito intanto anche dalla biblioteca dell'abbazia di Linari che era stata soppressa nell'anno 1583 con bolla papale di Gregorio XIII.\nDa questo convento provenirono influenti personaggi tra i quali Agostino Molari, che fu tre volte vicario generale dell'Ordine e divent\u00f2 poi sacrista dei Palazzi Apostolici. Fu tramite la sua intercessione se il Parato di papa Niccol\u00f2 V, a lui donato dalla citt\u00e0 di Siena, arriv\u00f2 a Fivizzano. Altro personaggio rilevante fu fra Leonardo Valazzana, teologo e gran predicatore. Fu lui che nel 1497 lesse dal pulpito della chiesa di Santo Spirito la lettera di scomunica contro Savonarola. Altro frate che usc\u00ec dal convento fu Alessio Stradella, maestro della facolt\u00e0 di teologia a Roma che per volere del papa partecip\u00f2 al Concilio di Trento.\nIl problema dell'insegnamento pubblico port\u00f2 nel 1786 alla espropriazione del convento. Infatti il granduca di Toscana Leopoldo I con suo decreto spossess\u00f2 i frati, ordin\u00f2 la ristrutturazione e concentr\u00f2 in esso le religiose di vari monasteri, dichiarandolo Conservatorio della Beata Monaca, madre di sant'Agostino.\nNel 1831 il vescovo di Pontremoli trasform\u00f2 il conservatorio in monastero di clausura, sotto il nome di san Benedetto, monastero che poi fu soppresso nell'anno 1866.\nNel 1899 il comune, divenuto proprietario dell'immobile, cedette il complesso alle suore angeliche di San Paolo che lo tennero fino al 1979 destinandolo a convitto e educandato. In tale anno il convento fu rivenduto al comune di Fivizzano il quale provvide ai restauri del chiostro e delle lunette contenenti una serie di pitture di fine cinquecento di tal Michele Angelo da Fivizzano. Alle pareti del corridoio furono murati i reperti marmorei provenienti dalla vicina chiesa di San Giovanni, demolita dopo il terremoto del 1920. Al piano terra vi furono trasferiti i numerosi libri della biblioteca civica intitolata all'abate e storico fivizzanese Emanuele Gerini."}
{"id": "5318685", "revid": "599013", "url": "https://it.wikipedia.org/wiki?curid=5318685", "title": "Silvia Sedonati", "text": "Carriera.\nClub.\nEsordisce a soli 14 anni in Serie A nella ."}
{"id": "5318686", "revid": "124833434", "url": "https://it.wikipedia.org/wiki?curid=5318686", "title": "Libera (singolo Anna Tatangelo)", "text": "Libera \u00e8 un singolo della cantante italiana Anna Tatangelo, pubblicato l'11 febbraio 2015 come quarto estratto dall'omonimo album.\nDescrizione.\nIl brano, scritto da Kekko Silvestre e Enrico Palmosi, viene presentato dalla Tatangelo al \"Festival di Sanremo 2015\".\nLa canzone \u00e8 stata ascoltata per la prima volta durante la seconda serata della Kermesse condotta da Carlo Conti. Nella quarta serata la canzone viene definitivamente eliminata insieme a \"Voce\" brano di Lara Fabian, \"Vita d'inferno\" di Biggio e Mandelli e \"Come una favola\" brano di Raf.\nLa cantante rispetto al brano dichiara \"Non mi sono mai sentita pi\u00f9 libera\".\nVideo musicale.\nNel videoclip \u00e8 presente Anna in una gabbia, che si dondola su di un'altalena all'inizio con un lungo vestito nero e nella fine con un lungo vestito bianco.\nIl video \u00e8 diretto da Gaetano Morbioli."}
{"id": "5318687", "revid": "599013", "url": "https://it.wikipedia.org/wiki?curid=5318687", "title": "Nikola Rebi\u0107", "text": ""}
{"id": "5318688", "revid": "287204", "url": "https://it.wikipedia.org/wiki?curid=5318688", "title": "Nikola Rebic", "text": ""}
{"id": "5318693", "revid": "599013", "url": "https://it.wikipedia.org/wiki?curid=5318693", "title": "Marko Teji\u0107", "text": ""}
{"id": "5318694", "revid": "287204", "url": "https://it.wikipedia.org/wiki?curid=5318694", "title": "Marko Tejic", "text": ""}
{"id": "5318708", "revid": "599013", "url": "https://it.wikipedia.org/wiki?curid=5318708", "title": "\u0110or\u0111e Kaplanovi\u0107", "text": ""}
{"id": "5318711", "revid": "297059", "url": "https://it.wikipedia.org/wiki?curid=5318711", "title": "Erniazione", "text": ""}
{"id": "5318715", "revid": "834", "url": "https://it.wikipedia.org/wiki?curid=5318715", "title": "Ale (Svezia)", "text": ""}
{"id": "5318720", "revid": "767487", "url": "https://it.wikipedia.org/wiki?curid=5318720", "title": "Indalecio", "text": "Origine e diffusione.\nDeriva dal termine basco \"inda\", che vuol dire \"forza\", quindi \u00e8 analogo per significato ai nomi Druso, Nerone, Valente e Valerio.\nDel nome si hanno rarissime attestazione anche in Italia, anche negli adattamenti Indalesio e Indalezio.\nOnomastico.\nL'onomastico ricorre il 15 maggio in memoria di sant'Indalecio, discepolo degli Apostoli e vescovo di Almer\u00eda."}
{"id": "5318746", "revid": "93556", "url": "https://it.wikipedia.org/wiki?curid=5318746", "title": "Maqam Ibrahim", "text": "Il Maq\u0101m Ibr\u0101h\u012bm (, \"stazione di Abramo\") \u00e8 una formazione rocciosa sita nella spianata del al-Masjid al-\u1e24ar\u0101m della Mecca.\nIn base a un passaggio coranico, viene indicato come luogo adatto alla preghiera: \nNella tradizione.\nSecondo la tradizione, il \"Maq\u0101m\" era una piccola eminenza del terreno accanto alla originaria Ka\u02bfba, che sarebbe servita ad Ibr\u0101h\u012bm per restaurare col figlio Ism\u0101\u02bf\u012bl le parti pi\u00f9 alte della Ka\u02bfba, andata distrutta ai tempi del profeta N\u016b\u1e25 a causa del Diluvio Universale.\nSi ritiene che una concavit\u00e0 presente al sommo della roccia sia stata lasciata dal piede di Ibr\u0101h\u012bm. La distanza dalla Ka\u02bfba rispetto al \"Maq\u0101m\" contraddirebbe tale tradizione se varie tradizioni non sostenessero che esso sarebbe stato spostato dalla posizione originaria.\nSecondo una pia tradizione il piede di Maometto si sarebbe adattato alla perfezione alla pretesa orma.\n\u00c8 convinzione dei musulmani che nella spianata dell\"'al-\u1e24ar\u0101m al-Shar\u012bf\" riposino i corpi di numerosissimi profeti e Inviati di Allah. Nei pressi del \"Maq\u0101m\" sarebbero stati inumati 99 di essi, tra cui Ism\u0101\u02bf\u012bl, N\u016b\u1e25, H\u016bd e \u1e62\u0101li\u1e25.\nModificazioni saudite.\nIl corposo restauro e le profonde trasformazioni dell\"'al-\u1e24ar\u0101m al-Shar\u012bf\", intraprese negli anni cinquanta dal regime saudita, hanno comportato lo spostamento del \"Maq\u0101m\" dalla parte opposta della Ka\u02bfba, dove era rimasto per quasi 14 secoli, per lasciare maggior spazio ai pellegrini.\nBibliografia.\nOltre alle opere citate nel testo: "}
{"id": "5318759", "revid": "1142774", "url": "https://it.wikipedia.org/wiki?curid=5318759", "title": "Atom (editor)", "text": "Atom \u00e8 un editor di testo e IDE open source e sviluppato da GitHub, rilasciato nel 2014. Esso \u00e8 basato su Chromium ed \u00e8 scritto in CoffeeScript, il che gli permette di essere eseguito su qualsiasi piattaforma supportata da Chromium.\nCaratteristiche.\nUna delle sue caratteristiche principali \u00e8 la possibilit\u00e0 di sviluppare pacchetti utilizzando Node.js. Atom possiede inoltre supporto al sistema di controllo di versione Git.\nLa maggior parte dei pacchetti che lo compongono fanno uso di licenze software open source. Ci\u00f2 consente alla comunit\u00e0 di partecipare attivamente al suo sviluppo. A giugno 2015, anche se ancora in fase beta, conta pi\u00f9 di 350.000 utenti che lo utilizzano regolarmente.\nGli sviluppatori di Facebook hanno sviluppato un editor per uso interno a partire da una versione modificata di Atom, rilasciato poi open-source con il nome di Nuclide. Microsoft, Docker e altre aziende hanno adottato per alcuni loro prodotti \"Electron\", il componente alla base di Atom.\nStoria.\nAtom \u00e8 stato rilasciato come versione beta 1.0 il 25 Giugno 2015. I suoi sviluppatori lo chiamarono \"hackable text editor for the 21st Century\".\nRisulta completamente personalizzabile in HTML, CSS, e JavaScript."}
{"id": "5318767", "revid": "47767", "url": "https://it.wikipedia.org/wiki?curid=5318767", "title": "Nerone (nome)", "text": "Origine e diffusione.\nContinua il \"cognomen\" romano \"Nero\", di probabile origine sabina e avente il significato di \"forte\", \"valente\", lo stesso dei nomi Valente, Valerio, Druso e Indalecio.\nVenne portato da Nerone, il noto imperatore a cui \u00e8 spesso erroneamente attribuita la responsabilit\u00e0 del grande incendio di Roma, e che fu il primo a lanciare la persecuzione dei cristiani nell'Impero romano; la sua figura non ha favorito l'ingresso del nome nell'uso comune (in Italia gode di scarsa diffusione, anche se si contano alcuni esempi). Pi\u00f9 fortuna ha avuto in ambiti anglofoni, dove \u00e8 diffuso nella forma \"Nero\".\nOnomastico.\nL'onomastico si festeggia il 1\u00ba novembre per la festa di Ognissanti, poich\u00e9 il nome \u00e8 adespota, ovvero non \u00e8 portato da alcun santo."}
{"id": "5318772", "revid": "785863", "url": "https://it.wikipedia.org/wiki?curid=5318772", "title": "Brinken", "text": ""}
{"id": "5318787", "revid": "104458", "url": "https://it.wikipedia.org/wiki?curid=5318787", "title": "Dem\u00e9trios Vik\u00e9las", "text": ""}
{"id": "5318790", "revid": "1226", "url": "https://it.wikipedia.org/wiki?curid=5318790", "title": "Stephen M. Baxter", "text": ""}
{"id": "5318791", "revid": "287204", "url": "https://it.wikipedia.org/wiki?curid=5318791", "title": "Dimitrios Vikelas", "text": ""}
{"id": "5318794", "revid": "104458", "url": "https://it.wikipedia.org/wiki?curid=5318794", "title": "Distretto di Toggenburg", "text": ""}
{"id": "5318797", "revid": "339392", "url": "https://it.wikipedia.org/wiki?curid=5318797", "title": "Contea del Toggenburgo", "text": ""}
{"id": "5318802", "revid": "711705", "url": "https://it.wikipedia.org/wiki?curid=5318802", "title": "Barry Foster", "text": ""}
{"id": "5318806", "revid": "104458", "url": "https://it.wikipedia.org/wiki?curid=5318806", "title": "Distretto di Toggenburgo", "text": ""}
{"id": "5318811", "revid": "37401", "url": "https://it.wikipedia.org/wiki?curid=5318811", "title": "Ierofantia", "text": ""}
{"id": "5318814", "revid": "767487", "url": "https://it.wikipedia.org/wiki?curid=5318814", "title": "Regression", "text": "Regression \u00e8 un film del 2015 scritto e diretto da Alejandro Amen\u00e1bar.\nTrama.\nMinnesota, 1990. Mentre da circa dieci anni l'intera America \u00e8 terrorizzata dal presunto dilagare del satanismo, il detective Bruce Kenner \u00e8 alle prese con un caso molto complesso: la diciassettenne Angela Gray ha accusato suo padre John di aver compiuto abusi sessuali su di lei; l'uomo \u00e8 vittima di una particolare forma di amnesia che lo porta ad ammettere di aver effettivamente commesso il misfatto, senza essere in grado di ricordarne alcun particolare. Viene perci\u00f2 interpellato il professor Raines, esperto di ipnosi regressiva; durante una sessione di ipnosi, Gray lascia intendere che il detective Nesbitt, collega di Kenner, abbia partecipato alle violenze sulla figlia: questi viene formalmente accusato, ma durante le indagini non si trova alcuna prova a suo carico. Successivamente Kenner interroga Angela, la quale rivela che gli abusi da lei subiti sono collegati a una setta satanica che da tempo tiene in scacco l'intero paese, i cui adepti, mascherati da un cappuccio, avrebbero preso parte agli abusi fotografando gli atti; a riprova la ragazza dichiara di avere sul ventre l'incisione di una croce rovesciata praticata dai satanisti, ma rifiuta di mostrarla al detective.\nKenner si concentra allora sulla situazione famigliare dei Gray: la moglie di John \u00e8 morta molti anni prima, lasciando Angela e suo fratello Roy sotto la custodia del padre e della nonna Rose, entrambi fanatici religiosi e con evidenti problemi mentali. Il detective sospetta un coinvolgimento di Rose negli abusi ma ancora non viene trovata alcuna traccia che la possa incriminare. In seguito viene trovato Roy, il quale ha da tempo abbandonato la sua famiglia: anche sul ragazzo viene praticata l'ipnosi regressiva, e anche lui conferma la presenza di figure incappucciate che entravano in camera sua mentre dormiva. \nMan mano che l'indagine va avanti, il detective se ne sente sempre pi\u00f9 coinvolto e inizia ad avere incubi in cui gli sembra di vedere rituali satanici; torna cos\u00ec da Angela e la spinge a raccontargli altro, ma la ragazza \u00e8 reticente poich\u00e9 teme che dire la verit\u00e0 possa mettere in pericolo altre persone; alle sue insistenze cede e gli racconta che sua madre, prima di morire, riceveva telefonate misteriose da sconosciuti, e nel giorno del suo incidente mortale aveva detto di vedere strani individui che la spiavano dall'altro lato della strada; infine gli mostra il marchio lasciatole dai satanisti, avvertendolo che da quel momento in poi sar\u00e0 in pericolo perch\u00e9 loro cercheranno di ucciderlo.\nIn seguito al racconto di Angela, Kenner inizia ad avere vere e proprie visioni di persone incappucciate che lo inseguono, e sogna perfino di partecipare a un rituale orgiastico con una donna dall'aspetto demoniaco. Le sue indagini, nel frattempo, causano lo sdegno di Rose, che durante un confronto accusa sua nipote di dire il falso e di aver distrutto la famiglia; tuttavia la donna inizia ad avere a sua volta terribili allucinazioni, in seguito alle quali precipita da una finestra ferendosi in maniera grave. Angela \u00e8 sicura che la caduta di sua nonna sia una vendetta nei suoi confronti da parte dei satanisti e, sentendosene in colpa, ha un crollo emotivo; Kenner la consola e i due, avvicinatisi a causa del dramma che stanno vivendo, si scambiano un bacio appassionato; subito dopo il detective si pente di quel gesto poich\u00e9 Angela \u00e8 minorenne, e scappa via.\nTempo dopo John dice di aver riacquisito la memoria e confessa di aver effettivamente abusato di Angela, ma non per fini rituali: sospettando che Roy fosse omosessuale, aveva usato la bambina per mostrargli come avere correttamente un rapporto sessuale, e nega il coinvolgimento di una setta satanica. A quel punto Kenner, tornando a casa, riconosce nella protagonista di un cartello pubblicitario la donna-demone che aveva visto nei suoi incubi: si tratta di un ricordo autoindotto dovuto alla suggestione datagli dal caso. Il detective conclude che tutti i misfatti ricordati dai protagonisti della vicenda sono in realt\u00e0 false memorie create dall'ipnosi regressiva, e che il coinvolgimento dei satanisti \u00e8 in realt\u00e0 il prodotto dell'isteria di massa che affligge il paese e ha suggestionato a tal punto Roy e Angela da far credere loro che sia vero. Il professor Raines dapprima difende con veemenza le sue teorie, ma di fronte all'evidenza \u00e8 costretto ad ammettere di aver sbagliato e che l'ipnosi regressiva non sia perfetta come crede.\nUna sera Kenner subisce un agguato da due figure incappucciate che riesce a sopraffare e disarmare: sono il detective Nesbitt e il suo assistente Farrell, che vogliono vendicarsi di lui poich\u00e9 per causa sua Nesbitt \u00e8 ora visto come un maniaco sessuale e la sua carriera \u00e8 compromessa. Kenner offre a Nesbitt di riabilitarlo se lui gli riveler\u00e0 tutto ci\u00f2 che sa. Dopo aver raccolto le sue confessioni, il detective si reca da Angela per un ultimo confronto durante il quale le rivela ci\u00f2 che ha concluso: la ragazza ha inventato tutto per fuggire dalla vita morbosa con la sua famiglia, e al contempo punire il padre che lei ritiene essere il colpevole della morte di sua madre; il suo piano era di fuggire con Nesbitt, col quale aveva una relazione, ma questi si era infine tirato indietro a causa della minore et\u00e0 della ragazza. Angela continua a insistere di aver detto la verit\u00e0 e dice che nessuno gli creder\u00e0 mai, perch\u00e9 lei riveler\u00e0 a tutti del loro bacio facendolo passare per pedofilo; tuttavia quando Bruce racconta a John la verit\u00e0, il padre decide di autoaccusarsi e offre una falsa confessione in cui sostanzialmente conferma la versione di sua figlia, nella speranza che un giorno lei lo possa perdonare per il male che le ha fatto.\nIntervistata da una TV locale, Angela continua a ribadire che la colpa di tutto \u00e8 della setta satanica, e mette in guardia i suoi concittadini perch\u00e9 \u00e8 convinta che colpiranno di nuovo. Delle didascalie alla fine del film informano che ci furono molti altri casi come quello di Angela prima che l'isteria di massa scomparisse, e che l'ipnosi regressiva \u00e8 oggi considerata un metodo non sicuro in quanto crea falsi ricordi.\nProduzione.\nConcezione e sceneggiatura.\nIl 31 ottobre 2013 \u00e8 stato annunciato che Ethan Hawke sarebbe stato uno dei protagonisti nel nuovo film thriller di Alejandro Amen\u00e1bar, mentre The Weinstein Company sarebbe entrato in possesso dei diritti internazionali della pellicola il 6 novembre per proiettare il film nelle sale degli Stati Uniti. The Weinstein Company ha acquisito i diritti di distribuzione negli Stati Uniti del film; il 22 novembre 2013 Weinstein ha annunciato l'uscita ufficiale del film negli Stati Uniti.\nCast.\nPer quanto riguarda il cast, Emma Watson, David Dencik e Devon Bostick hanno aderito alla sceneggiatura con il ruolo di protagonisti rispettivamente il 5 febbraio, il 25 marzo e il 23 maggio 2014.\nRiprese.\nLe riprese principali del film hanno avuto inizio a partire dal 15 aprile 2014 nella provincia di Mississauga, nel territorio dell'Ontario, in Canada. Emma Watson ha dichiarato: \"Il primo giorno di ripresa del film \u00e8 cominciato oggi, che bel regalo di compleanno\". Il primo giorno di riprese si \u00e8 svolto infatti durante il suo 24\u00ba compleanno, che ha trascorso durante le riprese in una scena ambientata presso l'Universit\u00e0 di Toronto a Mississauga.\nIl 5 maggio invece le riprese si sono spostate a Tottenham, luogo previsto come location fissa fino al 12 giugno, ma poi la Watson ha deciso di tornare un po' prima dalla sua famiglia per un certo tempo in Regno Unito. Il 28 gennaio 2015, la troupe registr\u00f2 nuovamente altre scene a Mississauga.\nPromozione.\nIl 10 giugno 2014 \u00e8 stata rivelata la copertina della boutique del film, mentre il 12 febbraio 2015 ne \u00e8 seguito il teaser trailer ufficiale, tradotto poi in diverse lingue, e distribuito in tutto il mondo. Il 10 giugno 2015 \u00e8 stato pubblicato il trailer ufficiale internazionale.\nDistribuzione.\nIl film \u00e8 stato presentato in anteprima il 18 settembre 2015 al Festival internazionale del cinema di San Sebasti\u00e1n. \u00c8 stato poi distribuito in Spagna il 2 ottobre 2015. Il film \u00e8 uscito nelle sale Italiane il 3 dicembre su distribuzione di Lucky Red. Negli Stati Uniti \u00e8 stato reso disponibile nelle sale il 5 febbraio 2016, distribuito da The Weinstein Company."}
{"id": "5318816", "revid": "271182", "url": "https://it.wikipedia.org/wiki?curid=5318816", "title": "Tioredoxina", "text": ""}
{"id": "5318818", "revid": "339392", "url": "https://it.wikipedia.org/wiki?curid=5318818", "title": "Rocco Morabito ('ndrangheta)", "text": ""}
{"id": "5318836", "revid": "110157", "url": "https://it.wikipedia.org/wiki?curid=5318836", "title": "Etichetta proteica", "text": "In biologia molecolare una etichetta proteica, a volte anche chiamata in inglese \"tag \", \u00e8 una breve sequenza di aminoacidi o anche di acidi nucleici. Riferendosi alle proteine il termine si riferisce a pezzi di proteine aggiunte tramite ingegneria genetica sulla proteina di interesse. Quando si tratta di acido nucleico il termine si riferisce a brevi sequenze rappresentative di un gene o mRNA.\nEtichette di proteine.\nEtichette di affinit\u00e0.\nSono le etichette aggiunte ad una parte della proteina e utilizzate per la loro purificazione proteica in cromatografia di affinit\u00e0 .\nEsempi:\nEtichette di solubilizzazione.\nSono etichette che migliorano la solubilit\u00e0 di alcune proteine ricombinanti.\nEtichette fluorescenti.\nSono etichette utilizzate per permettere la visualizzazione \"in vivo\" o \"in vitro\" di proteine."}
{"id": "5318837", "revid": "287204", "url": "https://it.wikipedia.org/wiki?curid=5318837", "title": "Beta Ethniki 1978-1979", "text": "La Beta Ethniki 1978-1979 \u00e8 la 20\u00aa edizione del campionato greco di calcio di secondo livello.\nGirone Nord.\nClassifica.\nLegenda:\nGirone Sud.\nClassifica.\nLegenda:"}
{"id": "5318838", "revid": "104458", "url": "https://it.wikipedia.org/wiki?curid=5318838", "title": "Aleksander Petrovi\u010d Tormasov", "text": ""}
{"id": "5318842", "revid": "104458", "url": "https://it.wikipedia.org/wiki?curid=5318842", "title": "Aleksandr Tormasov", "text": ""}
{"id": "5318853", "revid": "834", "url": "https://it.wikipedia.org/wiki?curid=5318853", "title": "Canottaggio agli VIII Giochi del Mediterraneo", "text": "Le gare di canottaggio agli VIII Giochi del Mediterraneo si sono svolti a Spalato in Jugoslavia nel 1979. Hanno previsto 8 eventi, tutti maschili."}
{"id": "5318855", "revid": "819508", "url": "https://it.wikipedia.org/wiki?curid=5318855", "title": "Billy Taylor Jr.", "text": "Carriera.\nTaylor segu\u00ec le orme paterne, infatti anche Billy Taylor Sr. gioc\u00f2 per diverse stagioni nella National Hockey League. Inizi\u00f2 a giocare ad hockey militando per tre anni nella Ontario Hockey Association con la maglia dei Guelph Royals. Durante quegli anni fece le sue prime esperienze fra i professionisti disputando alcuni incontri nella Eastern Professional Hockey League.\nNel 1963 entr\u00f2 stabilmente nell'organizzazione dei New York Rangers, giocando per due anni soprattutto con i St. Paul Rangers nella Central Hockey League. Nell'autunno del 1964 riusc\u00ec a fare il proprio esordio nella NHL giocando due partite con i Rangers.\nNel 1965 si trasfer\u00ec presso i Chicago Blackhawks tuttavia non gioc\u00f2 mai in NHL, trascorrendo invece le due stagioni successive nelle leghe minori nordamericane come la CHL con i St. Louis Braves e l'American Hockey League con i Buffalo Bisons.\nNell'estate del 1967 in occasione dell'NHL Expansion Draft Taylor venne selezionato dai Minnesota North Stars, tuttavia ancora una volta fu prestato in CHL ai Memphis South Stars. Si ritir\u00f2 dall'attivit\u00e0 agonistica nel 1968."}
{"id": "5318862", "revid": "584834", "url": "https://it.wikipedia.org/wiki?curid=5318862", "title": "Sable piccola", "text": ""}
{"id": "5318882", "revid": "767487", "url": "https://it.wikipedia.org/wiki?curid=5318882", "title": "Ivan Vasil'evi\u010d Babu\u0161kin", "text": "Biografia.\nLa formazione.\nIvan Babu\u0161kin nacque nel villaggio di Ledengskoe (dal 1941 Selo imeni Babu\u0161kina, \"Il paese intitolato a Babu\u0161kin\") in una povera famiglia di contadini, primo di tre figli. Rimasto orfano di padre a cinque anni, fu affidato dalla madre, emigrata con gli altri figli a Pietroburgo, ad alcuni parenti, che lo costrinsero a lavorare la terra. A dieci anni lavor\u00f2 come garzone di bottega, a quindici divenne apprendista a Kron\u0161tadt in una fabbrica che costruiva siluri e a venti fu assunto come operaio a cottimo dai cantieri navali Semjannikov di Pietroburgo.\nLe condizioni di lavoro erano molto dure: tredici ore di lavoro al giorno, straordinari e turni notturni obbligatori, pena il licenziamento, nessuna tutela sindacale. Un compagno di lavoro gli fece conoscere la letteratura illegale, per lo pi\u00f9 volantini di Narodnaja Volja, e la necessit\u00e0 di formarsi una cultura politica. Frequent\u00f2 allora una di quelle scuole serali domenicali, istituite legalmente ma nelle quali si nascondeva spesso la propaganda rivoluzionaria. Nella scuola frequentata da Babu\u0161kin, nel quartiere Smolensk, insegnavano Nade\u017eda Krupskaja e Lidija Knipovi\u010d, una ex-militante di Narodnaja Volja.\nNel 1894, attraverso Vasilij \u0160elgunov, un operaio che conosceva diversi intellettuali, Babu\u0161kin entr\u00f2 a far parte di un gruppo di studio che si riuniva a casa sua per ascoltare un insegnante \u2013 si trattava del giovane Lenin \u2013 che li istruiva sull'economia politica di Marx e li sollecitava a intervenire su ogni problema esprimendo la loro opinione. Dovevano poi lavorare autonomamente, raccogliendo materiale sulle condizioni di vita nelle singole fabbriche di Pietroburgo e contattando personalmente, ma con estrema prudenza, altri lavoratori. Contemporaneamente, Babu\u0161kin frequentava settimanalmente un altro gruppo di operai, anch'essi istruiti da un intellettuale. Questi circoli, insieme con altri analoghi, finiranno per costituire l\"'Unione di lotta per l'emancipazione della classe operaia\", un'organizzazione illegale socialdemocratica volta alla formazione di militanti operai, fondata nell'autunno del 1895 da Lenin, da Martov, da Rad\u010denko e da altri ancora.\nLa vigilia di Natale del 1894 gli operai della Semjannikov non vennero pagati. Scoppi\u00f2 cos\u00ec una rivolta durante la quale fu distrutto lo spaccio e fu appiccato il fuoco ad alcuni reparti dello stabilimento. L'episodio, a cui segu\u00ec anche uno sciopero nel porto di Pietroburgo, contribu\u00ec ad accelerare l'opera di agitazione all'interno delle fabbriche della capitale. Furono ciclostilati diversi volantini e fu preparato anche un opuscolo, redatto da Babu\u0161kin, di carattere esclusivamente politico, che aveva per titolo \"Cos'\u00e8 un criminale di Stato, un rivoluzionario e un socialista\".\n\"Cos'\u00e8 un criminale di Stato\".\nNel diritto penale russo, chiunque soltanto pensi di mutare l'ordine statale \u00e8 gi\u00e0 un criminale di Stato. Chi pretenda di farlo con la forza \u00e8 un rivoluzionario, e chi cerchi di operare nell'interesse di tutto il popolo lavoratore, abolendo la propriet\u00e0 privata dei mezzi di produzione \u2013 scrive Babu\u0161kin \u2013 \u00e8 un socialista. Nel 1861 fu abolito il servaggio sotto la pressione delle rivolte, ma \u00e8 rimasta la miseria della maggior parte dei contadini che restano inchiodati alla terra dall'obbligo di pagare i riscatti e le imposte. Tale era del resto il progetto governativo della cosiddetta liberazione dei contadini: \u00ab \u00c8 necessario che il contadino dalle mani del proprietario passi direttamente nelle mani del mir e dell'amministrazione, in modo che non senta nemmeno per un secondo che il controllo su di lui si \u00e8 allentato \u00bb, aveva dichiarato il principale teorico della riforma, il nobile latifondista Rostovzev.\nNon vanno meglio le cose in citt\u00e0 per gli operai. Nel 1845 il governo di Nicola I stabil\u00ec per legge l'equiparazione degli scioperi e delle proteste nelle fabbriche all'insurrezione contro lo Stato. Analogamente, non furono riconosciuti i diritti di riunione e di associazione, punite con il carcere e la deportazione. Se per\u00f2 contadini e operai sono trattati alla stregua di criminali di Stato, non per questo essi sono rivoluzionari o socialisti, anzi, in grande maggioranza non sanno come mutare l'attuale assetto della societ\u00e0 e dello Stato, n\u00e9 comprendono le ragioni della loro oppressione. Non era n\u00e9 rivoluzionario n\u00e9 socialista Ivan Poso\u0161kov (1652-1726), un proprietario terriero che per aver denunciato a Pietro I le condizioni dei contadini e il parassitismo nobiliare nel suo libro \"Sulla povert\u00e0 e la ricchezza\", fu gettato in prigione come criminale di Stato, come, per gli stessi motivi, capit\u00f2 poi a Navikov (1749-1818). Peggio and\u00f2, sotto Caterina e Alessandro I, al nobile Aleksandr Radi\u0161\u010dev, e poi ai decabristi e ai \"petra\u0161evcy\".\nLa guerra di Crimea dimostr\u00f2 l'inferiorit\u00e0 della Russia rispetto alle potenze europee e la necessit\u00e0 di una riforma interna che non mutasse per\u00f2 le diseguaglianze sociali. Fu cos\u00ec che tra le classi colte sorse un'opposizione al regime di persone che predicarono al popolo la lotta per migliorare le proprie condizioni e i propri diritti. L'organizzazione Zemlja i Volja si limit\u00f2 a un'opera di propaganda e fu colpita da arresti e deportazioni; la sua erede Narodnaja Volja programm\u00f2 l'uccisione dello zar quale mezzo per costringere il governo a cedere il potere al popolo. In realt\u00e0, con l'uccisione di Alessandro II non cambi\u00f2 nulla, perch\u00e9 lo zar e il suo governo erano soltanto un anello del potere formato in realt\u00e0 da tutte le classi dominanti.\nLa conclusione di Babu\u0161kin \u00e8 che la lotta politica dei populisti, \u00ab eroi e martiri in nome della felicit\u00e0 del popolo \u00bb, fu per\u00f2 un errore perch\u00e9 fondata essenzialmente sulla cospirazione senza il coinvolgimento di tutte le forze operaie. Occorre essere rivoluzionari e socialisti, unendo tutte queste forze attraverso l'associazione, la stampa, la raccolta di fondi, gli scioperi, sfidando la prigione e la deportazione: \u00ab o morire da schiavi o sacrificarci nella lotta per un futuro migliore \u00bb.\nL'esilio.\nAlla polizia non era ignota l'attivit\u00e0 dell'\"Unione di lotta\" e il 21 dicembre 1895 quasi tutto il suo gruppo dirigente fu arrestato. Babu\u0161kin venne arrestato nel gennaio del 1896, dopo aver distribuito dei volantini nella fabbrica Obuchov. Per tredici mesi fu rinchiuso in isolamento nel carcere preventivo di Pietroburgo e nel febbraio del 1897 fu espulso per tre anni dalla capitale. Babu\u0161kin si stabil\u00ec a Ekaterinoslav, divenuta da qualche anno un importante centro industriale, dove esisteva gi\u00e0 un nucleo di attivisti dell\"'Unione di lotta\" formata da operai espulsi come lui da Pietroburgo.\nCon una parte di loro, tra i quali era Grigorij Petrovskij, futuro dirigente bolscevico, riusc\u00ec presto a mettersi in contatto e a stabilire un embrione di organizzazione illegale."}
{"id": "5318883", "revid": "437645", "url": "https://it.wikipedia.org/wiki?curid=5318883", "title": "Marina brasiliana", "text": ""}
{"id": "5318898", "revid": "709565", "url": "https://it.wikipedia.org/wiki?curid=5318898", "title": "Parnell Jacobs", "text": "Parnell Jacobs \u00e8 un personaggio dei fumetti, creato da Kurt Busiek (testi) e Sean Chen (disegni), pubblicato dalla Marvel Comics. La sua prima apparizione avviene in \"Iron Man\" (vol. 3) n. 11 (dicembre 1998).\nBiografia del personaggio.\nCommilitone di Rhodes nel corpo dei marines, al termine della guerra i due si gettano in un'impresa mercenaria tuttavia, dato che i lavori trovati da Jacobs risultano sempre pi\u00f9 violenti e privi di senso, alla fine Rhodey decide di andarsene accettando il lavoro offertogli tempo prima da Stark. Contemporaneamente, grazie ai soldi guadagnati con il suo lavoro sporco, Jacobs sposa la dottoressa Glenda Sandoval (presentatagli dall'ex-socio) e si trasferisce a Londra.\nImpossessatosi per caso dei resti dell'armatura di War Machine, Jacobs la studia e prima la usa come base per creare nuove armi da vendere alla Baintronics, l'industria di Madame Minaccia, e poi la indossa per testare le suddette armi e abbattere la concorrenza. Ci\u00f2 lo porta a scontrarsi con Iron Man e Warbird. Dopo che Rhodes scopre l'identit\u00e0 dell'uomo dietro l'armatura tenta di convincerlo ad abbandonare la vita da supercriminale ma, nonostante sia spalleggiato dalla moglie di Jacobs, Glenda, non ottiene l'effetto sperato e l'ex-socio fugge per una localit\u00e0 ignota unicamente per venire ritrovato dal criminale Rampage e ucciso.\nSebbene successivamente lo si scopra essere in qualche modo sopravvissuto e, apparentemente redento, aiuti il War Machine originale ad affrontare la minaccia della tecnologia Ultimo di Morgan Stark.\nPoteri e abilit\u00e0.\nJacobs \u00e8 un marine finemente addestrato nel combattimento corpo a corpo e nell'uso delle armi da fuoco. La sua armatura ha pi\u00f9 o meno le stesse funzioni dell'armatura di War Machine originale ma \u00e8 molto pi\u00f9 grossa e pesante e, di conseguenza, lenta. Possiede un vasto arsenale incorporato di cui fanno parte un gigantesco cannone al plasma e una pistola \"pulse-phaser\" nonch\u00e9 due enormi ganasce sulla schiena."}
{"id": "5318899", "revid": "1543377", "url": "https://it.wikipedia.org/wiki?curid=5318899", "title": "Film giudiziario", "text": " \nIl film giudiziario \u00e8 un genere cinematografico caratterizzato dal fatto che la narrazione ruota attorno a un procedimento giudiziario o un contenzioso legale o comunque all'attivit\u00e0 professionale di professionisti legali.\nCaratteristiche.\nIl cinema giudiziario ha avuto origine nei paesi anglosassoni e in particolare nella cinematografia americana (dove i film che appartengono a questo genere sono definiti come \"Legal Drama\" o \"Legal Thriller\" o \"Courtroom Drama\").\nLe trame solitamente sono incentrate attorno alla preparazione e/o allo svolgimento di un processo, civile o penale. I protagonisti della narrazione sono il pi\u00f9 delle volte gli avvocati di una parte del processo. Una buona parte dei film di questo genere ruotano attorno a uno o pi\u00f9 legali che assumono la difesa di un imputato in un procedimento penale per gravi crimini, arrivando a dimostrarne l'innocenza in aula.\nIl cinema giudiziario spesso si sovrappone con altri generi cinematografici, in particolare con il cinema giallo, il cinema thriller e il cinema poliziesco pur se solitamente \u00e8 presente una differenza nella struttura della trama.\nLa \"American Bar Association\" ha pubblicato una lista dei 12 migliori film giudiziari di sempre.\nImpatto culturale.\nA partire dagli anni settanta, il cinema giudiziario \u00e8 oggetto di ricerca e approfondimento anche nel mondo degli studi giuridici. Le facolt\u00e0 di legge nordamericane propongono nei loro programmi di studio corsi di \"\"Law and Film\", nel quadro pi\u00f9 ampio degli studi di \"Law and Humanities\"\", che indagano in ottica interdisciplinare il rapporto tra diritto, societ\u00e0 e cultura popolare, approcciandosi al cinema come prodotto culturale, influenzato e attraversato dalla realt\u00e0 sociale e anche dal contesto giuridico e ordinamentale.\nFra i professionisti del diritto \u00e8 opinione piuttosto diffusa che il cinema giudiziario offra una rappresentazione in buona parte errata della realt\u00e0 dei procedimenti giudiziari. Ci\u00f2 deriverebbe dall'esigenza di offrire una forma interessante e spettacolare alle vicende rappresentate."}
{"id": "5318907", "revid": "287204", "url": "https://it.wikipedia.org/wiki?curid=5318907", "title": "Bertoldo, Bertoldino e Cacasenno (film)", "text": ""}
{"id": "5318910", "revid": "1305772", "url": "https://it.wikipedia.org/wiki?curid=5318910", "title": "Enrico Fontanelli", "text": "Biografia.\nHa iniziato la carriera musicale a fine anni novanta come cantante e chitarrista del gruppo Kathleen's, con cui pubblic\u00f2 un Ep. In seguito ha suonato il basso nel gruppo hardcore Mourn e la chitarra nel gruppo garage-surf Grey Morris &amp; the Dargos.\nNel 2003 ha fondato insieme a Max Collini e Daniele Carretti gli Offlaga Disco Pax, in cui ha ricoperto i ruoli di tastierista, bassista, produttore artistico, nonch\u00e9 autore di tutti gli artwork dei dischi. Nel 2012 ha vinto il premio Best Art Vinyl Italia, grazie all\u2019artwork del vinile di \"Gioco di societ\u00e0\".\n\u00c8 stato inoltre regista e autore del video del brano \"Respinti all'uscio\" secondo singolo tratto dall'album \"Gioco di societ\u00e0\" e uscito all'inizio del 2013. Lo stesso anno si \u00e8 occupato della produzione artistica di \"Glamour\", secondo album de I Cani.\n\u00c8 morto nel 2014 a seguito di una malattia."}
{"id": "5318941", "revid": "1543377", "url": "https://it.wikipedia.org/wiki?curid=5318941", "title": "Nalmefene", "text": "Il nalmefene, noto originariamente come nalmetrene, \u00e8 un antagonista del recettore degli oppioidi sviluppato nei primi anni settanta e utilizzato soprattutto nel trattamento della dipendenza da alcol. \u00c8 stato studiato anche nel trattamento di altre dipendenze, come il gioco d'azzardo patologico.\nSi tratta di un oppiaceo simile come struttura chimica e attivit\u00e0 a un altro antagonista degli oppioidi, il naltrexone; rispetto a questo presenta un'emivita maggiore, una biodisponibilit\u00e0 orale incrementata e non \u00e8 correlato a tossicit\u00e0 epatica dose-dipendente Come altri farmaci ad attivit\u00e0 simile, anche nalmefene pu\u00f2 causare una sindrome d'astinenza in pazienti con abuso da oppioidi.\nUsi clinici.\nOverdose da oppiacei.\nLa somministrazione endovenosa di dosi di nalmefene comprese tra 0,5 e 1\u00a0mg si \u00e8 dimostrata efficace nel contrastare la depressione respiratoria nel sovradosaggio da oppiacei\n, sebbene sia raramente utilizzato dal momento che il naloxone \u00e8 molto pi\u00f9 economico.\nDipendenza da alcolici.\nL'utilit\u00e0 del nalmefene nel trattamento dell'alcolismo \u00e8 incerta. studi clinici hanno dimostrato che il nalmefene, in associazione al supporto psicosociale, riduce maggiormente rispetto al placebo il consumo di alcolici negli etilisti cronici; negli studi pi\u00f9 importanti, i pazienti erano stati istruiti nell'utilizzare il farmaco al bisogno, nelle situazioni in cui si manifestava la volont\u00e0 di assumere alcolici.\nDipendenza da cocaina.\nNalmefene \u00e8 utilizzato anche come terapia a lungo termine nel \"craving\" da cocaina; la sua utilit\u00e0 \u00e8 presumibilmente da collegare alla sua attivit\u00e0 di agonista parziale del recettore \u03ba degli oppioidi.\nEffetti collaterali.\nGli effetti collaterali pi\u00f9 comuni sono nausea, vertigine, insonnia e cefalea; tuttavia la maggior parte di questi quadri clinici sono modesti e di breve durata."}
{"id": "5318944", "revid": "110157", "url": "https://it.wikipedia.org/wiki?curid=5318944", "title": "Fattoria di Corbignano", "text": "La Fattoria di Corbignano \u00e8 un edificio rurale, situato in via di Corbignano a Settignano, presso Firenze\nStoria e descrizione.\nQuesto massiccio edificio rurale \u00e8 costituito di due piani; la fattoria \u00e8 stata costruita utilizzando la pietra e il laterizio, presenta una vaga forma \"ad L\" e sorge leggermente arretrata rispetto alla strada.\nIl nucleo centrale risale al XIV secolo e si addossa a un corpo di fabbrica pi\u00f9 basso del XVII secolo, ossia quando la fattoria fu restaurata.\nNella parte pi\u00f9 antica si pu\u00f2 notare la presenza di una finestra su delle mensole in pietra. Secondo Carocci la villa, fino al Quattrocento, apparteneva agli Zati; essa pervenne poi ai Lippi (1653), poi agli Strozzi, i quali la ridussero a una mera casa colonica, inserendola in un latifondo costruito da loro stessi alle pendici di Settignano.\nAgli inizi del Novecento l'acquist\u00f2 Bernard Berenson, importante storico d'arte, stabilitosi all'inizio del secolo a Firenze, e la aggreg\u00f2 (insieme ai vasti poderi dipendenti della fattoria) a Villa I Tatti; alla morte dello storico dell'arte (1959), \u00e8 stata affidata alla Harvard University."}
{"id": "5318945", "revid": "767487", "url": "https://it.wikipedia.org/wiki?curid=5318945", "title": "Operazione U.N.C.L.E.", "text": "Operazione U.N.C.L.E. (\"The Man from U.N.C.L.E.\") \u00e8 un film del 2015 diretto da Guy Ritchie.\nCon protagonisti Henry Cavill e Armie Hammer, la pellicola \u00e8 l'adattamento cinematografico della serie televisiva \"Organizzazione U.N.C.L.E.\" (\"The Man from U.N.C.L.E.\"), andata in onda dal 1964 al 1968.\nTrama.\nNel 1963, in piena guerra fredda, l'ex ladro d'arte e agente della CIA Napoleon Solo fa fuggire da Berlino Est Gaby Teller, figlia dell'ex scienziato nazista, poi messosi al servizio degli Stati Uniti, Udo Teller, scomparso da lungo tempo e avvistato a Roma. I due riescono a sfuggire rocambolescamente a Illya Kuryakin, agente del KGB dall'infanzia tormentata, segnata dalla deportazione del padre in un gulag.\nRitornato a Berlino Ovest, Napoleon viene informato che lo zio di Gaby, Rudi, lavora per la compagnia di navigazione gestita da Alexander Vinciguerra, figlio di un gerarca fascista ed amico di Mussolini, che si era impegnato a nascondere l'oro nazista in Sudamerica, e da sua moglie Victoria, entrambi a capo ora di un'industria aerospaziale. I due intendono sfruttare le conoscenze di Rudi per costruire una propria bomba atomica. Intuendo le proporzioni mondiali di questa minaccia, la CIA e il KGB non possono fare altro che unire le forze, per cui Napoleon deve collaborare proprio con Illya con il compito di fermare i Vinciguerra e, segretamente, di recuperare un nastro magnetico contenente le ricerche di Udo, anche a costo di uccidere il proprio compagno di squadra.\nIllya, Gaby e Napoleon giungono a Roma, fingendosi rispettivamente una coppia di fidanzati e un commerciante d'arte, conoscendo a una festa i coniugi Vinciguerra e lo zio Rudi. Grazie a uno speciale sviluppo delle foto, Ilya scopre che i due hanno avuto a che fare con elementi radioattivi, quali l'uranio impoverito. Insieme a Napoleon, si infiltra nella sede della compagnia, dove i due trovano tracce di uranio, ma fanno scattare l'allarme, riuscendo poi a fuggire in maniera rocambolesca.\nIl giorno dopo a villa Vinciguerra, durante un pranzo con Alexander e lo zio Rudi, Gaby inaspettatamente tradisce Illya e Napoleon, rivelando le loro vere identit\u00e0 e ottenendo in cambio di poter vedere il padre, tenuto in realt\u00e0 prigioniero dagli stessi Vinciguerra su un'isola fortificata. Illya ascolta tutto da una trasmittente che Gaby ha addosso e riesce a fuggire, ma Napoleon viene narcotizzato da Victoria e portato in un magazzino, dove viene torturato da Rudi, in realt\u00e0 un folle e sadico criminale di guerra nazista. Napoleon viene salvato da Illya, che lo rintraccia appena in tempo grazie a una microspia inseritagli - a sua insaputa - nelle scarpe.\nInterrogando Rudi, che in seguito morir\u00e0 fulminato per colpa di un malfunzionamento delle sue macchine di tortura, i due scoprono che la bomba \u00e8 nascosta sulla stessa isola in cui \u00e8 tenuto prigioniero il padre di Gaby. Quest'ultima, nel frattempo, tenta di far fuggire il padre e di sabotare la costruzione della bomba, ma viene scoperta da Victoria, che la imprigiona e uccide il padre Udo.\nNapoleon e Illya vengono avvicinati da Waverly, un pezzo grosso dell'MI6, il servizio segreto britannico, che rivela loro che Gaby \u00e8 in realt\u00e0 un agente al suo servizio. Grazie a Waverly e ai suoi uomini, i due irrompono nell'isola-fortezza dei Vinciguerra, sgominandone i mercenari che la difendono. Alexander fugge con la testata nucleare, portandosi dietro Gaby come ostaggio, ma viene raggiunto e ucciso da Illya, mentre Napoleon poi recupera il nastro contenente le ricerche di Udo. Tuttavia la testata trasportata da Alexander \u00e8 solamente uno specchietto per le allodole, trattandosi di una bomba non nucleare.\nNapoleon riesce a mettersi in contatto telefonico con Victoria, che, a bordo di un peschereccio assieme alla vera testata, si sta per imbarcare in un sottomarino. Solo riesce a far leva sulla rabbia di Victoria per la morte del marito, facendo durare la chiamata abbastanza a lungo da poterla rintracciare e lanciarle contro il \"falso\" missile che, programmato per agganciarsi a quello originale, distrugge la testata nucleare e la nave che la trasporta, uccidendo anche Victoria.\nLa missione \u00e8 finita e tutti si preparano a tornare alle loro rispettive vite, ma il governo sovietico ordina a Illya di recuperare il nastro e di uccidere Napoleon, pena la disonorevole fine gi\u00e0 subita dal padre, vale a dire l'internamento in Siberia. Tuttavia, colpito da un gesto gentile di Napoleon, che gli restituisce l'orologio del padre (precedentemente rubatogli da uno degli uomini dei Vinciguerra), Illya rinuncia alla sua missione. I due decidono allora di bruciare il nastro, affinch\u00e9 nessuno ne entri in possesso. Successivamente vengono raggiunti da Waverly, che informa i due e Gaby di averli arruolati in uno speciale corpo di spionaggio indipendente, dando loro una nuova missione e un nuovo nome in codice, ossia U.N.C.L.E.\nProduzione.\nIl progetto prende vita nel 2011 quando la Warner Bros. annuncia l'adattamento della serie televisiva e conferma sia il regista Steven Soderbergh che lo sceneggiatore Scott Z. Burns, fissando il budget del film a 60 milioni di dollari e l'inizio della produzione nel marzo 2012. Proprio per il basso budget messo a disposizione, il regista Soderbergh si dichiara dubbioso circa la ricostruzione degli anni sessanta richiesta nel film. Il 18 novembre 2011 viene confermato che Soderbergh non \u00e8 pi\u00f9 parte del progetto.\nIl 18 marzo 2013 viene annunciato Guy Ritchie come nuovo regista del film ed il budget viene aumentato a 75 milioni di dollari.\nCast.\nNel novembre 2010 l'attore George Clooney si dichiara interessato al progetto e discute la propria partecipazione, ma nel settembre 2011 \u00e8 costretto ad abbandonare il progetto a causa di un infortunio. Dopo Clooney, vengono considerati svariati attori per il ruolo del protagonista: Joseph Gordon-Levitt, Ryan Gosling, Channing Tatum, Alexander Skarsg\u00e5rd, Ewan McGregor, Matt Damon, Christian Bale, Michael Fassbender, Bradley Cooper, Leonardo DiCaprio, Joel Kinnaman, Russell Crowe, Chris Pine, Ryan Reynolds e Jon Hamm.\nNel marzo 2013 anche Tom Cruise inizia le trattative per partecipare al film. Cruise viene confermato nel cast insieme ad Armie Hammer il 24 aprile 2013. Successivamente Cruise abbandona il progetto per partecipare alle riprese del film \"Mission: Impossible 5\" e viene sostituito da Henry Cavill.\nNel film ha un cameo David Beckham.\nRiprese.\nLe riprese del film cominciano il 9 settembre 2013. Le riprese si svolgono nel Regno Unito, la maggior parte delle quali a Londra e nel circuito di Goodwood, e in Italia, tra il Lazio: Roma e Caprarola e la Campania: Pozzuoli, Baia (al Castello Aragonese) e Napoli (al castel dell'Ovo).\nColonna sonora.\nIl 17 luglio 2014 viene confermato il compositore Daniel Pemberton per la colonna sonora del film.\nNella scena dell'intrusione notturna alla sede dei Vinciguerra, Solo entra in un camion mentre Kuryakin \u00e8 alle prese con una motovedetta. Quando accende la radio \u00e8 possibile sentire per un breve istante la sigla della serie tv originale.\nPromozione.\nIl primo trailer viene diffuso il 12 febbraio 2015.\nDistribuzione.\nLa pellicola, inizialmente programmata per uscire il 16 gennaio, viene poi rimandata e distribuita nelle sale cinematografiche statunitensi a partire dal 14 agosto 2015, ed in quelle italiane dal 2 settembre.\nDivieti.\nIl film viene vietato negli Stati Uniti d'America ai minori di 13 anni per la presenza di \"azione violenta, nudit\u00e0 parziale e contenuti suggestivi\"."}
{"id": "5318949", "revid": "599013", "url": "https://it.wikipedia.org/wiki?curid=5318949", "title": "Dave Richardson", "text": "Carriera.\nRichardson gioc\u00f2 a livello giovanile per quattro stagioni nella lega del Manitoba con due formazioni legate alla franchigia della National Hockey League dei New York Rangers. All'inizio degli anni '60 fece il proprio esordio nel mondo professionistico giocando in alcune leghe minori nordamericane come la Western Hockey League e la Eastern Professional Hockey League.\nNella stagione 1961-62 si mise in luce con i Fort Wayne Komets in International Hockey League conquistando il IHL Leading Rookie Award come miglior rookie della lega. Nel 1963 entr\u00f2 stabilmente nell'organizzazione dei New York Rangers, giocando per due anni dividendosi soprattutto fra la NHL e la American Hockey League con i Baltimore Clippers, oltre a un breve periodo trascorso in Central Hockey League.\nNel 1965 si trasfer\u00ec presso i Chicago Blackhawks tuttavia in due anni gioc\u00f2 sole tre partite in NHL, trascorrendo invece la maggior parte del tempo in AHL con la maglia dei Buffalo Bisons. Nell'estate del 1967 in occasione dell'NHL Expansion Draft Taylor venne selezionato dai Minnesota North Stars, tuttavia nel corso dell'estate fu scambiato con i Detroit Red Wings, formazione con cui gioc\u00f2 una sola partita nella stagione seguente.\nRichardson concluse la sua carriera fra i professionisti disputando due stagioni nella Western Hockey League con i San Diego Gulls. Dopo una stagione di inattivit\u00e0 torn\u00f2 in Canada per giocare tre stagioni fra i dilettanti prima di ritirarsi definitivamente nel 1974."}
{"id": "5318956", "revid": "767487", "url": "https://it.wikipedia.org/wiki?curid=5318956", "title": "Epimisio", "text": "L'epimisio \u00e8 la membrana pi\u00f9 esterna a rivestimento dei muscoli scheletrici, formata da tessuto connettivo denso irregolare. L'epimisio si continua con i tendini in prossimit\u00e0 delle ossa. Al di sotto dell'epimisio si trovano, in continuit\u00e0, perimisio ed endomisio. La funzione principale dei tre strati \u00e8 quella di protezione del muscolo stesso."}
{"id": "5318966", "revid": "1543377", "url": "https://it.wikipedia.org/wiki?curid=5318966", "title": "C\u00edcero Moraes", "text": ""}
{"id": "5318968", "revid": "18323", "url": "https://it.wikipedia.org/wiki?curid=5318968", "title": "22 Bishopsgate", "text": "TwentyTwo (22 Bishopsgate) \u00e8 un grattacielo commerciale attualmente in costruzione a Londra, Regno Unito. Il cantiere dei lavori \u00e8 situato a Bishopsgate, nel quartiere finanziario della \"City di Londra\", ed \u00e8 previsto per un'altezza di 278 m su 62 piani. Il progetto sostituisce un precedente piano per una torre di 288 m soprannominata The Pinnacle, la cui costruzione \u00e8 iniziata nel 2008 ma sospesa nel 2012 a seguito della Grande Recessione, con la sola costruzione del nucleo in calcestruzzo dei primi sette piani. La struttura \u00e8 stata sottoposta successivamente ad un re-design, in seguito al quale \u00e8 ora conosciuto con il suo indirizzo, 22 Bishopsgate.\nSecondo i piani originali, The Pinnacle sarebbe dovuto diventare il secondo edificio pi\u00f9 alto sia nel Regno Unito che nell'Unione europea dopo \"The Shard\", anch'esso a Londra. La Economic Development Corporation dell'Arabia Saudita ed il suo responsabile dello sviluppo, Arab Investments, finanziano parte della costruzione (circa \u00a3500 milioni) in cambio di una partecipazione del 90% nella struttura. Tuttavia, il progetto \u00e8 stato messo in attesa a causa della mancanza di finanziamenti aggiuntivi e impegni di locazione.\nNel Dicembre 2013 \u00e8 stato riferito che una revisione del processo di progettazione e costruzione, intrapresa dagli architetti Kohn Pedersen Fox, gli agenti CBRE e dagli sviluppatori originali, \u00e8 stata completata, con l'esterno dell'edificio in stile \"helter-skelter\" (cio\u00e8 simile agli scivoli a spirale dei parchi giochi) da conservare. Nel 2015, il sito \u00e8 stato venduto ad un consorzio capitanato da AXA Real Estate ed un re-design con degli esterni pi\u00f9 semplici, escludendo per ultimo la costosa parte \"helter skelter\", \u00e8 stato presentato per consultazione pubblica prima di fare richiesta per il permesso di costruire.\nNell'Aprile 2016, \u00e8 stato confermato che la societ\u00e0 immobiliare Lipton Rogers ed il joint venture partner, AXA IM \u2013 Real Assets, avrebbero completato il progetto da un miliardo di sterline nel 2019. A 278 metri, l'edificio sarebbe dovuto diventare il pi\u00f9 alto della Citt\u00e0 di Londra a quel tempo e, a causa di una possibilit\u00e0 di perdita di luce degli edifici attorno, ci sono state obiezioni al progetto da diverse parti. Tuttavia, la Citt\u00e0 di Londra approv\u00f2 il permesso dopo aver considerato i potenziali benefici della costruzione dell'edificio inclusa l'introduzione di maggior superficie calpestabile nell'area e la creazione di nuovi posti di lavoro.\nNel 2017, sono stati approvati dei piani che ridisegnavano l'edificio e riducevano la sua altezza ulteriormente a 255 m per via della preoccupazione che le gru usate per la costruzione avrebbero potuto interferire con le vie aeree del vicino Aeroporto di Londra City. Tuttavia, questi progetti sono stati ritirati.\nPianificazione originale e design.\nGli architetti del The Pinnacle erano Kohn Pedersen Fox ed il costruttore era la compagnia di gestione di fondi Union Investment. L'altezza della torre \u00e8 stata inizialmente proposta di 307 metri, ma fu diminuita a 288 metri a seguito delle preoccupazioni da parte della Civil Aviation Authority. Il progetto rivisto prevedeva all'incirca 88,000 metri quadri di superficie per uffici.\nLa Bishopsgate Tower, come fu chiamata all'inizio, venne presentata per un permesso di costruire nel Giugno 2005 ed approvata nell'Aprile 2006. Il design torcente del tetto ed i motivi arricciati in facciata erano basati su varie forme organiche in natura come armadilli, funghi e conchiglie, e portarono a soprannominare l'edificio \"The Helter Skelter\", una tipologia di scivolo per bambini a forma di spirale . I piani pi\u00f9 alti dovevano ospitare ristoranti e la pi\u00f9 alta piattaforma panoramica pubblica nel Regno Unito.\nIl design originario del The Pinnacle prevedeva inoltre pi\u00f9 pannelli fotovoltaici di qualsiasi altro edificio nel paese, con 2,000 metri quadri di celle fotovoltaiche, capaci di generare fino a 200 kW di elettricit\u00e0. Avrebbe avuto inoltre una pelle a doppio strato come il vicino dalla forma a cetriolo 30 St Mary Axe, permettendogli di rispondere dinamicamente ai cambi climatici e di utilizzare un effettivo controllo climatico con basso consumo di energia. Per regolare i costi di costruzione, tutti i pannelli sulla torre sarebbero stati della stessa esatta dimensione.\nNell'Agosto 2006 Keltbray inizi\u00f2 i test di palificazione sul sito. La demolizione cominci\u00f2 sul pi\u00f9 piccolo dei due edifici esistenti nel Novembre 2006. A Febbraio 2007 venne segnalato che la Bishopsgate Tower era stata comprata dalla Arab Investments, e che la struttura sarebbe stata rinominata The Pinnacle.\nNel Maggio 2007 venne annunciato che il finanziamento completo era stato assicurato e che The Pinnacle sarebbe stato probabilmente costruito speculativamente. A Giugno 2007 inizi\u00f2 la demolizione del Crosby Court, il pi\u00f9 grande dei due edifici presenti sul sito.\nNell'Agosto 2007 l'Arab Investments firm\u00f2 un contratto di pre-costruzione con Multiplex per costruire la torre.\nDemolizione del precedente edificio.\nLa demolizione del sito preesistente inizi\u00f2 a met\u00e0 del 2007. Inizialmente si stimava una fine dei lavori entro il Febbraio 2008, tuttavia questa venne ritardata ad Aprile 2008 a causa di un decreto ingiuntivo vinto nel Dicembre 2007 dalla Hiscox, una compagnia assicurativa con sede nella vicina Great St. Helen's. La societ\u00e0 si lament\u00f2 dell'inquinamento acustico causato dalle operazioni di demolizione. L'ingiunzione ottenuta da Hiscox Syndicates &amp; Another contro The Pinnacle Ltd &amp; Others nel Gennaio 2008 forniva protezione su tre punti:\nL'ingiunzione fu modificata con successo nel corso di un'udienza nel Giugno 2008. La domanda di variare i termini del provvedimento in materia di accesso fu concessa ed un nuovo Ordine fu emesso dalla Technology and Construction Court.\nL'accesso alternativo dall'altro lato del sito garantiva che l'accesso all'entrata del parcheggio fosse mantenuto mentre la demolizione sopra e adiacente alla strada principale continuava.\nLa demolizione fu completata entro Giugno 2008.\nCostruzione iniziale.\nNel tardo Maggio 2008, una gru mobile ed una piattaforma di palificazione arrivarono in cantiere per preparare la costruzione. Fu segnalato che lo studio legale Davies Arnold Cooper avrebbe occupato fino a 7,400 metri quadri di spazio per uffici e, successivamente, che il ristorante che sarebbe sorto in cima alla torre era stato affittato. La torre era ampiamente in costruzione, con le armature gi\u00e0 inserite nel terreno, che formavano parte delle palificazioni che avrebbero sostenuto il peso della torre. Nel Novembre 2008 un'altra piattaforma di palificazione prese ad operare nel cantiere, cos\u00ec come giunsero le lamiere d'acciaio per i pali.\nA Marzo 2009 la palificazione pi\u00f9 grande di sempre nel Regno Unito era stata posata. (Il detentore precedente del record era la Moor House con fondazioni profonde 57 m, e queste furono costruite solo a quella profondit\u00e0 nel 2002 per permettere al Crossrail di eventualmente passare sotto di essa.) I pali furono affondati 48,5 m sotto il livello del mare, e 65,5 m sotto il sito (sorpassando la profondit\u00e0 della Moor House di 8.5 m).\nNell'estate 2009 la palificazione era stata completata e gli operai iniziarono a scavare pi\u00f9 a fondo, pronti a costruire le fondamenta. La prima base per gru venne installata nell'Ottobre 2009.\nNel Giugno 2011 l'Arab Investments annunci\u00f2 che avevano assicurato i quasi \u00a3500 milioni di deficit nel progetto, intendendo che il lavoro poteva riprendere, e per Dicembre 2011 il nucleo aveva raggiunto il sesto piano. Un prestito di \u00a3140 milioni fu fornito dalla HSH Nordbank, un prestaslodi con sede ad Amburgo, che venne successivamente esteso per tre volte.\nNel Marzo 2012 il progetto venne sospeso fino ad almeno l'inizio del 2013, per via di problemi riguardo al pre-affitto. Nel Dicembre 2012 un accordo proposto dalla Arab Investments agli appaltatori Brookfield Multiplex spian\u00f2 la strada perch\u00e9 i lavori potessero riprendere \"potenzialmente molto presto\". Tuttavia, nel Febbraio 2013 venne segnalato che il grattacielo parzialmente costruito avrebbe potuto essere demolito e ricostruito da zero basandosi su uno schema meno costoso. Il mese successivo si venne a sapere che diversi architetti avevano presentato offerte per ridisegnare The Pinnacle, incluso Ken Shuttleworth, il co-designer del 30 St Mary Axe.\nNell'Aprile 2013 venne insinuato che The Pinnacle non avrebbe ricominciato ad essere costruito sotto il design originale. Tuttavia, a Dicembre 2013, dopo un'ampia revisione del design, vennero apportate modifiche alle planimetrie interne ma il costoso esterno fu conservato senza cambiamenti significativi.\nVendita e re-design.\nNel Febbraio 2015 il sito venne acquisito da un consorzio capitanato dalla AXA Real Estate in un accordo da \u00a3300 milioni. L'edificio fu completamente ridesegnato e una nuova richiesta di permesso di costruire venne presentata nell'estate 2015 previa consultazione. Esa venne approvata nel Novembre 2015. Il nucleo centrale di cemento del progetto originale venne completamente rimosso per Dicembre 2015, e la costruzione del nuovo edificio cominci\u00f2 nel Gennaio 2016.\nIl nuovo edificio, rinominato 22 Bishopsgate, \u00e8 previsto essere alto 278 m con 62 piani. \u00c8 stimato che la torre sar\u00e0 dotata di 120,000 metri quadri di area per uffici e 4,000 metri quadri per ristoranti, negozi e gallerie panoramiche.\nDurante la campagna per il Referendum EU, il costruttore, AXA, ha dichiarato che nonostante loro fossero \"impegnati per lo sviluppo\", avrebbero potuto \"rivedere le opzioni\" se si fosse votato per lasciare la EU. Tuttavia, nonostante il 23 Giugno vinse il lasciare l'EU, la costruzione \u00e8 proseguita.\nNel Novembre 2016, venne richiesto un nuovo permesso di costruire che modificava leggermente il design dell'edificio proposto, cos\u00ec come riduceva la sua altezza di 23 metri a 59 piani per permettere \"una pi\u00f9 pulita e pi\u00f9 elegante risoluzione della cime dell'edificio nel contesto dei vincoli del controllo del traffico aereo\". La richiesta fu approvata nel Febbraio 2017. Tuttavia, questi piani furono ritirati, con la conferma da parte del costruttore che il progetto da 62 piani e 278 m sarebbe stato costruito."}
{"id": "5318974", "revid": "1982", "url": "https://it.wikipedia.org/wiki?curid=5318974", "title": "Vicolo (album)", "text": "Vicolo \u00e8 il primo album degli Esagono, pubblicato dalla Mu Records nel 1976."}
{"id": "5318988", "revid": "36426", "url": "https://it.wikipedia.org/wiki?curid=5318988", "title": "Villa La Pastorella", "text": "Villa La Pastorella \u00e8 una dimora storica italiana, che sorge nella via omonima (numero civico 8), a Settignano, nelle vicinanze di Firenze.\nStoria e descrizione.\nBettino Gerini propone due teorie circa l'origine del suo nome: la prima sostiene che prese l'attuale nome da un bassorilievo in smalto colorato che si trovava sul frontone della villa, raffigurante proprio una pastorella coi piedi scalzi, accanto ad alcune pecore accovacciate; la seconda invece, sostiene che il suo nome derivi sempre da una rappresentazione di una Pastorella, ma si tratta stavolta di una statua seicentesca.\nIn origine era una casa da signore della famiglia Riccialbani (XV secolo), antica famiglia patrizia fiorentina che ebbe dei possedimenti in via dell'Anguillara e, nella zona di Settignano, possedette anche Villa Gamberaia e Villa Il Quercione (in via dell'Olmeto). Essi la possedettero fino ai primi anni del Cinquecento. Successivamente la villa pass\u00f2 ai Giovannozzi di Settignano e quindi ai Gargiolli.\nL'edificio si articola su due corpi di fabbrica divisi in due piani, sfalsati per assecondare la pendenza della collina dove essa si erge. \nNonostante sia stata ristrutturata pi\u00f9 volte, nella villa sono ancora visibili le linee architettoniche dell'originaria casa padronale quattrocentesca.\nA due passi da Villa La Pastorella, i Gargiolli fecero costruire una cappella dedicata alla Madonna nel 1459, come testimonia un'iscrizione posta sotto il bassorilievo della Vergine (\"FACTUS\" 1459). La cappelletta \u00e8 stata restaurata nel 1858 da Andrea Carlo Gargiolli."}
{"id": "5318993", "revid": "228587", "url": "https://it.wikipedia.org/wiki?curid=5318993", "title": "Eden-ui dongjjok", "text": "Eden-ui dongjjok (hangeul: \uc5d0\ub374\uc758 \ub3d9\ucabd, lett. \"L'oriente dell'Eden\"; titolo internazionale East of Eden) \u00e8 un serial televisivo sudcoreano trasmesso su MBC dal 25 agosto 2008 al 10 marzo 2009.\nTrama.\nAmbientata tra il 1960 e il 2000, \"Eden-ui dongjjok\" racconta dell'aspra rivalit\u00e0 tra due uomini legati dal fato.\nShin Tae-hwan \u00e8 l'amministratore delegato di una miniera di carbone a Taebaek. Personificazione dell'ambizione smodata, punta ad ereditare la compagnia mineraria, il Taesung Group. Nel processo, uccide Lee Ki-chul, un minatore che lo ostacolava lottando per i diritti dei lavoratori; seduce anche Yoo Mi-ae, infermiera al Taebaek Hospital, solo per scaricarla una volta stancatosi di lei. Mi-ae trova per\u00f2 un modo per vendicarsi: nel momento in cui la moglie di Tae-hwan d\u00e0 alla luce un bambino, lo scambia con il figlio del defunto Ki-chul e della sua consorte Chun-hee, nato nello stesso momento.\nAnni dopo, i figli di Chun-hee, Dong-chul e Dong-wook, sono fratelli molto legati. Per alleviare la loro povert\u00e0, il maggiore, Dong-chul, diventa un gangster, mentre il giovane Dong-wook sogna di lavorare come procuratore e vendicarsi di Shin Tae-hwan, il cui figlio, Myung-hoon, \u00e8 diventato egoista e crudele come suo padre. Le loro vite vengono sconvolte dalla rivelazione dello scambio di Dong-wook e Myung-hoon alla nascita."}
{"id": "5319014", "revid": "83531", "url": "https://it.wikipedia.org/wiki?curid=5319014", "title": "Unione Sportiva Forti e Liberi 1945-1946", "text": "Questa voce raccoglie le informazioni riguardanti l'Unione Sportiva Forti e Liberi nelle competizioni ufficiali della stagione 1945-1946."}
{"id": "5319018", "revid": "119075339", "url": "https://it.wikipedia.org/wiki?curid=5319018", "title": "Villa Bigazzi", "text": "L'ex Villa Bigazzi si trova in via de' Cioli 90/96 a Settignano (Firenze).\nStoria e descrizione.\nSi suppone che la villa fosse un convento, sorto nella localit\u00e0 detta Prugnano, dalla seconda met\u00e0 del Cinquecento questo complesso fu adibito a casa colonica. Come tale fu venduta (1591) dai Giovannozzi (i proprietari originari) ad Ottavio Peroni, di professione notaio. Il figlio di questi, Vincenzo, la trasform\u00f2 , tra il 1620 ed il 1670, in una grande villa che assunse il nome di Bancozzo o Pancozzo. \nLa villa era costituita da un grande ingresso e diciotto stanze, con annessa una serra, una limonaia e una cappella (dedicata a san Francesco di Paola, nel 1656, saltuariamente officiata), con tanto di sagrestia. \nQuesto ampio complesso nel 1671 pass\u00f2 ai Del Campana, poi ai Casserecci (1791), quindi ai Ronti (1813) e infine ai Bigazzi (1851), dai quali questo complesso di edifici prende il nome. I Bigazzi s'interessarono al complesso esclusivamente come centro agricolo, mentre la villa fu totalmente trascurata e per questo divisa (1872) in vari appartamenti che, man mano li vendettero a privati.\nLa cappella.\nCostruita, con la vicina sagrestia nel 1656 per volere di Vincenzo di Ottavio Peroni, divenuta in seguito parte integrante dell'edificio colonico, la cappella \u00e8 dedicata a San Francesco di Paola e oggi \u00e8 saltuariamente officiata.\nEssa si affaccia lungo la strada con un elegante prospetto, dalle sobrie linee sottolineate da mosti in pietra.\nPresenta una volta a botte ed \u00e8 affrescata da finte architetture; in fondo, sull'altare, si conserva una tavola raffigurante la Madonna col Bambino, della scuola del Cigoli. Sulla contro facciata si trovano affreschi dedicati alla vita del santo. Infine vanno menzionati una lapide, sulla quale \u00e8 inciso lo stemma dei Peroni, una Crocifissione e una statua in ceramica policroma rappresentante la Vergine Maria."}
{"id": "5319034", "revid": "110157", "url": "https://it.wikipedia.org/wiki?curid=5319034", "title": "Convento di Santa Maria la Nova", "text": "Il convento di Santa Maria la Nova \u00e8 stato un convento di Napoli, sotto l'ordine dei Frati Minori, attivo tra dal 1279 al 1811; fa parte del complesso monumentale di Santa Maria la Nova e nei suoi locali sono ospitati il Museo d'arte religiosa contemporanea e l'Universit\u00e0 telematica \"Pegaso\".\nStoria.\nIl convento \u00e8 stato costruito a partire dal 1279, anno in cui iniziano i lavori di edificazione della chiesa di Santa Maria la Nova, dopo la donazione del terreno da parte di Carlo I d'Angi\u00f2, a seguito dell'abbattimento della chiesa di Santa Maria ad Palatium, con annesso monastero dei frati minori, per far posto al Maschio Angioino. Nel corso degli anni il convento ha ospitato la congregazione del Monte de' Musica, una scuola per formare cantori, calligrafi e poeti, hanno lavorato copisti, nel XV secolo, ed \u00e8 stato sede di studi scientifici e teologici, soprattutto nel XVII secolo, oltre ad ospitare un'infermeria, attiva anche dopo la sua chiusura. Con l'arrivo dei francesi a Napoli, Gioacchino Murat decreta lo scioglimento degli ordini monastici nel regno e il convento viene chiuso nel 1811.\nDescrizione.\nL'ingresso del convento \u00e8 posto sul lato sinistro della chiesa di Santa Maria la Nova, poco dopo il termine della muratura del cappellone di San Giacomo della Marca, in quella che precedentemente era la cappella dedicata a sant'Onofrio: questo verte su due chiostri, quello minore, appartenente al complesso monumentale di Santa Maria la Nova, e quello maggiore, destinato agli uffici della provincia.\nIl chiostro minore, detto anche di San Giacomo, risale alla fine del XVI secolo, opera di Giovanni Cola di Franco, \u00e8 di forma rettangolare, circondato sui quattro lati da un colonnato con colonne ioniche che poggiano su un muretto interrotto in quattro punti, dove un cancelletto in ferro battuto permette l'accesso alla corte centrale, nella quale \u00e8 presente un puteale in marmo. L'ambulacro \u00e8 arricchito con un ciclo di affreschi su san Giacomo della Marca, attribuiti ad Andrea De Lione ed aiuti, realizzato alla fine del XVII secolo; nella stessa zona inoltre sono poste diverse tombe, custodite precedentemente nella chiesa prima dei lavori di ricostruzione alla fine del XVI secolo: lapide di Pascale Diaz Garlon del 1487, monumento sepolcrale Macedonio, monumento sepolcrale di Costantino Castriota Scanderberg del 1500, realizzato da Jacopo della Pila, monumento di Gaspare Siscaro, sepoltura di Porzia Tomacelli, sepolcro di Matteo Ferrillo del 1499, sempre del della Pila e ritenuta essere da alcuni studiosi la tomba di Dracula, monumento di Sanzio Vitagliano su cui \u00e8 applicato un \"Cristo risorto\", attribuito a Jacopo della Pila, e della consorte Ippolata Imperato del 1496, sepoltura Trecastelli e sepoltura Vena.\nSul lato opposto dell'ingresso al chiostro \u00e8 posta la sagrestia e il refettorio; quest'ultimo, con volta a conchiglia realizzata nel XVI secolo, \u00e8 stato diviso in due con una parte che verte nella zona del complesso monumentale ed una in quella degli uffici della provincia: nella prima zona \u00e8 custodito un affresco di Andrea Sabatini o di Bramantino, \"Salita al Calvario\", oltre ad un pulpito scolpito con bassorilievi raffiguranti san Michele, san Francesco e crocifisso, mentre nella seconda zona affresco di Francesco da Tolentino con parte centrale ritraente \"Adorazione dei Magi tra i santi Francesco e Bonaventura,\" nella parte inferiore \"Annunciazione\" e \"Nativit\u00e0\" e nella lunetta \"Incoronazione della Vergine\"; sulla parete di fondo un tondo in marmo con \"Madonna e Bambino\" di ignoto dei primi anni del XVI secolo. Tutte le stanze dei piano superiore che vertono sul chiostro minore sono occupate dal museo d'arte religiosa contemporanea, mentre quelle chi si aprono intorno al chiostro, compreso il refettorio, sono utilizzata dall'universit\u00e0 telematica Pegaso, per eventi congressuali e cerimonie.\nIl chiostro maggiore, detto anche di San Francesco, a cui si accede da un'entrata alla sinistra dell'ingresso del convento, si presenta a pianta quadrata e in stile toscano: ha nove arcate su ciascun lato, con colonne in marmo bianco e capitelli in granito. Fino al 1747 possedeva un ciclo di affreschi, \"Storie della vita di San Francesco\" dipinto da Luigi Rodriguez, poi cancellato a causa del cattivo stato di conservazione; tra le opere d'arte, custodisce due statue, una nell'androne, \"Astronomia\", di Girolamo D'Auria, e \"Diritto\", di Francesco Cassano; in una sala, che in passato era in comunicazione con la cucina, si conserva un medaglione raffigurante \"Madonna con Bambino\" del XVI secolo.\nAnnessa al convento era anche un'infermeria, esistente gi\u00e0 dal 1575 ed attiva fino alla fine del XIX secolo: i locali occupati sono andati in parte perduti, in parte inglobati nelle abitazioni circostanti; da disegni del 1868 ritrovati presso la sede della provincia di Napoli, questa doveva presentarsi con un cortile, su cui si affacciavano diversi locali, a due piani e con una sorta di ponte che la metteva in diretta comunicazione con la chiesa di Santa Maria la Nova. Nell'infermeria inoltre c'era una chiesa, in origine dedicata a sant'Erasmo, poi profanata e sconsacrata agli inizi del XVI secolo, per poi essere riconsacrata, questa volta alla Santissima Immacolata, di cui ne ospitava la congrega: questa si presentava a navata unica, con due cappelle su ogni lato; sub\u00ec inoltre lavori di restauro nel 1773, ospit\u00f2 la sepoltura di Giovanni Paisiello dal 1816, per poi essere abbattuta alla fine del XIX secolo.\nIl Museo d'arte religiosa contemporanea.\nAl piano superiore dell'edificio, nelle vecchie celle dei monaci, \u00e8 ospitato il Museo d'arte religiosa contemporanea, allestito nel 2006 grazie ad alcune donazione di opere di diversi artisti, fra i quali Riccardo Dalisi."}
{"id": "5319037", "revid": "1543377", "url": "https://it.wikipedia.org/wiki?curid=5319037", "title": "Associazione Calcio Udinese 1945-1946", "text": "Questa voce raccoglie le informazioni riguardanti l'Associazione Calcio Udinese nelle competizioni ufficiali della stagione 1945-1946."}
{"id": "5319039", "revid": "287204", "url": "https://it.wikipedia.org/wiki?curid=5319039", "title": "Luciano Doria", "text": ""}
{"id": "5319041", "revid": "767487", "url": "https://it.wikipedia.org/wiki?curid=5319041", "title": "Rivaldo Gonz\u00e1lez", "text": "Carriera.\nGiovanili.\nCresce nel Nacional San Jos\u00e9, squadra dell'omonimo collegio apostolico di Asunci\u00f3n in Paraguay. Viene notato dal che lo porta in Italia. Partecipa al torneo giovanile Berretti, ma ben presto viene aggregato a soli 15 anni alla prima squadra e, qualche giorno dopo averne compiuti 16, debutta in Serie B nella partita Venezia- 0-1 dell'11 gennaio 2004.\nItalia e Svizzera.\nNel gennaio 2006 viene acquistato dal , con cui vince i play-off di Serie C1 tornando in Serie B. La societ\u00e0 ligure lo manda prestito in varie squadre, tra cui l' (\u00e8 suo il gol decisivo nella finale play-off contro il Foggia Calcio che regala agli irpini la promozione in Serie B) e il nella massima serie svizzera.\nArgentina e ritorno in Italia.\nNon fa pi\u00f9 ritorno al e, scaduto il contratto, si trasferisce agli argentini del . A fine stagione fa ritorno nella Serie B italiana, al .\nEcuador e ritorno in patria.\nNel gennaio 2013, svincolatosi, firma per gli ecuadoriani del Deportivo River Plate. Nel 2014 ha una breve parentesi alle dipendenze dei paraguaiani del Deportivo Capiat\u00e1.\nNel 2016 milita nel ."}
{"id": "5319046", "revid": "110157", "url": "https://it.wikipedia.org/wiki?curid=5319046", "title": "Esagono 2", "text": "Esagono 2 \u00e8 un CD degli Esagono, pubblicato dalla Electromantic Records nel 2007. \nIl CD contiene registrazioni sia in studio (due brani incisi circa nel 1976-77) e dal vivo (registrato il 25 febbraio 1977)."}
{"id": "5319049", "revid": "15756", "url": "https://it.wikipedia.org/wiki?curid=5319049", "title": "Chiesa di Santo Stefano (Occhieppo Superiore)", "text": "La chiesa di Santo Stefano \u00e8 un luogo di culto cattolico di Occhieppo Superiore, in provincia e diocesi di Biella; \u00e8 consacrata a santo Stefano protomartire.\nStoria.\nLa chiesa di Santo Stefano fu eretta nel 1635 nelle adiacenze di un precedente luogo di culto, che and\u00f2 a costituire la sagrestia del nuovo edificio, e del castello medievale che sorgeva alla sommit\u00e0 dell'abitato, distrutto nel 1527 durante la guerra della Lega di Cognac. Il campanile della chiesa ingloba infatti parte di una torre.\nL'edificio sub\u00ec degli ampliamenti nel secolo successivo, con l'aggiunta di una facciata nel 1727, che rimase incompiuta fino al 1865, e del coro nel 1760.\nL'abside, parte delle porzioni pi\u00f9 antiche dell'edificio, reca degli affreschi in cui sono raffigurati la Madonna e Santo Stefano. Vi \u00e8 conservata una croce astile in argento risalente alla prima met\u00e0 del XIV secolo.\nSono presenti inoltre delle opere lignee policrome, \"Il martirio di santo Stefano\" \u00e8 stato scolpito da Nicolao Serpentiere nel 1665; un suo discendente, Pietro Antonio Serpentiere ha realizzato una \"Via Crucis\" (1810-11). Inoltre, vi \u00e8 stata spostato un crocefisso ligneo del XV-XVI secolo che era stato realizzato per la chiesa di Fiario, frazione del paese, da cui \u00e8 stato recuperato anche l'organo.\nSono inoltre presenti quadri raffiguranti vari santi, tra i quali una raffigurazione di Santo Stefano dipinta da Paolo Morgari nel 1868."}
{"id": "5319050", "revid": "83531", "url": "https://it.wikipedia.org/wiki?curid=5319050", "title": "Unione Sportiva Asti Sezione Calcio 1943-1944", "text": "Questa voce raccoglie le informazioni riguardanti l'Unione Sportiva Asti Sezione Calcio nelle competizioni ufficiali della stagione 1943-1944."}
{"id": "5319052", "revid": "106456", "url": "https://it.wikipedia.org/wiki?curid=5319052", "title": "Tinchebray-Bocage", "text": "Tinchebray-Bocage \u00e8 un comune francese del dipartimento dell'Orne nella regione della Normandia. \n\u00c8 stato costituito il 1\u00ba gennaio 2015 dalla fusione dei comuni di Tinchebray, Beauch\u00eane, Fr\u00eanes, Larchamp, Saint-Cornier-des-Landes, Saint-Jean-des-Bois e Yvrandes."}
{"id": "5319055", "revid": "732240", "url": "https://it.wikipedia.org/wiki?curid=5319055", "title": "Antonio Zirardini", "text": "Biografia.\nFiglio di Claudio Zirardini e Bartolommea Mazzolini, a dieci anni frequent\u00f2 il seminario di Ravenna dove studi\u00f2 retorica, grammatica e filosofia, per poi dedicarsi in et\u00e0 adulta a legge divenendone dottore a ventitr\u00e9 anni.\nSi rec\u00f2 a Roma, dove studi\u00f2 i testi classici, in particolare quelli riguardanti le leggi imperiali romane. L\u00ec fece conoscenza di Costantino Ruggeri, Gaetano Marini e Gaetano Fantuzzi. Dopo tre anni fece ritorno a Ravenna dove ottenne la cattedra di diritto civile e la pretura della citt\u00e0 (incarico al quale rinunci\u00f2 dopo poco tempo).\nTrascorse una vita solitaria e dedita agli studi. Questa attitudine gli permise di dedicarsi alla scrittura di libri. Una delle prime opere fu un volume sulle istituzioni civili, mai stampato sebbene redatto sia in italiano sia in latino. Nel 1762 pubblica, in due libri, \"Degli antichi edifizj profani di Ravenna\" dove tratta la storia di alcuni degli edifici civili della citt\u00e0.\nNel 1763 partecip\u00f2 agli scavi archeologici della basilica di San Giovanni Evangelista analizzando i pavimenti a mosaico rinvenuti, risalenti al XIII secolo.\nMorto nel 1785, il suo corpo fu prima posto in un letto funebre nella chiesa di Santa Barbara, poi seppellito presso la basilica di San Francesco.\nRiconoscimenti.\nA Ravenna \u00e8 presente una lapide commemorativa in suo onore, sita in via di Roma. Inoltre \u00e8 a lui dedicata una via del centro storico."}
{"id": "5319068", "revid": "287204", "url": "https://it.wikipedia.org/wiki?curid=5319068", "title": "By the Sea (film)", "text": ""}
{"id": "5319069", "revid": "1543377", "url": "https://it.wikipedia.org/wiki?curid=5319069", "title": "Collegio diffuso", "text": "Il collegio diffuso (\"off campus accomodation\") \u00e8 un modello residenziale per studenti universitari che si basa su una rete di appartamenti situati a poche centinaia di metri da una sede centrale nella quale si trovano i servizi comuni (mensa, biblioteca, sale studio, spazi ricreativi, attrezzature sportive, sala computer) e nella quale vengono svolte anche tutte le attivit\u00e0 formative, didattiche e di tutoria tipiche dei collegi universitari.\nIl modello del \"collegio diffuso\" si pone in alternativa al modello \"classico\" dell\"'in campus accommodation\", che corrisponde al modello pi\u00f9 tradizionale di collegio universitario con servizi e camere per gli studenti nello stesso edificio."}
{"id": "5319071", "revid": "767487", "url": "https://it.wikipedia.org/wiki?curid=5319071", "title": "Sotto il cielo delle Hawaii (film 2015)", "text": "Sotto il cielo delle Hawaii (\"Aloha\") \u00e8 un film del 2015 scritto e diretto da Cameron Crowe.\nProtagonisti del film sono Bradley Cooper, Emma Stone e Rachel McAdams.\nTrama.\nL'ex ufficiale dell'aviazione americana, Brian Gilcrest, ora contractor della difesa, si reca a Honolulu, nelle isole Hawaii per supervisionare il lancio di un satellite. Il lancio \u00e8 gestito da un privato, il miliardario Carson Welch. Arrivato sull'isola incontra la sua vecchia fidanzata, Tracy Woodside, e fa la conoscenza del capitano Allison Ng, ufficiale di collegamento assegnato dall'aeronautica americana al progetto.\nFra i compiti di Gilcrest c'\u00e8 quello di assicurarsi la benedizione della comunit\u00e0 nativa.\nLe cose si complicano quando Gilcrest scopre che il lancio del nuovo satellite nasconde il tentativo di portare nello spazio sistemi d'arma non consentiti dal Trattato sullo spazio extra-atmosferico.\nProduzione.\nIl film \u00e8 stato girato interamente nelle Hawaii, a Honolulu e Oahu. Durante la sua lavorazione, il film ha avuto diversi titoli; \"Untitled Cameron Crowe Project\", \"Deep Tiki\" e \"Volcano Romance\". Il 2 febbraio 2015 la Sony Pictures comunica che il titolo definitivo \u00e8 \"Aloha\".\nDistribuzione.\nIl primo trailer \u00e8 stato diffuso l'11 febbraio 2015. Il film \u00e8 stato distribuito nelle sale cinematografiche statunitensi il 29 maggio 2015.. In Italia il film \u00e8 stato pubblicato il 13 dicembre 2015 su Netflix."}
{"id": "5319076", "revid": "1543377", "url": "https://it.wikipedia.org/wiki?curid=5319076", "title": "Eleunte (demo)", "text": "Eleunte () era il nome di un demo dell'Attica.\nProbabilmente si trovava ad est dell'attuale Magoula, vicino a Mavraki, anche se William Martin Leake, nell'Ottocento, lo localizzava ad ovest di Afidna, in un villaggio di nome Liosia, dato che questo toponimo sembrava essere legato al nome del demo antico. Ad Eleunte \u00e8 attestato il culto di Eracle."}
{"id": "5319081", "revid": "666668", "url": "https://it.wikipedia.org/wiki?curid=5319081", "title": "Lokomotyv Kharkiv", "text": ""}
{"id": "5319092", "revid": "110157", "url": "https://it.wikipedia.org/wiki?curid=5319092", "title": "Lega C 2015 (football americano)", "text": "La Lega C 2015 \u00e8 stata la 10\u00aa edizione del campionato di football americano di terzo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5319109", "revid": "287204", "url": "https://it.wikipedia.org/wiki?curid=5319109", "title": "Boischampr\u00e9", "text": "Boischampr\u00e9 \u00e8 un comune francese del dipartimento dell'Orne nella regione della Normandia. \nSi \u00e8 costituito il 1\u00ba gennaio 2015 dalla fusione dei comuni di Marcei, Saint-Christophe-le-Jajolet, Saint-Loyer-des-Champs e Vrigny."}
{"id": "5319112", "revid": "287204", "url": "https://it.wikipedia.org/wiki?curid=5319112", "title": "161st Street-Yankee Stadium (metropolitana di New York)", "text": ""}
{"id": "5319114", "revid": "1543377", "url": "https://it.wikipedia.org/wiki?curid=5319114", "title": "Tower Subway", "text": "Il Tower Subway (letteralmente, \"sottopassaggio della torre\") \u00e8 un tunnel al di sotto del Tamigi nella zona centrale di Londra, tra Tower Hill a nord del fiume e Vine Lane (lungo Tooley Street) a sud.\nNel 1869, un tunnel circolare di 410 metri (circa 1340 piedi) fu scavato attraverso il sottosuolo argilloso di Londra utilizzando uno scudo in ferro battuto, un metodo brevettato nel 1864 da Peter W. Barlow. Nel tunnel fu disposta una ferrovia e dall'agosto 1870 un vagone in legno cominci\u00f2 a trasportare i passeggeri da un lato all'altro della tratta. Il sistema di trasporto adottato risult\u00f2 sconveniente e la compagnia and\u00f2 incontro alla bancarotta entro la fine dello stesso anno. Il tunnel fu perci\u00f2 convertito in un sottopassaggio pedonale, con l'eccezionale conseguenza che oltre un milione di persone all'anno transitavano al di sotto del fiume, pagando una piccola tassa di 1\u20442 d. Quando il Tower Bridge, senza pedaggio, fu inaugurato nel 1894, la competitivit\u00e0 era alle stelle e ben presto i londinesi preferirono l'attraversamento del fiume mediante il nuovo ponte. Questo comport\u00f2 un drastico calo degli introiti e alla fine il tunnel chiuse nel 1898, dopo una cessione della propriet\u00e0 alla London Hydraulic Power Company. Il tunnel \u00e8 tuttora esistente e viene adoperato per la rete idrica e per le telecomunicazioni.\nLo stesso metodo di costruzione di gallerie sotterranee \u00e8 stato usato a fine Ottocento per scavare i primi tunnel della metropolitana londinese.\nStoria.\nCostruzione.\nNel 1864 Peter Barlow brevett\u00f2 un metodo di scavi per tunnel utilizzando uno scudo di ferro o acciaio battuto circolare per colmare il divario tra il rivestimento della galleria con calce o cemento ed impedire l'assestamento del terreno al di sopra. Pubblic\u00f2 un opuscolo nel 1867 suggerendo una rete di gallerie con carrozze in grado di trasportare fino a 12 persone. Nel 1868 fu ottenuto il permesso per la costruzione di un tunnel sotto il Tamigi tra la Gran Tower Hill e Pickle Herring Stairs vicino a Vine Street (ora nota come Vine Lane), ma ci furono dei contrattempi nel trovare un appaltatore, a causa di recenti esperienze sgradevoli avute con il Tunnel del Tamigi. Alla fine un ex pupillo di Barlow, James Henry Greathead, si present\u00f2 per l'offerta di 9400 \u00a3.\nI lavori iniziarono nel febbraio 1869 con la foratura di alberi d'ingresso, 18 metri in profondit\u00e0 sulla riva nord e 15 m in profondit\u00e0 sulla riva sud. Il \"tunneling\" fu avviato nel mese di aprile e, utilizzando lo scudo circolare, una galleria lunga 410 m fu scavata con un diametro di circa 2,026 m, con un massimo di 20 m sotto il livello dell'acqua alta.\nLa sezione al di sotto del fiume fu ultimata in quattordici settimane ed il tunnel completato nel mese di dicembre 1869.\nFunicolare.\nI condotti principali sono stati dotati di impianti a vapore per i passeggeri. Il tunnel fu dotato di binari ferroviari con uno scartamento di 762 millimetri ed una singola macchina, dal carico massimo di 12 passeggeri, via cavo trainato da due motori a vapore da 3\u00a0kW (4 CV) ciascuno, situati uno per sponda del fiume. La stazione della metropolitana fu inaugurata il 2 agosto 1870 e le tariffe spaziavano dai 2\"d\" carica per la prima classe e 1\"d\" per la seconda classe, con i titolari dei biglietti di prima classe che godevano dell'imbarco prioritario al momento della partenza. Ad ogni modo, il sistema era inaffidabile ed antieconomico per cui i mezzi di trasporto smisero di circolare nel dicembre 1898, dopo che la societ\u00e0 and\u00f2 fallita.\nSottopasso pedonale.\nLa ferrovia e la carrozza, cos\u00ec come i motori a vapore, furono rapidamente rimossi dopo il fallimento della societ\u00e0 proprietaria. Rimase la rete di illuminazione, che consisteva in luci a gas, mentre gli impianti di risalita per passeggeri vennero sostituiti con delle semplici scale a chiocciola. Il tunnel divenne usufruibile dai pedoni dietro un pedaggio di 1/2d e divenne un modo popolare per attraversare il fiume, con una media di 20.000 persone alla settimana (un milione all'anno). I suoi utenti principali furono descritti come \"le classi lavoratrici gi\u00e0 completamente dipendenti dai traghetti \". Nel settembre 1888 la metropolitana pot\u00e9 godere di una certa notoriet\u00e0 (ed un maggiore introito) a seguito di un probabile avvistamento di un uomo armato di coltello a passeggio nel tunnel, la stessa sera in cui Jack lo Squartatore (\"Jack the Ripper\") stava commettendo una serie di omicidi nella vicina Whitechapel.\nNel suo \"Dizionario di Londra\", Charles Dickens Jr. (il primo figlio di Charles Dickens) commenta cos\u00ec la piccolezza del tunnel: \"Non c'\u00e8 molto a parte il salone principale, e non \u00e8 consigliabile per alcuno dei sudditi di Sua Maest\u00e0 tentare di attraversare il passaggio con stivali a tacco alto o con un cappello a cui attribuisce un valore particolare.\"\nLo scrittore Edmondo De Amicis (1846-1908) nei suoi \"Ricordi di Londra\" (in inglese \"Jottings about London\") del 1882 cos\u00ec racconta la sua passeggiata al di sotto del Tamigi:\nNel 1894 il Tower Bridge, il cui attraversamento non prevedeva il pagamento di un pedaggio, apr\u00ec a poche centinaia di metri a valle, causando un calo di reddito del sottopassaggio. Nel 1897, il Parlamento inglese approv\u00f2 una legge che autorizz\u00f2 la vendita del tunnel alla London Hydraulic Power Company (LHPC) per \u00a3 3.000 e la metropolitana fu chiusa anche al traffico pedonale nel 1898.\nTunnel di servizio.\nDopo la sua chiusura, il tunnel venne impiegato in qualit\u00e0 di tracciato sotterraneo adatto ai condotti idroelettrici gestiti dalla LHPC e dai condotti idrici. Fu danneggiato durante la Seconda guerra mondiale, quando una bomba sganciata dall'aviazione tedesca affond\u00f2 presso Tower Pier nel 1940, esplodendo nel letto del fiume a ridosso del tetto del tunnel. L'impatto compresse il diametro del tunnel, che si ridusse di quasi un metro nella zona colpita. Nonostante tutto, il rivestimento del tunnel non sub\u00ec perforamenti e l'acqua non penetr\u00f2 nel tunnel. Durante le operazioni di rifacimento, si scopr\u00ec \u2014 al di l\u00e0 del danno causato dalla bomba \u2014 che il tunnel era comunque rimasto in buone condizioni nonostante i settant'anni trascorsi dalla sua costruzione.\nIl tunnel oggi.\nNonostante non venga pi\u00f9 adoperato per i condotti idraulici, il tunnel continua a essere utilizzato. \nI condotti idraulici, un tempo la maggiore fonte energetica nel centro di Londra, sono stati da tempo sostituiti con i cavi delle telecomunicazioni.\nUn piccolo e circolare edificio per l'accesso al ponte \u00e8 ancora visibile a Tower Hill, nei pressi della biglietteria della Torre di Londra, leggermente ad ovest dell'entrata principale all'attrazione. Non si tratta dell'ingresso originale bens\u00ec di una via d'accesso alternativa costruita intorno agli anni Venti dalla London Hydraulic Power Company. Su questo ingresso secondario si legge la scritta che riporta il nome della LHPC e l'anno di costruzione del tunnel, il 1868.\nL'entrata lungo la riva meridionale del Tamigi \u00e8 stata demolita negli anni Novanta, mentre una nuova \u00e8 stata costruita al suo posto. Si trova proprio dietro l'Unicorn Theatre di Tooley Street, ma non vi si scorge nessuna targa commemorativa n\u00e9 qualche cartello di indicazione turistica."}
{"id": "5319116", "revid": "709406", "url": "https://it.wikipedia.org/wiki?curid=5319116", "title": "Cellule nervose", "text": ""}
{"id": "5319120", "revid": "124123", "url": "https://it.wikipedia.org/wiki?curid=5319120", "title": "Christopher R.W. Nevinson", "text": "\u00c8 stato soprattutto un paesaggista e ritrattista ed uno dei pi\u00f9 famosi artisti di guerra della prima guerra mondiale. Spesso \u00e8 indicato con le sue iniziali C. R. W. Nevinson.\nBiografia.\nLa giovinezza.\nChristopher R. W. Nevinson era il figlio del giornalista e corrispondente di guerra Henry Nevinson e della scrittrice Margaret Nevinson, fervente sostenitrice del diritto di voto alle donne. Dopo aver studiato alla scuola di Uppingham, che detestava, Nevinson prosegu\u00ec i suoi studi presso la \u00abSt. John's Wood School of Art\u00bb.\nMolto impressionato dal lavoro dell'artista gallese Augustus John, decise di seguire i corsi della prestigiosa 'Slade School of Fine Art' presso l'University College di Londra. Tra i suoi compagni in questa famosa istituzione c'erano Mark Gertler, Stanley Spencer, Paul Nash e Dora Carrington. Gertler fu in quel periodo il suo pi\u00f9 stretto amico e mentore, e insieme fondarono il gruppo dei cosiddetti \"Neo-Primitivi\", fortemente influenzato dai massimi artisti del Rinascimento. In realt\u00e0 questa collaborazione ebbe rapida fine a causa della rivalit\u00e0 amorosa tra i due uomini per Dora Carrington. Allo stesso tempo, l'insegnante di disegno di Nevinson, Henry Tonks, gli consigli\u00f2 di rinunciare a qualsiasi velleit\u00e0 artistica.\nLe prime esperienze artistiche.\nNel 1911 Nevinson si trasfer\u00ec a Parigi, dove conobbe i pittori italiani Amedeo Modigliani, con cui condivise lo studio, e Gino Severini. Durante il soggiorno parigino conobbe anche Filippo Tommaso Marinetti, leader del futurismo, e Pablo Picasso, che gli fece conoscere il cubismo. Nel frattempo prosegu\u00ec i suoi studi presso l'Acad\u00e9mie Julian.\nTornato in Inghilterra, Nevinson conobbe e divenne amico dello scrittore e artista Wyndham Lewis, fondatore del 'Centro d'Arte Rebel' di Londra, che comprendeva fra i suoi membri Ezra Pound, ma che ebbe durata brevissima. Nel marzo 1914 fu tra i fondatori del gruppo di artisti detto \"The London Group\".\nNel giugno 1914 prepar\u00f2 e pubblic\u00f2, insieme a Filippo Tommaso Marinetti, il manifesto \u00abVital English Art\u00bb, nel quale si dichiarava che il futurismo era l'unico movimento realmente rappresentativo delle avanguardie.. Per questo entr\u00f2 in conflitto con Lewis e gli altri artisti \"ribelli\", tanto che Lewis fond\u00f2 un altro gruppo d\u2019avanguardia, facente riferimento al Vorticismo, e Nevinson ne fu escluso a priori.\nLa prima guerra mondiale.\nConvinto pacifista e obiettore di coscienza, allo scoppio della prima guerra mondiale, Nevinson si rifiut\u00f2 di arruolarsi nei corpi di combattimento. Fu aggregato pertanto alla \"Friends' Ambulance Unit\" e fu impegnato sul fronte francese per conto della \"Croce Rossa\" britannica. Per un breve periodo lavor\u00f2 come autista di ambulanze, prima che la salute cagionevole lo costringesse a fare ritorno in Gran Bretagna. Rimase comunque profondamente turbato dalla sua esperienza di guerra, soprattutto il suo impegno per aiutare i soldati francesi feriti al fronte lo sconvolse in modo devastante.\nTornato a Londra, nel 1915 fu impegnato presso il \"London General Hospital\" a Wandsworth. \nUs\u00f2 queste esperienze di guerra come soggetto per una serie di dipinti in cui us\u00f2 l'estetica del futurismo e l'influenza del cubismo per creare dipinti di grande effetto. Il suo collega Walter Sickert scrisse che il quadro di Nevinson \"La Mitrailleuse\", 'probabilmente rester\u00e0 l'espressione pi\u00f9 autorevole relativa alla guerra nella storia della pittura'.\nNel 1917 Nevinson fu nominato 'artista di guerra ufficiale' e fu inviato in varie zone del fronte per rappresentare scene del conflitto. Non trovando stili modernisti adeguati per descrivere gli orrori che aveva visto, realizz\u00f2 dipinti in modo sempre pi\u00f9 realistico.\nDi fatto nei quadri successivi alla prima guerra mondiale, realizzati sulla base delle brevi visite sul Fronte occidentale, mancavano completamente gli elementi del futurismo e del cubismo, soppiantati da rappresentazioni estremamente realistiche. Proprio l'estremo realismo delle scene rappresentate gli causarono problemi con la censura ufficiale. Per alcuni dipinti, soprattutto \"\"Paths of Glory\", ma anche \"A Group of Soldiers\"\" e altri, fu deciso il divieto di esposizione in pubblico.\nIl periodo tra le due guerre.\nPoco dopo la fine della guerra, Nevinson and\u00f2 negli Stati Uniti d'America, dove dipinse una serie di immagini di New York in stile modernista. Tuttavia, il suo vantarsi esagerato delle esperienze di guerra e dei dipinti sul tema, insieme alla depressione e alla sua personalit\u00e0 disturbata, gli procur\u00f2 molti nemici, sia negli Stati Uniti d'America che in Gran Bretagna. Roger Fry e il Gruppo di Bloomsbury furono fra i suoi critici pi\u00f9 accesi.\nNel 1920, il critico Charles Lewis Hind scrisse, nell'introduzione al catalogo di una mostra delle opere recenti di Nevinson, che \" ...\u00e8 tra gli artisti inglesi pi\u00f9 discussi, di maggior successo, pi\u00f9 ammirati e pi\u00f9 odiati.\"\nLa carriera di Nevinson nel periodo post-bellico, tuttavia, non fu in realt\u00e0 cos\u00ec brillante. Le sue memorie del 1938 \"Paint e Prejudice\"\", anche se vivaci e colorate, sono in parte inesatte, incoerenti e fuorvianti\nGli ultimi anni.\nAll'inizio della seconda guerra mondiale il governo del Regno Unito cre\u00f2 un Comitato degli Artisti di guerra, (WAAC, \"War Artists' Advisory Committee\"), ma i lavori proposti da Nevinson furono tutti scartati.\nDurante i bombardamenti tedeschi su Londra, fra il 1940 e il 1941 si adoper\u00f2 come barelliere per tutto il periodo. Fra l'altro anche il suo studio e la casa di famiglia a Hampstead furono colpiti dalle bombe. Nevinson ottenne l\u2019incarico dalla commissione della Royal Air Force di ritrarre gli aviatori che si preparavano per l'incursione di Dieppe nell'agosto 1942 e ottenne anche il permesso di volare sugli aeroplani militari per sviluppare le immagini della guerra aerea. Realizz\u00f2 un dipinto, \"The Battlefields of Britain\", per Winston Churchill come dono per la nazione, che \u00e8 tuttora appeso nella casa al 10, Downing Street.\nPoco tempo dopo un ictus gli provoc\u00f2 la paralisi della mano destra e difficolt\u00e0 nel parlare. Fece domanda per un posto di impiegato presso il 'WAAC' ma gli fu rifiutato. Prov\u00f2 a dipingere con la mano sinistra e riusc\u00ec a realizzare tre dipinti che furono esposti alla Royal Academy nell'estate del 1946. Riusc\u00ec anche ad andare alla mostra, su una sedia a rotelle, con l'aiuto di sua moglie Kathleen. Mor\u00ec pochi mesi dopo, il 7 ottobre 1946, all'et\u00e0 di 57 anni."}
{"id": "5319123", "revid": "22356", "url": "https://it.wikipedia.org/wiki?curid=5319123", "title": "Sunkahetanka geringensis", "text": "Sunkahetanka geringensis \u00e8 un mammifero carnivoro estinto, appartenente ai canidi. Visse nell'Oligocene inferiore (circa 30 - 28 milioni di anni fa) e i suoi resti fossili sono stati ritrovati in Nordamerica. \nDescrizione.\nQuesto animale era delle dimensioni di un coyote, ma possedeva un corpo pi\u00f9 basso e allungato, con zampe pi\u00f9 corte. Rispetto a forme simili come \"Cynodesmus\", \"Sunkahetanka\" era dotato di premolari pi\u00f9 massicci, e i molari inferiori possedevano un metaconide ridotto. Inoltre, questo canide arcaico possedeva un insieme di caratteristiche che lo differenziavano sia da \"Cynodesmus\" che da \"Mesocyon\": il processo postorbitale era pi\u00f9 grande, era presente una cresta nucale estesa posteriormente ma che non sovrastava il condilo occipitale, e vi era un'arcata zigomatica profonda e ricurva lateralmente; la bulla timpanica era stretta anteriormente, pi\u00f9 piccola di quella di \"Philotrox\".\nClassificazione.\nI fossili di questo animale, ritrovati nel Nebraska, vennero inizialmente descritti nel 1935 da Barbour e Schultz, che li attribuirono al genere di canidi primitivi \"Mesocyon\" (Mesocyon geringensis). Nel 1963 Macdonald riconobbe differenze sufficienti da istituire per questa forma un nuovo genere, \"Sunkahetanka\". Altri fossili di questo animale vennero scoperti in South Dakota. \n\"Sunkahetanka\" fa parte di quella linea evolutiva di canidi noti come Hesperocyoninae, che comprende i canidi pi\u00f9 arcaici e basali. \"Sunkahetanka\", in particolare, era un membro relativamente derivato di questa linea, e probabilmente si pone a un livello evolutivo successivo a quello di \"Cynodesmus\" e \"Mesocyon\". Altri generi affini, ma pi\u00f9 derivati, sono \"Philotrox\" ed \"Enhydrocyon\"."}
{"id": "5319124", "revid": "74801", "url": "https://it.wikipedia.org/wiki?curid=5319124", "title": "Gilbert Cannan", "text": "Lavor\u00f2 inizialmente come traduttore e revisore per alcune pubblicazioni londinesi, poi inizi\u00f2 a scrivere romanzi, molti in parte autobiografici. Alcuni dei suoi romanzi si inseriscono in una sequenza narrativa, la \"Saga Lawrie\", incentrata sul personaggio di Stephen Lawrie.\nBiografia.\nLa giovinezza.\nGilbert Cannan era il secondo dei nove figli di Henry Angus Cannan, di origine scozzese, e Violet Wright. Nacque il 25 giugno 1884 al n. 24 in Great Cheetham Street West, a Broughton, Salford, (attualmente sobborgo della Greater Manchester). \nDal 1898 frequent\u00f2 la 'Grammar School' a Manchester e successivamente il King's College, a Cambridge. Inizi\u00f2 poi la carriera legale, ma nel 1908 l'abbandon\u00f2 per iniziare a scrivere. \nFu assunto come segretario da J. M. Barrie, l'autore di \"Peter Pan\", e collabor\u00f2 con lui nel contrastare la censura dei testi teatrali promossa da Lord Chamberlain.\nLa vita sentimentale di Cannan in questo periodo fu piuttosto movimentata. Corteggi\u00f2 la scultrice Kathleen Bruce, che per\u00f2 lo respinse e spos\u00f2 l'esploratore Robert Falcon Scott. Contemporaneamente aveva intrapreso un rapporto sentimentale con la moglie di James Barrie, Mary, una ex attrice che si sentiva trascurata dal marito. I due si sposarono nell'aprile 1910, dopo che Mary aveva ottenuto il divorzio da Barrie. \nL'inizio dell'attivit\u00e0 letteraria.\n Il primo romanzo di Cannan fu \"Homunculus\", pubblicato nel 1909. Fu seguito da \"Devious Ways\" (1910), \"Little Brother\" (1912) e \"Round the Corner\" (1913). Il suo amico di vecchia data Edward Marsh lo introdusse nei circoli letterari che contavano. Nel 1912 conobbe Lady Ottoline Morrell e nel suo salotto entr\u00f2 in contatto con il circolo di politici, intellettuali e artisti che ruotavano intorno alla nobildonna. Tra gli altri conobbe in quel contesto lo scrittore D.H. Lawrence, il pittore Mark Gertler e le artiste Dora Carrington e Dorothy Brett. \nLa sua stessa casa, un mulino a Cholesbury, nel Buckinghamshire, cominci\u00f2 ad essere frequentata da un'ampia cerchia di intellettuali, tra cui Lawrence e la moglie Frieda, Katherine Mansfield, Edward Marsh, Compton Mackenzie, Duncan Grant e John Middleton Murry. Nel 1916 Gertler ritrasse Cannan e il mulino nel suo dipinto \"Gilbert Cannan al suo mulino\" (il quadro \u00e8 ora nel Museo Ashmolean). L'immagine mostra anche i due cani terranova di Cannan e di sua moglie, Sammy, a sinistra, e Luath, a destra, che forn\u00ec l'ispirazione per \"Nana\", la tata dei \"bambini sperduti\" nella storia di Peter Pan.\nNel 1914 lo scrittore Henry James in un articolo su \"The Times\" indic\u00f2 Cannan come uno dei quattro autori inglesi pi\u00f9 importanti, insieme a D.H. Lawrence, Compton Mackenzie e Hugh Walpole.\nLa prima guerra mondiale.\nGilbert Cannan fu sempre un pacifista convinto e durante la prima guerra mondiale fu un obiettore di coscienza e fu anche coinvolto nel Consiglio Nazionale contro la Coscrizione.\nNel 1916 Cannan pubblic\u00f2 il romanzo \"Mendel: A Story of Youth\", basato sulla vita di Mark Gertler, e sui rapporti fra il pittore, Dora Carrington e John S. Currie.\nQuello stesso anno, in parte per gli effetti devastanti provocati dalla guerra e in parte per il timore di essere coscritto, Cannan sub\u00ec un crollo mentale, un'esperienza che descriver\u00e0 vividamente nel suo libro, \"The Release of the Soul\", pubblicato nel 1920.\nL'ultimo periodo.\nIl suo matrimonio fin\u00ec nel 1918, quando lo scrittore inizi\u00f2 una relazione con la diciannovenne Gwen Wilson, che per\u00f2 nel 1920 spos\u00f2 Henry Mond. Cannan and\u00f2 a vivere con la Wilson e suo marito nella loro dimora, Mulberry House, in Smith Square, Westminster, e i tre iniziarono un \"m\u00e9nage \u00e0 trois\", sicuramente non convenzionale per l'epoca.\nDopo la guerra, Cannan si dedic\u00f2 completamente alla scrittura e al lavoro di traduzione, finch\u00e9 un altro crollo mentale si rivel\u00f2 incurabile. In questo periodo pubblic\u00f2 il saggio \"The Anatomy of Society\" (1919), la raccolta di racconti brevi \"Pink roses\" (1919), seguiti da una serie di romanzi, tra i quali i pi\u00f9 noti sono \"The Release of the Soul\" (1920) e \"Pugs and Peacocks\" (1921), nel quale il personaggio di Melian Stokes \u00e8 ispirato al filosofo Bertrand Russell.\nDiventato ormai un malato di mente cronico, nel 1923 fu ricoverato al The Priory Hospital, a Roehampton e poi internato nell'Holloway Sanatorium vicino Virginia Water, dove trascorse il resto della sua vita. \nMor\u00ec di cancro il 30 giugno 1955, all'et\u00e0 di 71 anni."}
{"id": "5319125", "revid": "22356", "url": "https://it.wikipedia.org/wiki?curid=5319125", "title": "Sunkahetanka", "text": ""}
{"id": "5319128", "revid": "287204", "url": "https://it.wikipedia.org/wiki?curid=5319128", "title": "Montsecret-Clairefoug\u00e8re", "text": "Montsecret-Clairefoug\u00e8re \u00e8 un comune francese del dipartimento dell'Orne nella regione della Normandia. \nSi \u00e8 costituito il 1\u00ba gennaio 2015 dalla fusione dei comuni di Montsecret e Clairefoug\u00e8re."}
{"id": "5319129", "revid": "116230371", "url": "https://it.wikipedia.org/wiki?curid=5319129", "title": "Augusto Rotondi", "text": "Biografia.\nLa famiglia.\nAugusto Rotondi nacque nel 1868 a Bagnacavallo. Il padre, Luigi Rotondi (1830-1915), di famiglia contadina, appresi da alcuni frati i segreti delle erbe, ne istru\u00ec anche tutti i figli. Di essi, Augusto divenne il pi\u00f9 celebre, ma operarono come guaritori anche gli altri fratelli: Luigi Rotondi figlio, che esercit\u00f2 a Lugo di Romagna; Ernesta, che si muoveva tra Bagnacavallo, Faenza, Imola e Bologna; Ignazio, che si stabil\u00ec ad Alfonsine e mor\u00ec di influenza spagnola; Alfredo, che and\u00f2 a Portomaggiore di Ferrara, ma fu spesso ostacolato per le sue idee antifasciste; e Achille, che pratic\u00f2 a Ravenna.\nZambut\u00e8n.\nAugusto Rotondi esercit\u00f2 la sua pratica di guaritore e speziale a Forl\u00ec. In citt\u00e0 era vissuta, in passato, una rinomata famiglia di medici francofoni, la famiglia Bouttin (cognome anche italianizzato in Buttini), che aveva come nome tradizionale Jean. Siccome la pronuncia francese di \"Jean Bouttin\" risulta simile a quella forlivese per \"Zambut\u00e8n\", si diffuse in Romagna il nome di Zambut\u00e8n per indicare un abile guaritore. Scrive infatti Romano Casadei che tutte le indagini sull'origine del termine Zambuten \"fanno riferimento ad una famiglia di medici e veterinari di origine ginevrina che esercitarono a Forl\u00ec, ricavandone ampia notoriet\u00e0\".\nPer Augusto Rotondi, Zambut\u00e8n non indic\u00f2 solo la professione, ma divenne addirittura il soprannome con cui era chiamato.\nProcessi, successi e riconoscimenti.\nNon mancarono ovviamente i processi per esercizio abusivo della professione medica, come quello del 1904, in cui fu difeso dal sindaco di Forl\u00ec, l'avvocato e futuro senatore del Regno Giuseppe Bellini; Zambut\u00e8n fu condannato al pagamento di una multa.\nIn effetti, per\u00f2, le condanne rimasero sempre inefficaci: il Rotondi continu\u00f2 a operare secondo la sua \u201cprofessione\u201d, e i clienti, anche illustri, non mancarono. Tra questi, la moglie del medico chirurgo Sante Solieri e Rachele Guidi, moglie di Benito Mussolini. Tale clientela gli faceva, per gratitudine, regali di lusso e lo proteggeva, insieme col favore popolare, dalle peggiori conseguenze legali. Curava i poveri, invece, chiedendo onorari modesti o addirittura per niente.\nLa sua fama raggiunse anche l'Italia centrale e in particolare il Lazio.\nMor\u00ec povero. Ad Augusto Rotondi il Comune di Forl\u00ec ha dedicato una via.\nTeatro.\nAlla figura di Zambuten si ispira la commedia dialettale \"L'anvod ad Zambuten\" (\"Il nipote di Zambuten\") di Riccardo Faventino."}
{"id": "5319130", "revid": "1573940", "url": "https://it.wikipedia.org/wiki?curid=5319130", "title": "M\u00fcnze \u00d6sterreich", "text": "La M\u00fcnze \u00d6sterreich (zecca austriaca) \u00e8 situata a Vienna ed \u00e8 responsabile per la coniazione delle monete austriache. Dal 1989 \u00e8 una societ\u00e0 per azioni pubblica (\"Aktiengesellschaft\") e una sussidiaria della Banca Nazionale Austriaca, che ha anch'essa sede a Vienna.\nLa zecca si occupa sia del disegno che della coniazione delle monete che produce. Fino al 2002 fu responsabile solo della coniazione dello scellino austriaco; successivamente ha avuto la responsabilit\u00e0 della produzione delle monete euro austriache. La zecca produce anche altre monete, come anche monete in oro e emissioni commemorative: ad esempio la moneta della Wiener Philharmoniker e il tallero di Maria Teresa. La zecca fornisce anche monete e tondelli a diversi paesi per il mondo.\nStoria.\nNel 1194, Leopoldo VI di Babenberg duca d'Austria ricevette un pagamento di 15 tonnellate d'argento da Riccardo Cuor di Leone. Nel suo ritorno dalla terza crociata Riccardo fu catturato e tenuto prigioniero dal duca per rappresaglia di un precedente insulto; dovette pagare per ottenere la sua liberazione dal carcere. Leopoldo decise di coniare monete con questo argento, dando inizio alla storia della coniazione a Vienna (anche se la zecca viennese non fu realmente citata nei documenti storici per altri 200 anni).\nLa zecca inizialmente era collocata vicino all'Hoher Markt, quindi spostata al Wollzeile. In seguito fu collocata nel palazzo d'inverno del principe Eugenio nel Himmelpfortgasse, prima di essere infine spostata nella sede attuale a Heumarkt, una zona centrale di Vienna, nel XIX secolo.\nAnche se altre zecche furono create in Austria nel passato, la zecca di Vienna divenne l'unica con la nascita della Prima repubblica austriaca nel 1919. La zecca ha preso il nome attuale di \"M\u00fcnze \u00d6sterreich\" quando \u00e8 diventata una sussidiaria della Banca nazionale d'Austria nel 1989.."}
{"id": "5319146", "revid": "643662", "url": "https://it.wikipedia.org/wiki?curid=5319146", "title": "Lokomotiv Kharkiv", "text": ""}
{"id": "5319147", "revid": "830939", "url": "https://it.wikipedia.org/wiki?curid=5319147", "title": "Karl Robatsch", "text": "Biografia.\nDiventato nel 1961 il terzo Grande maestro austriaco (dopo Ernst Gr\u00fcnfeld ed Erich Eliskases), Robatsch rappresent\u00f2 dal 1954 al 1994 l'Austria in 11 Olimpiadi degli scacchi (10 volte in prima scacchiera). Alle olimpiadi di Lipsia 1960 realizz\u00f2 13,5/16, vincendo la medaglia d'oro in prima scacchiera. Nella teoria delle aperture, la difesa Robatsch 1. e4 g6, nota anche come difesa moderna, prende il suo nome.\nPalmar\u00e8s.\nPrincipali risultati di torneo:\nAltri interessi.\nKarl Robatsch \u00e8 stato anche un grande studioso di botanica, noto in particolare per la classificazione di diverse specie di orchidee."}
{"id": "5319153", "revid": "110157", "url": "https://it.wikipedia.org/wiki?curid=5319153", "title": "Cherry Five (colonna sonora)", "text": "Cherry Five \u00e8 un album dei Cherry Five, pubblicato dalla Cinevox Records nel 1975 (non 1976 come citato in molte fonti).\nIl disco fu registrato dal 1 aprile al 1 giugno 1975 al \"Titania Studios\" di Roma e mixato nel settembre 1975 al \"Ortophonic Studios\".\nTracce.\nTesti di Giancarlo Sorbello, musiche di Claudio Simonetti e Massimo Morante"}
{"id": "5319154", "revid": "38120", "url": "https://it.wikipedia.org/wiki?curid=5319154", "title": "Dieci dita", "text": "Dieci dita \u00e8 un EP del 2014 di Fabrizio Zanotti.\nTracce.\n\"Prodotto da Enrico Caruso\""}
{"id": "5319169", "revid": "1664554", "url": "https://it.wikipedia.org/wiki?curid=5319169", "title": "Campionati mondiali di slittino 2015", "text": "I Campionati mondiali di slittino 2015, quarantacinquesima edizione della manifestazione organizzata dalla Federazione Internazionale Slittino, si sono tenuti il 14 e 15 febbraio 2015 a Sigulda, in Lettonia, sulla pista omonima, la stessa sulla quale si svolsero le competizioni iridate nel 2003; sono state disputate gare in quattro differenti specialit\u00e0: nel singolo uomini, nel singolo donne, nel doppio e nella prova a squadre.\nVincitrice del medagliere \u00e8 stata la nazionale tedesca, capace di conquistare tre titoli e cinque medaglie sulle dodici assegnate in totale: quelle d'oro sono state vinte da Natalie Geisenberger nell'individuale femminile, bissando il titolo ottenuto a Whistler 2013, nel doppio da Tobias Wendl e Tobias Arlt, giunti anche loro al secondo trionfo iridato dopo quello colto a Whistler 2013, e dalla squadra composta dagli stessi Geisenberger, Wendl ed Arlt insieme a Felix Loch nella prova a squadre. La gara nel singolo uomini ha visto la vittoria del rappresentante della squadra russa Sem\u00ebn Pavli\u010denko.\nOltre ai tedeschi Natalie Geisenberger, Tobias Wendl e Tobias Arlt, che hanno conquistato due medaglie d'oro, gli altri atleti che sono riusciti a salire per due volte sul podio in questa rassegna iridata sono stati il connazionale Felix Loch ed i russi Sem\u00ebn Pavli\u010denko e Tat'jana Ivanova.\nAnche in questa edizione, come ormai da prassi iniziata nella rassegna di Cesana Torinese 2011, sono stati assegnati i titoli mondiali under 23 premiando gli atleti meglio piazzati nelle tre gare iridate del singolo uomini, del singolo donne e del doppio che non avevano ancora compiuto il ventitreesimo anno di et\u00e0.\nRisultati.\nSingolo uomini.\nLa gara \u00e8 stata disputata il 15 febbraio nell'arco di due \"manches\" ed hanno preso parte alla competizione 37 atleti in rappresentanza di 17 differenti nazioni; campione uscente era il tedesco Felix Loch, che ha concluso la prova al secondo posto, ed il titolo fu conquistato dal russo Sem\u00ebn Pavli\u010denko, mentre terzo \u00e8 giunto l'austriaco Wolfgang Kindl.\nLa speciale classifica riservata agli under 23 ha visto primeggiare il russo Aleksandr Peretjagin sul lettone Riks Kristens Roz\u012btis e l'italiano Dominik Fischnaller.\nSingolo donne.\nLa gara \u00e8 stata disputata il 14 febbraio nell'arco di due \"manches\" ed hanno preso parte alla competizione 40 atlete in rappresentanza di 16 differenti nazioni; campionessa uscente era la tedesca Natalie Geisenberger, che \u00e8 riuscita a bissare il titolo ottenuto nella precedente edizione, davanti alla russa Tat'jana Ivanova, che era stata seconda anche ad Altenberg 2012, ed all'altra tedesca Tatjana H\u00fcfner, gi\u00e0 campionessa mondiale ad Igls 2007, ad Oberhof 2008, a Cesana Torinese 2011 e ad Altenberg 2012 ed oro olimpico a .\nLa speciale classifica riservata agli under 23 ha visto primeggiare la russa Ekaterina Katnikova sulla statunitense Summer Britcher e l'altra russa Ekaterina Baturina.\nDoppio.\nLa gara \u00e8 stata disputata il 14 febbraio nell'arco di due \"manches\" ed hanno preso parte alla competizione 46 atleti in rappresentanza di 13 differenti nazioni; campioni uscenti erano i tedeschi Tobias Wendl e Tobias Arlt, che sono riusciti a bissare il titolo ottenuto nella precedente edizione, davanti agli austriaci Peter Penz e Georg Fischler, gi\u00e0 medaglie di bronzo ad Altenberg 2012 ed agli italiani Christian Oberstolz e Patrick Gruber, che furono secondi a Cesana Torinese 2011.\nLa speciale classifica riservata agli under 23 ha visto primeggiare i russi Andrej Bogdanov ed Andrej Medvedev sugli italiani Florian Gruber e Simon Kainzwaldner ed i coreani Park Jin-yong e Cho Jung-myung.\nGara a squadre.\nLa gara \u00e8 stata disputata il 15 febbraio ed ogni squadra nazionale ha preso parte alla competizione con una sola formazione; nello specifico la prova ha visto la partenza di una \"staffetta\" composta da un singolarista uomo ed uno donna, nonch\u00e9 da un doppio per ognuna delle 12 formazioni in gara, che sono scese lungo il tracciato consecutivamente senza interruzione dei tempi tra un atleta e l'altro; il tempo totale cos\u00ec ottenuto ha laureato campione la nazionale tedesca di Felix Loch, Natalie Geisenberger, Tobias Wendl e Tobias Arlt davanti alla squadra russa formata da Sem\u00ebn Pavli\u010denko, Tat'jana Ivanova, Andrej Bogdanov ed Andrej Medvedev ed a quella canadese composta da Samuel Edney, Alex Gough, Tristan Walker e Justin Snith."}
{"id": "5319173", "revid": "1494169", "url": "https://it.wikipedia.org/wiki?curid=5319173", "title": "Verrucola", "text": ""}
{"id": "5319188", "revid": "1728", "url": "https://it.wikipedia.org/wiki?curid=5319188", "title": "Zecca di Vienna", "text": ""}
{"id": "5319190", "revid": "28592", "url": "https://it.wikipedia.org/wiki?curid=5319190", "title": "Verrucola Corbellari", "text": ""}
{"id": "5319191", "revid": "212348", "url": "https://it.wikipedia.org/wiki?curid=5319191", "title": "Parker MacDonald", "text": "Carriera.\nGiocatore.\nMacDonald inizi\u00f2 a giocare a hockey nella Ontario Hockey Association vestendo per tre stagioni la maglia dei Toronto Marlboros, formazione a quel tempo affiliata alla franchigia della National Hockey League dei Toronto Maple Leafs. Nel 1953 convinse la dirigenza ad offrirgli un contratto da professionista all'interno dell'organizzazione dei Leafs dividendosi fra la NHL e l'AHL con i Pittsburgh Hornets.\nDopo aver giocato quasi 70 partite a Toronto MacDonald nel 1956 si trasfer\u00ec ai New York Rangers non riuscendo tuttavia ad imporsi come titolare in prima squadra. Nelle stagioni successive gioc\u00f2 spesso per i farm team della AHL come Providence Reds, Buffalo Bisons e Springfield Indians. Nel 1960 lasci\u00f2 la squadra, tuttavia grazie a una visita medica scopr\u00ec di avere nella spalla una vite rotta lasciata dopo una precedente operazione e pot\u00e9 tornare a giocare senza provare pi\u00f9 fastidio all'arto.\nMacDonald si trasfer\u00ec a Detroit; nelle cinque stagioni che trascorse con i Detroit Red Wings riusc\u00ec finalmente a conquistare un posto fisso in rosa e fu affiancato da futuri membri dell'Hockey Hall of Fame come Gordie Howe e Alex Delvecchio\n. Dopo quasi 350 partite disputate con i Red Wings MacDonald nel 1965 gioc\u00f2 per alcuni mesi con i Boston Bruins, prima di ritornare nel mese di dicembre ancora una volta a Detroit.\nDopo aver vinto la seconda Calder Cup in carriera con i Pittsburgh Hornets nell'estate del 1967 durante l'NHL Expansion Draft MacDonald fu selezionato dai Minnesota North Stars. Rimase con la squadra per due anni fino al ritiro da giocatore giunto nel 1969.\nAllenatore.\nMacDonald esord\u00ec come allenatore nella stagione 1969-70 in Central Hockey League, mentre nelle stagioni successive fu alla guida dei Cleveland Barons e dei New Haven Nighthawks in American Hockey League.\nNella stagione 1973-74 ebbe l'opportunit\u00e0 di guidare i Minnesota North Stars in NHL fallendo tuttavia la qualificazione ai playoff. Dopo altre cinque stagioni a New Haven nel 1980 MacDonald ritorn\u00f2 su una panchina della NHL con i Los Angeles Kings dapprima come assistente, mentre nella stagione 1981-82 svolse il ruolo di capo allenatore. "}
{"id": "5319197", "revid": "37401", "url": "https://it.wikipedia.org/wiki?curid=5319197", "title": "Nasso (Sicilia)", "text": ""}
{"id": "5319198", "revid": "300067", "url": "https://it.wikipedia.org/wiki?curid=5319198", "title": "Eastern Basketball Association 1977-1978", "text": "La stagione EBA 1977-78 fu la 32\u00aa della Eastern Basketball Association, l'ultima con la denominazione EBA. Parteciparono 10 squadre divise in due gironi.\nRispetto alla stagione precedente si aggiunsero gli Anchorage Northern Knights, i Brooklyn Dodgers, i Long Island Ducks, i Providence Shooting Stars, i Quincy Chiefs e i Washington Metros. Gli \"Shore Bullets\" cambiarono nome in Jersey Shore Bullets. Gli Hartford Downtowners, gli Scranton Apollos e i Syracuse Centennials scomparvero."}
{"id": "5319205", "revid": "28592", "url": "https://it.wikipedia.org/wiki?curid=5319205", "title": "Verrucole (San Romano in Garfagnana)", "text": ""}
{"id": "5319210", "revid": "1494169", "url": "https://it.wikipedia.org/wiki?curid=5319210", "title": "Verrucole", "text": ""}
{"id": "5319212", "revid": "1305772", "url": "https://it.wikipedia.org/wiki?curid=5319212", "title": "Perch\u00e9 si uccidono (Original Motion Picture Soundtrack)", "text": "Perch\u00e9 si uccidono (Original Motion Picture Soundtrack) \u00e8 un album dei Reale Impero Britannico, pubblicato dalla Cinevox Records nel 1976."}
{"id": "5319224", "revid": "729019", "url": "https://it.wikipedia.org/wiki?curid=5319224", "title": "Iniettore di neutri per fusione", "text": "Gli iniettori di neutri per fusione, o NBI dall'inglese \"neutral beam injection\", sono dispositivi che permettono il riscaldamento di un plasma, per iniziare una reazione di fusione nucleare sostenuta. In un plasma di isotopi dell'idrogeno confinato magneticamente, un fascio di particelle neutre ad alta energia trasferisce energia cinetica al plasma, aumentandone la temperatura. L'uso degli iniettori di neutri ha aumentato le prestazioni dei tokamak, aumentando il triplo prodotto, ed ha permesso l'accesso ad uno stato di confinamento migliorato dell'energia chiamato H-mode.\nLe particelle neutre per interazione con il plasma si ionizzano, venendo quindi confinate nei campi magnetici, e per collisioni successive termalizzano cedendo la propria energia. \u00c8 importante che gli ioni siano confinati abbastanza a lungo per aumentare l'efficienza di questo processo. Inoltre, il momento indotto nel plasma dal fascio di particelle permette la creazione di una corrente di plasma addizionale. La stabilit\u00e0 del plasma viene per\u00f2 ridotta da questi sistemi.\nMetodi di riscaldamento addizionale alternativo sono ad esempio i riscaldamenti a radiofrequenza, ad esempio electron cyclotron resonance heating (ECRH), e ion cyclotron resonance heating (ICRH), o sistemi ibridi (Lower Hybrid, LH).\nNeutral Beam Injectors installati negli esperimenti di fusione nucleare.\nAttualmente, tutti i maggiori esperimenti di fusione nucleare di tipo tokamak impiegano degli NBI. Gli iniettori tradizionali impiegano ioni di idrogeno positivi (P-NBI) accelerati tramite acceleratori elettrostatici per generare il fascio di neutri, tramite scambio carica con una nube di gas (processo di neutralizzazione). Sistemi di questo tipo sono installati ad esempio in JET, o ASDEX-U. Gli iniettori ad energia pi\u00f9 elevata, che richiedono l'uso di un fascio precursore di ioni negativi invece che di ioni positivi, sono installati negli esperimenti giapponese JT60-U ed LHD. Il futuro esperimento ITER impiegher\u00e0 NBI a ioni negativi (N-NBI): i requisiti di durata dell'impulso (una ora), energia (1 MeV), e corrente accelerata (40A) non sono mai stati raggiunti prima. Lo sviluppo di questa tecnologia \u00e8 determinante per il successo di ITER, e per questa ragione una test facility per l'iniettore di neutri di ITER \u00e8 in costruzione presso il Consorzio RFX, a Padova."}
{"id": "5319231", "revid": "322321", "url": "https://it.wikipedia.org/wiki?curid=5319231", "title": "Bernard de Garves", "text": "Biografia.\nIl suo cognome \u00e8 spesso riportato nei documenti come Garvo, Garve e Jarre ed era parente di papa Clemente V.\nVerso il 1307 era arcidiacono del capitolo della cattedrale di Coutances; ricevette gli ordini minori quando fu promosso cardinale.\nFu nominato cardinale nel concistoro del 19 dicembre 1310 con la diaconia di Sant'Agata dei Goti. Partecip\u00f2 al conclave del 1314-1316, che elesse papa Giovanni XXII. Successivamente opt\u00f2 per l'ordine dei cardinali-presbiteri e per il titolo di San Clemente.\nMor\u00ec nel 1328 ad Avignone e fu sepolto nella chiesa del Francescani."}
{"id": "5319237", "revid": "633110", "url": "https://it.wikipedia.org/wiki?curid=5319237", "title": "Classe Almirante Latorre", "text": "La classe Almirante Latorre era formata da due navi da battaglia super-dreadnought progettate dalla britannica Armstrong Whitworth per l'Armada de Chile. Esse dovevano sancire l'entrata del Cile nella corsa sudamericana alle dreadnought, ma entrambe furono requisite dalla Royal Navy prima del completamento per essere impiegate nella prima guerra mondiale. Solo una, la \"Almirante Latorre\" (HMS \"Canada\"), venne terminata come nave da battaglia, mentre l\"'Almirante Cochrane\" (HMS Eagle) venne convertita direttamente sugli scali in portaerei. I nomi cileni delle due navi onoravano gli ammiragli Juan Jos\u00e9 Latorre e Thomas Cochrane. I nomi inglesi erano dovuti invece al dominion del Canada ed al nome tradizionale \"Eagle\" della Royal Navy.\nTra la fine del XIX secolo e l'inizio del XX il Cile era impegnato nella corsa agli armamenti navali con il suo vicino argentino. Quando l'Argentina rispose all'acquisizione di due dreadnought da parte del Brasile con l'ordine di altrettante navi, il Cile ritenette di dover fare altrettanto. Nonostante le pressioni statunitensi per accaparrarsi l'appalto, le navi furono ordinate nel Regno Unito, probabilmente grazie al tradizionale saldo legame con il paese sudamericano.\nLa prima delle due navi, in pi\u00f9 avanzato stato di allestimento, venne requisita dai britannici ed immessa in servizio come HMS \"Canada\" nell'ottobre del 1915. Essa pass\u00f2 la guerra nella Grand Fleet, entrando in azione nella battaglia dello Jutland. Dopo la guerra, venne posta in riserva prima di essere rivenduta al Cile negli anni venti come \"Almirante Latorre\". L'equipaggio della nave scaten\u00f2 l'ammutinamento della Marina Cilena del 1931. Dopo i grandi lavori del 1937, svolse attivit\u00e0 di pattugliamento costiero durante la seconda guerra mondiale. Venne demolita nel 1959. Dopo la requisizione da parte degli inglesi, la costruzione della \"Almirante Cochrane\" venne interrotta nel 1918, quando si decise di convertirla in portaerei; dopo numerosi ritardi, venne incorporata dalla Royal Navy come HMS Eagle nel febbraio 1924. Serv\u00ec nella Mediterranean Fleet ed in seguito nella China Station nel periodo interbellico. Durante la seconda guerra mondiale oper\u00f2 in Oceano Atlantico e nel Mar Mediterraneo, prima di essere affondata nell'agosto 1942 durante la battaglia di mezzo agosto.\nAntefatto.\nDisputa di confine argentino-cilena.\nLa disputa sulla Patagonia andava avanti tra Argentina e Cile dal 1840. Nel 1872 ed ancora nel 1878, navi da guerra cilene bloccarono i mercantili autorizzati dall'Argentina a commerciare nell'area contesa. Una nave da guerra argentina fece lo stesso con una nave americana nel 1877. Queste azioni portarono quasi alla guerra nel novembre 1878, quando l'Argentina invi\u00f2 una squadra navale nel fiume Santa Cruz, causando un'analoga risposta cilena; la guerra fu evitata solo con un trattato firmato in fretta e furia. Entrambi i paesi furono distratti negli anni successivi dalle operazioni contro le popolazioni indigene nell'entroterra argentino e dalla guerra del Pacifico tra Cile, Bolivia e Per\u00f9, ma una nuova corsa agli armamenti inizi\u00f2 nel 1890.\nEntrambi i paesi ordinarono navi da guerra nel Regno Unito. Il Cile stanzi\u00f2 3.129.500 \u00a3 del bilancio del 1887 per il potenziamento della sua flotta, che allora era incentrata sulle due ironclad a batteria centrale \"Almirante Cochrane\" e \"Blanco Encalada\" e su un incrociatore protetto. Furono ordinati una nave da battaglia, la \"Capit\u00e1n Prat\", e due torpediniere, la cui produzione inizi\u00f2 nel 1890. L'Argentina reag\u00ec ordinando subito dopo due navi da battaglia, la ARA \"Independencia\" e la ARA \"Libertad\". La rincorsa continu\u00f2 per tutti gli anni novanta, anche dopo la guerra civile in Cile; i due paesi si alternarono nell'acquisizione di incrociatori di volta in volta di capacit\u00e0 leggermente superiori ai precedenti. L'Argentina alz\u00f2 la posta nel luglio 1895 acquistando un incrociatore corazzato dall'Italia, l'ARA \"Garibaldi\". Il Cile ordin\u00f2 a sua volta un incrociatore corazzato, il \"O'Higgins\", e sei torpediniere; l'Argentina subito acquist\u00f2 un altro incrociatore dall'Italia, seguito da altri due.\nLa corsa sub\u00ec un arresto dopo che la disputa di frontiera nella Puna de Atacama era stata mediata con successo dall'ambasciatore statunitense William Paine Lord nel 1899, ma riprese subito dopo con nuovi ordinativi nel 1901. L'Argentina ordin\u00f2 ulteriori due incrociatori classe \"Garibaldi\", per cui il Cile ordin\u00f2 due navi da battaglia pre-dreadnought \"Constituci\u00f3n\". L'Argentina rispose firmando una lettera di intenti con la Ansaldo nel maggio 1901 per due grandi navi da battaglia.\nL'estendersi della disputa disturbava il governo britannico, che aveva notevoli interessi commerciali nell'area. Tramite il proprio ambasciatore in Cile, il Regno Unito medi\u00f2 i negoziati tra i due paesi. Questi sfociarono nei tre Pactos de Mayo del 28 maggio 1902. Il terzo patto poneva un limite agli armamenti navali dei due paesi, che si impegnavano a non effettuare ulteriori acquisizioni nei successivi 5 anni senza darsi un preavviso di 18 mesi l'un l'altro. Il Regno Unito acquist\u00f2 le due navi da battaglia ordinate dal Cile, mentre il Giappone acquis\u00ec dall'Ansaldo i due incrociatori argentini, ribattezzati \"Kasuga\" e \"Nisshin\"; la lettera di intenti per le due navi da battaglia argentine non si concretizz\u00f2 mai in un ordine. Due incrociatori argentini ed il cileno \"Capit\u00e1n Prat\" furono demilitarizzati.\nNel frattempo, a partire dalla fine degli anni 1880, la marina del Brasile and\u00f2 incontro ad obsolescenza dopo la deposizione di Pedro II del Brasile e la guerra civile del 1893. All'inizio del novecento la Marina brasiliana era superata nettamente dalle controparti cilena ed argentina in qualit\u00e0 e tonnellaggio totale, nonostante il paese contasse quasi tre volte la popolazione argentina e oltre cinque volte quella cilena.\nCorsa alle dreadnought.\nA partire dal 1904 il Brasile, il primo paese in Sudamerica per popolazione e territorio, inizi\u00f2 seriamente a sviluppare la sua marina, che era caduta al terzo posto per tonnellaggio totale. La crescente domanda di caff\u00e8 e gomma port\u00f2 ad un aumento delle entrate fiscali, che fu impiegato per lanciare un vasto piano di costruzioni navali. Gli assetti principali della nuova marina dovevano essere le due dreadnought classe \"Minas Gerais\" di produzione inglese. Queste navi, progettate per trasportare il pi\u00f9 potente armamento mai imbarcato fino ad allora, impressionarono Cile ed Argentina, i quali rigettarono il patto del 1902 di limitazione degli armamenti. L'ambasciatore degli Stati Uniti in Brasile, allarmato dalla situazione, avvis\u00f2 il Dipartimento di Stato dei rischi di destabilizzazione connessi ad una nuova corsa agli armamenti.\nL'Argentina ed altri paesi tentarono di evitare l'escalation offrendosi di acquistare una delle due dreadnought, ma il Brasile rifiut\u00f2 l'offerta. Dopo altre tensioni nell'area del R\u00edo de la Plata ed una intensa campagna giornalistica a favore delle dreadnought, anche l'Argentina prosegu\u00ec il riarmo navale. Dopo una competizione di 15 cantieri di Stati Uniti, Gran Bretagna, Germania, Francia e Regno d'Italia, l'Argentina ordin\u00f2 negli USA due navi da battaglia dreadnought classe \"Rivadavia\", con un'opzione per una terza. Furono anche ordinati 12 cacciatorpediniere in tre diversi paesi europei. Mentre il suo principale rivale acquistava tanti moderni vascelli, nel febbraio 1906 il Cile decise di rispondere ma i piani navali nazionali furono ritardati dalla depressione economica del 1907, dovuta alla drastica caduta del mercato dei nitrati, e dal grave terremoto del 1908.\nOfferta, costruzione e vendita ai britannici.\nIl 6 luglio 1910, il Congresso nazionale cileno approv\u00f2 una legge che stanziava 400.000 \u00a3 in favore della marina per sei cacciatorpediniere, due sottomarini e due grandi navi da battaglia, in seguito battezzate \"Almirante Latorre\" e \"Almirante Cochrane\".\nAnche prima che la scelta ufficiale del cantiere venisse annunciata, il Regno Unito era largamente visto come l'unico paese con una possibilit\u00e0 di aggiudicarsi il contratto. La Marina cilena vantava infatti una lunga collaborazione con la Royal Navy sin dal 1830, quando gli ufficiali di marina cileni vennero ospitati sulle navi inglesi per addestrarsi e poi riportare in patria le esperienze acquisite. La relazione venne poi cementata quando il Cile richiese una missione navale britannica, inviata nel 1911.\nTuttavia, gli Stati Uniti fecero pressioni per accaparrare ordini per i propri cantieri. Nel settembre 1910 il governo di Washington quale nuovo ambasciatore in Cile Henry Prather Fletcher, che aveva attuato con successo in Cina la diplomazia del dollaro del presidente William Howard Taft. Egli incontr\u00f2 tuttavia resistenze nel paese sudamericano, che attribu\u00ec agli strascichi della crisi dell'USS Baltimore del 1891. L'addetto navale americano dichiar\u00f2 che, a meno di una qualche rivoluzione, i contratti sarebbero andati agli inglesi. In effetti, le specifiche cilene ricalcavano molto armamenti e corazzature montate dalle recenti navi da guerra britanniche. Fletcher chiese una proroga del processo di valutazione delle offerte, per dare tempo ai cantieri americani di elaborare una risposta ai requisiti cileni, che venne concessa.\nDurante questo periodo, la Germania annunci\u00f2 di voler inviare l'incrociatore da battaglia SMS \"Von der Tann\" in crociera nell'America del Sud. La nave era pubblicizzata come la pi\u00f9 veloce e pi\u00f9 potente nave da guerra allora in mare; Stati Uniti e Gran Bretagna capirono che la sua presenza avrebbe dato un vantaggio alle industrie tedesche in nuovi potenziali contratti e decisero di inviare anche le loro navi a battere bandiera. Gli americani inviarono la nuova nave da battaglia USS \"Delaware\" in una crociera di 10 settimane, che tocc\u00f2 Brasile e Cile, trasportando in patria il corpo dell'ambasciatore recentemente deceduto. Gli inglesi fecero altrettanto con uno squadrone di incrociatori corazzati. Al capitano della \"Delaware\" venne ordinato di lasciare alle autorit\u00e0 cilene libero accesso alla nave, a parziale esclusione del sistema di controllo del tiro. Come ulteriore incentivo gli Stati Uniti si mostrarono disponibili a fornire 25 milioni di dollari in prestito per l'acquisto di navi.\nGli sforzi sostenuti dagli americani valsero a poco. La competizione finale si restrinse alle offerte americane e britanniche e, grazie ad un prestito dei Rothschild, il 25 luglio 1911 il Cile assegn\u00f2 il contratto per una nave da battaglia all'inglese Armstrong Whitworth. Il progetto venne steso da J. R. Perret, che aveva anche disegnato la \"Rio de Janeiro\" brasiliana. Gli Stati Uniti ancora speravano che il Cile ordinasse i propri cannoni navali da 360/50\u00a0mm come armamento principale della nave, ma furono acquistati solo artiglieri costiere. La seconda dreadnought venne ordinata alla Armstrong nel giugno del 1912. Per scortare le due navi nel 1911 furono ordinati sei cacciatorpediniere classe \"Almirante Lynch\" presso i cantieri inglesi J. Samuel White. Prima dell'inizio della costruzione il progetto delle \"Almirante Latorre\" venne modificato per accogliere 16 cannoni da 152\u00a0mm invece dei 22 cannoni da 119\u00a0mm inizialmente previsti; ci\u00f2 increment\u00f2 il dislocamento di 610 t portandolo a 28.449\u00a0t, il pescaggio di 170\u00a0mm portandolo a 10 m, e ridusse la velocit\u00e0 di un quarto di nodo, che si attest\u00f2 cos\u00ec a 22,75 nodi.\nUfficialmente ordinata il 2 novembre 1911 ed impostata meno di un mese dopo, il 27 novembre, la prima dreadnought divent\u00f2 la nave pi\u00f9 grande mai costruita dalla Armstrong. La seconda nave venne ordinata il 29 luglio 1912 e venne impostata sugli scali solo il 22 gennaio successivo, in ritardo a causa della \"Rio de Janeiro\" in costruzione che occupava lo squero. Il \"New York Tribune\" (il 2 novembre 1913) e la rivista \"Proceedings\" (maggio e giugno 1914) riportarono che la Grecia aveva cercato di acquistare la prima nave da battaglia per controbilanciare l'acquisto da parte dell'Impero ottomano della \"Rio de Janeiro\" dal Brasile, ma nonostante stesse prendendo piede in Cile l'idea di vendere una o entrambe le navi, non fu raggiunto un accordo\nL'\"Almirante Latorre\" fu varata il 27 novembre 1913 in una sontuosa cerimonia, alla quale presero parte vari dignitari e che fu presieduta dall'ambasciatore cileno nel Regno Unito, Agust\u00edn Edwards Mac-Clure, la cui moglie Olga Budge de Edwards ebbe l'onore di madrina. Al momento del varo la nave dislocava 10.900 t. Dopo lo scoppio della Grande Guerra, la costruzione della \"Almirante Latorre\" venne interrotta nell'agosto 1914 e la nave venne formalmente acquistata dal Regno Unito il 9 settembre successivo. L\"'Almirante Latorre\" non venne sequestrata forzatamente come le ottomane \"Re\u015fadiye\" e \"Sult\u00e2n Osm\u00e2n-\u0131 Evvel\" (ex-\"Rio de Janeiro\"), le altre due navi in costruzione per un paese straniero, poich\u00e9 il Cile aveva lo status di paese \"neutrale amico\" con il Regno Unito. La nave venne completata il 30 settembre 1915 ed immessa in servizio dalla Royal Navy il 15 ottobre seguente. Anche i lavori sulla \"Almirante Cochrane\" vennero interrotti dalla guerra. Gli inglesi l'acquistarono il 28 febbraio 1918 per convertirla in portaerei, essendo la nave parzialmente allestita l'unico scafo, per dimensioni e velocit\u00e0, allora disponibile per le modifiche in portaerei a ponte di volo continuo. La bassa priorit\u00e0 ed i contrasti con gli operai dei cantieri rallentarono il completamento della nave.\nServizio operativo.\nLa \"Almirante Latorre\" venne ridenominata HMS \"Canada\" e fu leggermente modificate per adattarla agli standard inglesi. L'allestimento fu completato il 20 settembre 1915 e la nave venne accettata dalla Royal Navy il 15 ottobre. Inizialmente serv\u00ec con il 4th Battle Squadron della Grand Fleet ed entr\u00f2 in azione nella battaglia dello Jutland tra 31 maggio e 1 giugno 1916, sparando 42 colpi da 14 pollici e 109 da 6 pollici, senza essere colpita n\u00e9 subire perdite. La \"Canada\" fu poi trasferita al 1st Battle Squadron il 12 giugno 1916, sub\u00ec alcuni lavori di modifica nel 1917 e nel 1918 ed infine venne posta in riserva in marzo 1919.\nDopo la fine della guerra in Europa, il Cile inizi\u00f2 a cercare navi addizionali per potenziare la sua flotta ed il Regno Unito offr\u00ec volentieri molte delle sue unit\u00e0 di surplus. Questo sviluppo preoccup\u00f2 gli altri paesi del Sud America, che temevano che un tentativo cileno di riconquistare il titolo di \"prima forza navale del Sud America\" avrebbe destabilizzato la regione e dato inizio ad una nuova corsa alle armi. Il Cile chiese la \"Almirante Cochrane\" in aggiunta alla \"Canada\", ma non avrebbe acquistato la nave a meno che non venisse ricostruita nell'originale configurazione di nave da battaglia. I britannici bloccarono i lavori di conversione in portaerei, prendendo seriamente in considerazione la richiesta cilena nell'ottobre 1919, ma l'incremento dei costi di riconversione (2,5 milioni di sterline a fronte di un profitto potenziale dalla vendita di 1,5 milioni) ed il desiderio di testare il concetto di portaerei a ponte continuo li convinse a continuare la conversione ed a completarla come HMS \"Eagle\".\nNell'aprile del 1920 il Cile acquist\u00f2 quindi la sola \"Canada\" e quattro cacciatorpediniere, tutti ordinati prima dello scoppio della guerra e requisiti dagli inglesi. I piani prevedevano anche l'acquisto di un rimpiazzo per la \"Almirante Cochrane\" e dei due superstiti incrociatori da battaglia della classe Invincible (uno era stato affondato durante la battaglia dello Jutland), ma una fuga di notizie sui negoziati segreti scaten\u00f2 uno scandalo. I principali detrattori erano un gruppo di ufficiali della marina che pubblicamente si opposero ad ogni possibile acquisto, promuovendo invece una nuova marina e l'acquisto di sommergibili ed aeroplani. Essi argomentavano che queste armi costavano meno ed assicuravano al paese ed al suo lungo sviluppo costiero una migliore protezione. Le navi non furono acquistate per ragioni di costo, ma neppure gli aerei desiderati dai loro detrattori.\nLa \"Almirante Latorre\" nella Marina cilena.\nLa \"Canada\" venne ridenominata \"Almirante Latorre\" una volta tornata ufficialmente in possesso del governo cileno, il 27 novembre 1920. Essa lasci\u00f2 Plymouth lo stesso giorno insieme a due cacciatorpediniere ed arriv\u00f2 in Cile il 20 febbraio 1921, dove fu accolta dal presidente Arturo Alessandri. L\"'Almirante Latorre\" divenne la nave ammiraglia della marina e venne frequentemente usata da Alessandri in varie occasioni, come per recarsi a Vallenar dopo il terremoto del 1922 o per raggiungere Talcahuano in occasione dell'inaugurazione del nuovo bacino di carenaggio nel 1924. Nel 1925, con la caduta della giunta instaurata dal golpe del 1924, la nave ospit\u00f2 Alessandri dopo il suo ritorno dall'esilio. In settembre Alessandri vi ricevette a bordo Edoardo, Principe di Galles.\n\"Almirante Latorre\" fu inviata in Inghilterra per lavori di modernizzazione presso i cantieri di Devonport nel 1929, che lasci\u00f2 per Valpara\u00edso due anni dopo, il 5 marzo 1931, per arrivarvi il 12 aprile. Non molto tempo dopo il suo rientro in patria, il suo equipaggio istig\u00f2 un grande ammutinamento; l'insurrezione fu una conseguenza della grave crisi economica che attanagliava il paese nel pieno della Grande Depressione e del taglio dei salari. La maggior parte delle navi della marina si un\u00ec alla \"Almirante Latorre\" nell'ammutinamento, ma si arresero cinque giorni dopo, quando subirono l'attacco aereo delle forze governative.\nCon il Cile in piena depressione, la nave venne disattivata a Talcahuano nel 1933 per contenere le spese statali, con a bordo un equipaggio ridotto. Non \u00e8 chiaro quando venne riattivata, nel 1935 o 1937. Subito dopo l'attacco a Pearl Harbor, gli Stati Uniti presero contatti con il Cile con l'obiettivo di acquistare la \"Almirante Latorre\", due cacciatorpediniere ed un sottomarino per rafforzare la United States Navy, ma l'offerta fu declinata. \"Almirante Latorre\" fu impiegata durante la seconda guerra mondiale a protezione della neutralit\u00e0 del Cile. Rimase in servizio fino al 1951, quando un incidente nella sala macchine uccise tre membri dell'equipaggio. Ormeggiata a Talcahuano, la nave fu usata come deposito galleggiante per carburanti. Venne infine radiata nell'ottobre 1958 e venduta nel febbraio del 1959 come rottame per lo smantellamento in Giappone, dove la vecchia dreadnought venne rimorchiata dal rimorchiatore \"Cambrian Salvos\" il 29 maggio 1959, per giungere a Yokohama alla fine di agosto.\n\"Almirante Cochrane\"/\"Eagle\" nella Royal Navy.\nLa \"Eagle\" effettu\u00f2 le prove in mare durante il 1920. Poich\u00e9 il concetto di portaerei era ancora molto recente, le lezioni apprese furono incorporate nei lavori del 1921-1923. Le prove in mare ufficiali furono condotte nel settembre del 1923 e la nave fu accettata dalla marina il 26 febbraio 1924. Essa venne inserita nella Mediterranean Fleet in giugno, alternando la presenza in Mediterraneo con i lavori di aggiornamento in patria nel 1926 e 1929. Nel 1931 la \"Eagle\" venne inviata a mostrare bandiera con una crociera in Sud America. Tra i lavori maggiori del 1931-1932 e del 1936, la nave fu inviata ad effettuare la rotazione nella China Station, per poi tornare in Mediterraneo. Dopo il 1936, venne inviata in Estremo Oriente, dove venne colta dallo scoppio della seconda guerra mondiale nel settembre del 1939. Per i successivi sette mesi la portaerei fu impiegata in pattugliamenti contro le incursioni nemiche, ma quando una delle sue bombe da aereo esplose a bordo nel marzo 1940, la nave fu costretta a raggiungere Singapore per le riparazioni. Poco dopo la nave torn\u00f2 nuovamente in Mediterraneo, dove scort\u00f2 i convogli fino al maggio 1941, quando fu inviata a Gibilterra. Nei mesi successivi incroci\u00f2 nell'Atlantico meridionale.\nA settembre, un grosso incendio danneggi\u00f2 seriamente la \"Eagle\", che cos\u00ec dovette rientrare in Gran Bretagna. I lavori durarono da ottobre 1941 a febbraio dell'anno successivo, dopo di che la nave fu rapidamente inviata a rinforzare la Force H. Venne impiegata per il trasporto dei caccia a Malta nel disperato tentativo di mantenere l'isola sotto il controllo britannico. Contestualmente a questo compito, venne usata per garantire copertura aerea ai convogli nell'agosto 1942. Durante uno di questi viaggi, la \"Eagle\" fu affondata in 4 minuti da quattro siluri lanciati dall'U-boot tedesco U-73.\nCaratteristiche tecniche.\nLa \"Almirante Latorre\" era fortemente ispirata alle britanniche Classe \"Iron Duke\", con la maggiore differenza che la nave cilena era pi\u00f9 lunga, aveva un castello di prua ridotto, un castello di poppa pi\u00f9 lungo e fumaioli pi\u00f9 grandi ed un albero poppiero. La nave aveva un dislocamento standard di 28.600\u00a0t ed uno a pieno carico di 32.120\u00a0t. La lunghezza fuori tutto era di 201 m, 12 in pi\u00f9 delle \"Iron Duke\", la larghezza massima 28\u00a0m ed il pescaggio 8,8 m.\nLa batteria principale era composta da 10 cannoni da 360\u00a0mm EOC 14 in/45, su cinque torrette binate. La loro disposizione era la stessa delle \"Iron Duke\", con due torrette in configurazione superfiring a prua, una torretta a centro nave, separata dalla coppia di torrette in superifiring di poppa dalle sovrastrutture e da un albero. I cannoni, prodotto dalla Elswick Ordnance Company, potevano sparare una granata da 719\u00a0kg con una velocit\u00e0 alla volata di 764 m/s ad una distanza massima di 22.300\u00a0m. Gli impianti raggiungevano una depressione di -5\u00b0 ed una elevazione di +20\u00b0. Furono prodotti 14 di questi cannoni, dei quali 10 montati sulla \"Almirante Latorre\" e 4 di riserva. Questi ultimi rimasero nel Regno Unito dopo la vendita della nave al Cile nel 1922 e furono demoliti, mentre i pezzi realizzati per la \"Almirante Cochrane\" furono immagazzinati per un ipotetico successivo uso sulla nave. L'armamento secondario era costituito originariamente da 16 cannoni da 152\u00a0mm BL 6 in Mk XI, due cannoni contraerei da 76\u00a0mm QF 3 in 20 cwt, quattro Ordnance QF 3 pounder Vickers da 47\u00a0mm e quattro tubi lanciasiluri sommersi da 533\u00a0mm per siluro Mk II. I due cannoni da 152\u00a0mm furono rimossi nel 1916, poich\u00e9 venivano danneggiati dalle fiammate della torretta da 360\u00a0mm centrale. Durante i lavori di ammodernamento eseguiti nel 1929 in Inghilterra furono installati quattro cannoni antiaerei addizionali sulla sovrastruttura di poppa.\nL\"'Almirante Latorre\" era mosso da turbine a vapore prodotte dalla Brown-Curtis (ad alta pressione) e dalla Parsons (a bassa pressione), che erogavano 37.000\u00a0shp, e da 21 caldaie Yarrow. Queste azionavano quattro eliche che spingevano la nave ad una velocit\u00e0 massima di 22,75 nodi. La nave trasportava 3.300\u00a0t di carbone e 520\u00a0t di olio, che consentivano un'autonomia teorica di 4.400 miglia nautiche a 10 nodi.\nLa corazzatura era spessa da 100 a 230\u00a0mm sulla cintura corazzata, da 76 a 114\u00a0mm sulle paratie, da 100 a 250\u00a0mm sulle barbette; le torrette erano protette una corazzatura verticale di 250\u00a0mm ed una orizzontale di 76\u2013102\u00a0mm, la torre di comando da corazze da 280\u00a0mm; i ponti corazzati erano spessi da 25 a 102\u00a0mm."}
{"id": "5319250", "revid": "991694", "url": "https://it.wikipedia.org/wiki?curid=5319250", "title": "Stolpe (Pomerania Anteriore-Greifswald)", "text": ""}
{"id": "5319251", "revid": "834", "url": "https://it.wikipedia.org/wiki?curid=5319251", "title": "Ch\u016b-Bra!!", "text": " \u00e8 una serie manga giapponese scritta e illustrata dal mangaka Yumi Nakata. Il manga fu prima serializzato sulla rivista nipponica di manga seinen \"Comic High!\" il 22 gennaio 2007, ed \u00e8 stato pubblicato da Futabasha successivamente in 7 volumi. Un adattamento a serie televisiva anime fu trasmesso dal 4 gennaio 2010 in Giappone. In Italia sia il manga che l'anime sono inediti.\nTrama.\nLe vicende di \"Chu-Bra!!\" ruotano intorno a Nayu Hayama, la quale s'imbarazza il primo giorno alle scuole medie dopo aver mostrato accidentalmente il suo intimo pi\u00f9 adulto rispetto alla sua et\u00e0 durante la cerimonia di apertura. Due studentesse della sua classe, Yako Jing\u016bji e Haruka Shiraishi, sentono le molte voci su di Nayu a proposito del suo coinvolgimento in vicende a sfondo \"enjo k\u014dsai\", o ad appuntamenti pagati (eventi che sono spesso messi piuttosto vicini alla prostituzione) e decidono di approfondire la vicenda e investigare. Le due ragazze scoprono presto per\u00f2 che Nayu \u00e8 una \"testatrice di intimo\", che prova i nuovi prodotti di intimo prodotti dall'azienda di suo fratello Keigo. Nayu ha una grande passione per l'intimo che le ha trasmesso sua nonna, famosa designer di intimo, e lo ritiene un indumento importante, che protegge il proprio corpo e che tutti dovrebbero indossare. Nayu spera di aiutare tutte le ragazze a superare la fase della crescita e tutti i problemi ad essa correlati aprendo un club dell'intimo, ma l'impresa sar\u00e0 pi\u00f9 ardua del previsto per la visione erotica spesso associata all'intimo."}
{"id": "5319252", "revid": "76963", "url": "https://it.wikipedia.org/wiki?curid=5319252", "title": "Josh McDermitt", "text": "Conosciuto specialmente per aver interpretato il ruolo di Eugene Porter nella serie televisiva \"The Walking Dead\".\nBiografia.\nCresciuto a Phoenix, Arizona, McDermitt ha discendenze olandesi e portoghesi. Attualmente vive a Los Angeles, California, ed \u00e8 membro di un gruppo di improvvisazione comica di nome Robert Downey Jr Jr. L'attore \u00e8 anche pilota qualificato di mongolfiere.\nCarriera.\nMcDermitt ha iniziato la carriera nel mondo dello spettacolo fortuitamente, chiamando in modo ripetuto un programma radiofonico locale di Phoenix, Tim &amp; Willy, per fare scherzi telefonici nei panni di persone diverse. Successivamente ha iniziato a lavorare come produttore radiofonico insieme ai creatori dello show, trasferendosi in radio maggiori quali KNIX-FM e KMLE.\nNel 2006 \u00e8 apparso come concorrente nel talent show comico \"Last Comic Standing\", dove \u00e8 arrivato nella semifinale, prima di approdare alla vera recitazione con il film per la televisione \"Rehab for Rejects\" del 2009. Uno dei suoi ruoli prominenti \u00e8 stato quello di Brandon nella sitcom del canale TV Land \"Vi presento i miei\", andata in onda per due stagioni nel 2011 e nel 2012 prima di essere cancellata. A ottobre del 2013 i produttori della serie televisiva dell'AMC \"The Walking Dead\" hanno annunciato l'inserimento di McDermitt nel cast per la quarta stagione della saga, nel ruolo del personaggio di Eugene Porter. Il suo personaggio \u00e8 stato promosso a un ruolo regolare nella quinta stagione.\nDoppiatori italiani.\nNelle versioni in italiano delle opere in cui ha recitato, Josh McDermitt \u00e8 stato doppiato da:"}
{"id": "5319253", "revid": "486946", "url": "https://it.wikipedia.org/wiki?curid=5319253", "title": "Sovrani del Regno Unito", "text": ""}
{"id": "5319257", "revid": "404449", "url": "https://it.wikipedia.org/wiki?curid=5319257", "title": "Audrey Fleurot", "text": "Ha recitato nel film \"La regina e il cardinale\" e nella serie televisiva \"Spiral\". Nel 2011, ha avuto un ruolo minore nel film \"Midnight in Paris\" di Woody Allen. \u00c8 diventata celebre anche per la sua partecipazione in \"Quasi amici - Intouchables\".\nBiografia.\nAudrey Fleurot \u00e8 stata studentessa presso l'Universit\u00e0 Paris 1 Panth\u00e9on-Sorbonne dal 1995 al 1997, e all'ENSATT di Lione tra il 1997 e il 2000.\nAspirando a lavorare principalmente in teatro, ha iniziato la carriera sul palco, divenendo poi nota attraverso la televisione e il cinema.\nHa recitato nel film \"Midnight in Paris\" di Woody Allen, ma il suo ruolo \u00e8 stato ampiamente modificato durante il montaggio. Pi\u00f9 tardi, l'attrice delusa rivela la sua esperienza sul set a \"T\u00e9l\u00e9rama\". Lo stesso anno, ha recitato nel film \"Quasi amici - Intouchables\", un enorme successo al botteghino francese.\nNel 2012, ha presieduto il 17\u00ba Festival international des jeunes r\u00e9alisateurs de Saint-Jean-de-Luz. Nel 2013, \u00e8 stata membro della giuria del 1\u00ba Festival du film canadien de Dieppe, presieduto da Alexandra Stewart.\nDal 2021 \u00e8 la protagonista della serie \"Morgane - Detective geniale\", un grande successo prodotto da TF1 e trasmesso in prima serata su Rai 1 da settembre 2021."}
{"id": "5319261", "revid": "52076", "url": "https://it.wikipedia.org/wiki?curid=5319261", "title": "Ulema", "text": ""}
{"id": "5319265", "revid": "394", "url": "https://it.wikipedia.org/wiki?curid=5319265", "title": "Adriatica King", "text": ""}
{"id": "5319286", "revid": "991694", "url": "https://it.wikipedia.org/wiki?curid=5319286", "title": "Cinema giudiziario", "text": ""}
{"id": "5319287", "revid": "767487", "url": "https://it.wikipedia.org/wiki?curid=5319287", "title": "Billy Childish", "text": "Nelle sue opere, fortemente autobiografiche, ha raccontato in dettaglio la propria vita amorosa e gli abusi sessuali subiti durante l'infanzia.\nHa pubblicato oltre cento album, molti registrati in maniera artigianale, sia da solista sotto vari pseudonimi quali William Charlie Hamper, Bill Hamper, Bill Hamper-Childish, Guy Hamper, Jack Ketch, Gus Claudius e Danger Bill Henderson, che come componente di vari gruppi tra cui Thee Headcoats, Milkshakes, The Mighty Caesars e Blackhands.\nBiografia.\nInizio l'attivit\u00e0 musicale alla fine degli anni settanta come componente di due gruppi di Canterbury, i Pop Rivets e i Milkshakes guidate da Mickey Hampshire che si dedicavano al sixties revival. Suono poi con le Delmonas (coriste dei Milkshakes) e poi costitu\u00ec con i componenti di questi ultimi senza il leader Hampshire un nuovo gruppo Thee Mighty Caesars del genere sempre orientato al revival degli anni sessanta.\nTerminato questo progetto si dedico da un lato all'attivit\u00e0 da solista con l'uso di vari pseudonimi con la propria etichetta Hangman e dall'altro ad una lunga serie di collaborazioni (con il poeta Sexton Ming) e progetti paralleli tra cui Thee Headcoats dediti ad un garage pop influenzato dal punk che lo fece conoscere agli addetti ai lavori e Blackhands orientati pi\u00f9 verso la musica popolare americana.\nLa carriera prosegui negli anni novanta con altre collaborazioni sempre fedele all'etica DIY."}
{"id": "5319288", "revid": "991694", "url": "https://it.wikipedia.org/wiki?curid=5319288", "title": "Film giudiziari", "text": ""}
{"id": "5319290", "revid": "729019", "url": "https://it.wikipedia.org/wiki?curid=5319290", "title": "Alphasat", "text": "Alphasat, chiamato anche Inmarsat-4A F4, \u00e8 un satellite per telecomunicazioni di propriet\u00e0 congiunta di Inmarsat e dell'Agenzia Spaziale Europea. \u00c8 stato lanciato nel 2013 e viene utilizzato per telecomunicazioni in Africa e parte di Europa e Asia.\nIl satellite \u00e8 stato costruito da Astrium e Thales Alenia Space ed \u00e8 basato sulla piattaforma Alphabus. \u00c8 stato il primo satellite della serie Alphabus ad essere lanciato, perci\u00f2 trasporta svariati sistemi di comunicazione sperimentali, oltre al suo carico utile commerciale. La massa al lancio era di 6\u00a0649\u00a0kg e ha una durata prevista di almeno 15 anni.\nIl lancio \u00e8 stato operato da Arianespace con un lanciatore Ariane 5 (numero del lancio VA-214), che trasportava anche il satellite INSAT-3D in un'orbita di trasferimento geosincrona. Il lancio \u00e8 avvenuto alle 19.54.07 UTC del 25 luglio 2013 dal Centre spatial guyanais di Kourou, nella Guyana francese. La separazione del satellite dal lanciatore \u00e8 avvenuta circa 27 minuti dopo.\nIl satellite si trova in orbita geostazionaria alla longitudine di 25\u00b0 est. Il 29 ottobre 2013 si trovava in un'orbita con un perigeo di 35\u00a0771\u00a0km, un apogeo di 35\u00a0801\u00a0km e un'inclinazione di 0,14\u00b0 sull'equatore. L'orbita ha semiasse maggiore di 42\u00a0157,20\u00a0km ed eccentricit\u00e0 di 0,0003552, il che d\u00e0 un periodo orbitale di 1\u00a0435,75 minuti, o 23,92 ore.\nImpieghi.\nIl satellite \u00e8 stato utilizzato per la verifica in orbita dell'European Data Relay Satellite dell'ESA. Nel 2014 dei dati sono stati trasmessi dal satellite Sentinel-1A in orbita terrestre bassa all'Alphasat in orbita geostazionaria attraverso un collegamento ottico e quindi ritrasmessi a terra in banda Ka. Questo nuovo sistema potr\u00e0 offrire collegamenti fino a 7,2\u00a0Gbit/s.\nIl 3 febbraio 2015 l'Agenzia Spaziale Italiana ha utilizzato il satellite per effettuare la prima videoconferenza in banda Q/V, tra le stazioni di Tito Scalo (PZ) e Spino d'Adda (CR). In futuro si prevede di usare frequenze di 40/50\u00a0GHz nei sistemi commerciali di comunicazione satellitare, aumentando la larghezza di banda e permettendo di incrementare la quantit\u00e0 di dati trasmessi."}
{"id": "5319291", "revid": "59976", "url": "https://it.wikipedia.org/wiki?curid=5319291", "title": "Inmarsat-4A F4", "text": ""}
{"id": "5319293", "revid": "709406", "url": "https://it.wikipedia.org/wiki?curid=5319293", "title": "Blu Trypan", "text": ""}
{"id": "5319294", "revid": "72811", "url": "https://it.wikipedia.org/wiki?curid=5319294", "title": "Card Captor Sakura - The Movie 2", "text": ""}
{"id": "5319309", "revid": "271907", "url": "https://it.wikipedia.org/wiki?curid=5319309", "title": "Zambut\u00e8", "text": ""}
{"id": "5319310", "revid": "271907", "url": "https://it.wikipedia.org/wiki?curid=5319310", "title": "Zambut\u00e8n", "text": ""}
{"id": "5319317", "revid": "339392", "url": "https://it.wikipedia.org/wiki?curid=5319317", "title": "Episcopato di Vercelli", "text": ""}
{"id": "5319318", "revid": "287204", "url": "https://it.wikipedia.org/wiki?curid=5319318", "title": "Area archeologica di Settecamini", "text": "Larea archeologica di Settecamini, scoperta nel 1951, si trova a Roma nella zona denominata Settecamini, sulla via Tiburtina Valeria.\nL'area si trova al VIIII (stranamente non \"IX\") miglio della Tiburtina, come riportato sulla pietra miliare. In questo punto, a met\u00e0 strada tra Roma e Tibur (Tivoli), la Via Tiburtina incrociava la strada che portava dal fiume Aniene all'Etruria ed alla Sabina.\nNell'area era un insediamento con diversi edifici e tombe monumentali, ed \u00e8 possibile vedere l'antica pavimentazione della Tiburtina.\nLa prima edificazione, paleocristiana inserita in un tempio pagano, risale circa al I secolo a.C. Vi \u00e8 presente un cortile con un pozzo centrale, dal quale si accede da due ingressi laterali. Fu zona residenziale fino al V secolo.\nL'edificio in miglior stato \u00e8 la \"taberna\", probabilmente un luogo di riposo per i viaggiatori, che conserva ancora un mosaico di et\u00e0 imperiale. L'edificio sembra essere stato in funzione per molto tempo, dal I secolo a.C. al V secolo d.C., come testimoniano le diverse fasi edilizie, e pu\u00f2 aver svolto nel tempo diverse funzioni."}
{"id": "5319319", "revid": "70827738", "url": "https://it.wikipedia.org/wiki?curid=5319319", "title": "Merrie Melodie", "text": ""}
{"id": "5319323", "revid": "436907", "url": "https://it.wikipedia.org/wiki?curid=5319323", "title": "Night Visions Live", "text": "Night Visions Live \u00e8 il primo album dal vivo del gruppo musicale statunitense Imagine Dragons, pubblicato il 25 febbraio 2014."}
{"id": "5319340", "revid": "62748", "url": "https://it.wikipedia.org/wiki?curid=5319340", "title": "Ciencia y Caridad", "text": ""}
{"id": "5319341", "revid": "28592", "url": "https://it.wikipedia.org/wiki?curid=5319341", "title": "Casa Gotica", "text": ""}
{"id": "5319342", "revid": "118995517", "url": "https://it.wikipedia.org/wiki?curid=5319342", "title": "Lago di Leffe", "text": "Il lago di Leffe era un lago pleistocenico, situato nell'attuale val Gandino, in provincia di Bergamo.\nLa storia di lago di Leffe pu\u00f2 essere fatta iniziare nella prima fase del periodo geologico del Pleistocene, circa 1.800.000 anni fa. La sua presenza \u00e8 dimostrata chiaramente sia dall'attuale conformazione geologica della val Gandino, ben visibile dalle alture circostanti, sia dall'analisi del sottosuolo, ricco di strati di argilla, carbonati lacustri e lignite, creatisi grazie alla sedimentazione di piante acquatiche.\nLa creazione fu resa possibile dallo sbarramento che venne a crearsi nella parte terminale del torrente Romna, che in quel tempo sfociava nel Serio mediante una paleovalle (ora totalmente ricoperta da detriti) situata dove attualmente si trova il cimitero di Casnigo, frontalmente all'abitato di Colzate. La foce venne infatti ostruita dal deposito di materiali portati dal Serio, creando inoltre un rigurgito delle acque portate a valle dalla Romna. Un'altra teoria ritiene invece che la formazione del lago fosse dovuta al movimento delle faglie che compongono il pizzo Formico che, per via dell'attivit\u00e0 tettonica, permisero l'abbassamento del substrato roccioso.\nIl fondale del lago, inizialmente posto alla stessa altezza del resto della val Seriana, cominci\u00f2 lentamente ad accumulare detriti, innalzandosi di circa 130 metri nella conca dominata dai Farno e Formico, quota che tuttora caratterizza l'altipiano della val Gandino. Al massimo della sua espansione arriv\u00f2 a ricoprire una superficie di 4,2 km\u00b2, una larghezza massima di 4,4 chilometri, ed una profondit\u00e0 massima di 20-30 metri\nI suoi affluenti erano i torrenti delle valli Piana e Concossola, che attualmente si fondono dando vita alla Romna, ed il Re, mentre il Rino contrariamente a quanto avviene oggi, indirizzava la sua corsa verso la sella di san Rocco, ricadendo quindi nel bacino della valle Rossa.\nQuesto bacino chiuso esistette per 800.000 anni, accumul\u00f2 un notevole numero di reperti fossili che hanno permesso di ricostruire gran parte delle forme viventi presenti in quei tempi remoti. Si va da alcune piante fossilizzate, conchiglie lacustri e fossili animali, i cui primi ritrovamenti risalgono al periodo compreso tra la fine del XVIII e l'inizio del XIX secolo, come testimoniato dalla documentazione raccolta dallo scienziato Giovanni Maironi da Ponte.\nNumerosi studiosi, tra i quali Giuseppe Balsamo Crivelli, Emilio Cornalia, Ferdinando Sordelli, Antonio Stoppani ed altri ricercatori del Museo civico di storia naturale di Milano, furono attratti dalla grande quantit\u00e0 di materiale fossile, tanto da recarsi ripetutamente presso le locali miniere di lignite, permettendo il ritrovamento di quantit\u00e0 sempre crescenti di reperti.\nTra questi vi sono parti di tigre dei denti a pugnale (\"Megantereon cultridens\"), alce dei Carnuti (\"cervalces carnutorum\"), Megacero (\"Megaloceros obscurus\"), euladocero (\"euladocerus ctenoides-discranios\"), castori, driomio (\"Dryomys nitedula\"), cervo nobile (\"Cervus affinis\"), \"Emys europeae\", ippopotamo antico (\"Hippopotamus antiquus\"), \"Rhinoceros Lepthorinus\", elefante antico (\"Palaeoloxodon antiquus\"), bue etrusco (\"Leptobos Etruscus\"), mammuth lanoso (\"Mammuthus primigenius\"), ma soprattutto l'elefante del caldo (\"Elephas meridionalis\") ed il rinoceronte etrusco (\"Stephanorhinus etruscus\"), dei quali sono stati rinvenuti frammenti di una ventina di esemplari, ora custoditi presso i musei di storia naturale di Milano (dei quali una parte venne distrutta durante i bombardamenti della seconda guerra mondiale) e di Bergamo.\nInoltre, carotaggi effettuati nel 1991 in una zona compresa fra la vecchia Fornace Martinelli e la Ca' Moranda confermarono la presenza di alberi oggi estinti in Europa, ma ancora presenti nel continente asiatico ed americano: famosi sono il cipresso cinese ed americano, l'hickory (\"Carya\"), il Liquidambar, la noce del Caucaso (\"Pterocarya fraxinifolia\"), lo \"Tsuga charugii\" ed il cedro dell\u2019 Atlante .\nPoi, circa un milione di anni fa, cedette l'argine posto tra l'Agro di Casnigo e la localit\u00e0 \"Prato Colle\" (posta sulle pendici del monte Beio), svuotando completamente il bacino. Successivamente, in un periodo compreso tra 950.000 e 870.000 anni fa, nella zona ebbe a riformarsi un altro bacino, molto pi\u00f9 piccolo del precedente e ribattezzato \"Lago di C\u00e0 Man\u00f2t\" per via della localit\u00e0 omonima in cui inizialmente venne individuato. Questo venne a crearsi per via dell'innalzamento della conoide alluvionale del fiume Serio che, gonfio per lo scioglimento dei ghiacciai che in quel tempo arrivavano fino a Ponte Nossa, ostru\u00ec nuovamente lo sbocco della conca. \nTuttavia, per via delle temperature rigide presenti in quel periodo di glaciazione, il nuovo lago non presentava forme di vita. "}
{"id": "5319347", "revid": "991694", "url": "https://it.wikipedia.org/wiki?curid=5319347", "title": "Iniettori di particelle neutre per fusione", "text": ""}
{"id": "5319362", "revid": "991694", "url": "https://it.wikipedia.org/wiki?curid=5319362", "title": "Iniettori di neutri per fusione", "text": ""}
{"id": "5319364", "revid": "991694", "url": "https://it.wikipedia.org/wiki?curid=5319364", "title": "Iniettore di particelle neutre per fusione", "text": ""}
{"id": "5319365", "revid": "101531127", "url": "https://it.wikipedia.org/wiki?curid=5319365", "title": "Joseph Rock", "text": "Biografia.\nNacque a Vienna, in Austria, e si trasfer\u00ec col padre in Egitto all'et\u00e0 di 10 anni, per poi viaggiare per l'Europa. Emigr\u00f2 negli Stati Uniti d'America nel 1905 (New York) e raggiunse Honolulu, Hawaii, nel 1907 dove divenne esperto della flora locale. Divenne insegnante a tempo pieno presso il Mills College (oggi noto come Mid-Pacific Institute), per poi venire congedato nel settembre 1908 per problemi di salute. Essendo il primo botanico ufficiale del Territorio delle Hawaii entr\u00f2 a far parte della facolt\u00e0 del College delle Hawaii, poi rinominato in Universit\u00e0 delle Hawaii, fondando il primo erbario ed essendone curatore dal 1911 al 1920, quando abbandon\u00f2 l'universit\u00e0 per passare gli ultimi decenni esplorando la flora asiatica.\nInizi\u00f2 cercando l'Hydnocarpus a Burma, in Thailandia e nellAssam. Dal 1922 al 1949 pass\u00f2 la maggior parte del tempo studiando flora, popoli e lingue della Cina sudoccidentale, soprattutto nel Yunnan, nel Sichuan, nel Gansu sudoccidentale e nel Tibet orientale. Molte delle piante asiatiche che raccolse sono esposte nell'Arnold Arboretum.\nAbitava nei pressi di Lijiang nel villaggio di Nguluko (Yuhu), e scrisse molti articoli per il \"National Geographic Magazine\" riguardo alle sue spedizioni in luoghi quali Muli, Minya Konka (Gongga Shan), i tre picchi sacri di Shenrezig, Ma\u00f1ju\u015br\u012b e Chanadorje nell'attuale riserva naturale di Yading o il fiume Saluen (Nujiang). Questi articoli gli valsero una modesta fama, e si dice che abbiano ispirato il romanzo \"Orizzonte perduto\" di James Hilton su una comunit\u00e0 fittizia Himalayana nota come \"Shangri-La\".\nNel corso delle ribellioni Ngolok (1917-1949) Rock fu testimone di numerose battaglie combattute tra i musulmani cinesi Hui della Cricca Ma ed i tibetani Golok della contea di Xiahe e del monastero di Labrang. L'esercito musulmano di Ma sparse gli scheletri dei tibetani su un'ampia area, ed il monastero di Labrang fu riempito delle teste dei tibetani decapitati. Dopo la battaglia del 1929 di Xiahe nei pressi di Labrang, le teste dei tibetani decapitati furono usate come ornamenti dai soldati musulmani cinesi all'interno del loro campo, per un totale di 154 persone. Rock descrisse le teste di \"giovani ragazze e bambini\" esposte su picche nell'accampamento militare. Tra le dieci e le quindici teste erano fissate alla sella di ogni cavaliere musulmano. Le teste erano \"esposte lungo le mura della guarnigione musulmana come ghirlande di fiori\".\nRock fu amato per la propria eccentricit\u00e0, oltre che per la sua conoscenza di botanica e minoranze etniche. Viaggiava sempre con un set completo di argenteria che usava per i pasti.\nCome botanico fu preceduto a Yunnan, uno dei pi\u00f9 interessanti luoghi botanici del mondo, da altri pi\u00f9 famosi, compresi Pierre Jean Marie Delavay, George Forrest e Heinrich Handel-Mazzetti, anche lui austriaco, tutti scopritori di molte pi\u00f9 piante rispetto a Rock. Nondimeno il contributo di Rock alla conoscenza botanica fu significativo.\nNel 1949, poco dopo la conquista comunista, Rock dovette abbandonare Lijiang, cento della contea di Naxi, a bordo di un aereo con l'esploratore e scrittore Peter Goullart. Dovettero poi lasciare la Cina, e Rock torn\u00f2 ad Honolulu dove mor\u00ec nel 1962.\nNel marzo 2009 l'Universit\u00e0 delle Hawaii di Manoa chiam\u00f2 Rock il proprio erbario. Opere e raccolte di Rock sono conservate nella Biblioteca del Congresso.\nPiante che prendono il nome da lui.\nLa spettacolare peonia di Rock, \"Paeonia rockii\", prende il suo nome.\nOpere.\nRock scrisse un dizionario di 1094 pagine, numerosi articoli scientifici e due storie del popolo Naxi e della lingua dello Yunnan nordoccidentale, ampiamente usati per lo studio della cultura Naxi, della loro lingua e della loro religione. Queste opere non vengono pi\u00f9 stampate e, di conseguenza, vengono venduti a prezzi alti nel mercato dei libri rari.\nLe sue opere pi\u00f9 importanti sono:"}
{"id": "5319374", "revid": "310967", "url": "https://it.wikipedia.org/wiki?curid=5319374", "title": "Alto Adige (vini)", "text": ""}
{"id": "5319378", "revid": "287204", "url": "https://it.wikipedia.org/wiki?curid=5319378", "title": "Xenoblade Chronicles X", "text": "Xenoblade Chronicles X, noto in Giappone come , \u00e8 un videogioco di ruolo giapponese sviluppato da Monolith Soft per Wii U. Erede spirituale di \"Xenoblade Chronicles\", il gioco \u00e8 stato pubblicato da Nintendo in Giappone il 29 aprile 2015 e in America del Nord, Europa ed Australasia agli inizi di dicembre 2015.\nTrama.\nNel 2054 due razze aliene si affrontano in battaglia vicino alla Terra, provocando gravi danni collaterali al pianeta. Mentre l'umanit\u00e0 \u00e8 costretta ad evacuare su enormi navi spaziali interstellari, la storia si concentra sui passeggeri della Balena Bianca, la nave d'evacuazione americana che precipita sul pianeta Mira, luogo in cui essi fonderanno Neo Los Angeles pur essendo ancora braccati da una delle razze aliene.\nModalit\u00e0 di gioco.\n\"Xenoblade Chronicles X\" \u00e8 un videogioco di ruolo open world che pone molta enfasi sull'esplorazione. Gli spostamenti possono essere effettuati a piedi o a bordo di enormi robot umanoidi chiamati \"Skell\", alti circa quattro volte il personaggio giocabile medio e capaci di volare, navigare sull'acqua e trasformarsi in veicoli come motociclette o carri armati. Tramite di essi, il gameplay offre anche combattimenti aerei.\nGli obiettivi del giocatore sono cercare e recuperare le capsule di stasi che sono state espulse dallo scafo della Balena Bianca in varie zone di Mira durante il suo atterraggio d'emergenza sul pianeta. Per identificare i luoghi dove si trovano tali capsule, il giocatore deve espandere il sistema informativo \"FrontierNav\" installando dei sensori in luoghi chiamati \"FrontierNav Spots\": in questo modo la rete otterr\u00e0 informazioni sulle relative aree di Mira ed amplier\u00e0 man mano la sua portata.\nIl sistema di combattimento del gioco funziona in maniera simile a quello del predecessore, sebbene siano riscontrabili alcuni miglioramenti, come nel caso del registro missioni. Il controller Wii U GamePad \u00e8 invece usato come \"terminale dati\" per le informazioni raccolte dal giocatore sugli organismi autoctoni, come mappa e come modo per teletrasportarsi nei luoghi precedentemente visitati.\nSviluppo.\nIl gioco \u00e8 stato rivelato col titolo provvisorio \"X\" durante il Nintendo Direct di gennaio 2013, per poi essere stato mostrato pi\u00f9 tardi anche a giugno dello stesso anno in occasione dell'E3 2013, quando Nintendo pianific\u00f2 di pubblicarlo nel 2014. Il titolo ufficiale, \"Xenoblade Chronicles X\", \u00e8 stato poi annunciato all'E3 2014, ma la pubblicazione fu rimandata al 2015. Nonostante la somiglianza del nome, il gioco non \u00e8 un sequel diretto di \"Xenoblade Chronicles\", bens\u00ec solo un \"erede spirituale\". Il sistema di combattimento, cos\u00ec come il registro missioni e la razza Nopon, sono simili al predecessore, ma \u00e8 possibile riscontrare similitudini anche con gli altri giochi pi\u00f9 vecchi della serie \"Xeno\".\nIl gioco \u00e8 stato diretto dal presidente e cofondatore della Monolith Soft Tetsuya Takahashi, mentre il character design \u00e8 stato sviluppato da Kunihiko Tanaka (\"Xenogears\") e la colonna sonora \u00e8 stata composta da Hiroyuki Sawano. Il presidente della Nintendo, Satoru Iwata, ha affermato che il team di sviluppo del gioco si \u00e8 impegnato a fondo per sfruttare l'esperienza precedente di \"Xenoblade\", in modo da creare un open world a grande scala capace di garantire un tipo di \"esplorazione senza interruzioni\". Takahashi, invece, ha affermato di voler creare il pi\u00f9 grande mondo di gioco su Wii U, tanto che a un certo punto gli sviluppatori hanno seriamente preso in considerazione la possibilit\u00e0 di dividere il videogioco in due dischi a causa delle sue dimensioni. Oltre alla libert\u00e0 di esplorazione del gioco, al giocatore \u00e8 stato reso possibile anche personalizzare l'aspetto del proprio personaggio giocante, facendogli scegliere sesso, figura, altezza, pelle, colore, voce e tatuaggi facciali. Alcuni giornalisti hanno supposto che il gioco poteva essere un MMORPG, ma Nintendo non ha mai alluso a niente del genere, aggiungendo soltanto una modalit\u00e0 di cooperazione online fino a quattro persone.\nNel novembre 2014 Monolith Soft ha annunciato che il gioco era entrato ormai nelle ultime fasi di sviluppo, che il morale del team era alto e che il titolo sarebbe stato pubblicato entro la prima met\u00e0 del 2015 in Giappone e pi\u00f9 tardi sempre nel 2015 in Europa e America del Nord. Il team di sviluppo ha anche rivelato che aveva deciso di creare il proprio sito web del gioco senza il permesso di Nintendo, ma che l'approvazione poi fu concessa al momento del suo lancio. Sul sito, il team ha parlato dello sviluppo del gioco ed ha accennato ad alcune sue caratteristiche, come gli \"elementi online\" di cui poi per\u00f2 non ha rivelato maggiori dettagli. Takahashi ha fatto capire invece implicitamente che il gioco sarebbe stato caratterizzato da una trama fantascientifica 'profonda' e distintiva rispetto a quella 'semplice' fantasy del predecessore, rivelando inoltre di aver chiesto la cooperazione di Tanaka per far risaltare il pi\u00f9 possibile la \"\"Xeno\"-sit\u00e0\" nel design dei personaggi. Il 4 dicembre 2014 Takahashi ha poi scritto su Twitter che dopo quindici anni dalla fondazione di Monolith Soft, si era finalmente sentito come se avesse creato con successo un RPG in cui umani e robot avrebbero potuto coesistere, qualcosa che ha dichiarato essere un suo sogno di vecchia data.\nAccoglienza.\nL'accoglienza iniziale \u00e8 stata ampiamente positiva. Dopo il trailer mostrato all'E3 2013, \"Official Nintendo Magazine\" ha elogiato fortemente il gioco per le sue visuali e per il suo mondo aperto. Nell'aprile 2014 Eurogamer gli ha invece dedicato uno dei suoi articoli sui giochi \"pi\u00f9 attesi\", affermando che pure i non appassionati di J-RPG avrebbero potuto trovarlo piacevole grazie alla sua unione di \"azione, strategia e narrazione in un delizioso miscuglio stravagante di grande attrattiva\". Nel gennaio 2015 GameTrailers ha piazzato il titolo al nono posto nella classifica dei giochi pi\u00f9 attesi del 2015, non vedendo l'ora sia di provare a volare nel cielo con i Dolls che di esplorare lo \"sconfinato\" mondo del gioco.\nAl momento della sua uscita in Occidente, \"Xenoblade Chronicles X\" ha riscosso un un'accoglienza \"generalmente favorevole\" secondo l'aggregatore di recensioni Metacritic. Nintendo Life ha elogiato il sistema di combattimento del gioco, le vaste dimensioni del mondo e la grafica, ma ha criticato l'occasionale picco di difficolt\u00e0 e alcune \"quest\". IGN ha affermato che \"\"Xenoblade Chronicles X\" \u00e8 un enorme gioco di ruolo con una superficie sufficiente, missioni secondarie e personalizzazioni per tenerti occupato\". Tuttavia, il gioco \u00e8 stato criticato da IGN per la sua narrazione che \"fa sembrare blandi i momenti importanti, con un basso valore di produzione che priva le scene emotive di qualsiasi peso drammatico\". Nintendo World Report ha asserito che \u00e8 un gioco \"necessario per chiunque abbia la minima inclinazione verso i giochi di ruolo, e se hai bisogno di acquistare la console, fallo\" in quanto \u00e8 \"una parte essenziale della biblioteca di Wii U.\"\nDestructoid ha dichiarato che \"sembra un mondo MMO in cui vivo da diverse settimane\" anche se il \"tema pi\u00f9 cupo non \u00e8 cos\u00ec affascinante come l'originale \"Xenoblade\", ma tutto il resto compensa.\" GameSpot ha dichiarato che, di \"tutti i giochi open world in uscita quest'anno, \"Xenoblade Chronicles X\" potrebbe essere il pi\u00f9 formidabile\" in quanto \"gioco davvero enorme, sia per dimensioni che per portata\", lodandone i paesaggi, il design delle creature, gli oggetti sbloccabili e missioni, il combattimento, la progressione e personalizzazione del personaggio, ma criticando la colonna sonora incoerente e la storia deludente. Eurogamer ha affermato che \u00e8 \"il gioco di ruolo giapponese nella sua forma pi\u00f9 ambiziosa e determinata\".\nAl lancio, il videogioco ha venduto pi\u00f9 di copie in Giappone. In seguito alla pubblicazione, quattro recensori di \"Famits\u016b\" gli hanno assegnato rispettivamente un punteggio pari a 9, 9, 8 e 8, per un totale di 34/40. Il \"Dengeki Online\" di ASCII Media Works ha invece pubblicato una recensione positiva, in cui ha definito \"Xenoblade Chronicles X\" un capolavoro. In aggiunta alle copie fisiche, a maggio 2015 il gioco ha venduto anche quasi 23.000 copie digitali, diventando cos\u00ec il titolo pi\u00f9 scaricato del mese."}
{"id": "5319392", "revid": "110157", "url": "https://it.wikipedia.org/wiki?curid=5319392", "title": "Campionati mondiali juniores di sci nordico 2014", "text": "I campionati mondiali juniores di sci nordico 2014 si sono svolti dal 27 gennaio al 3 febbraio 2014 in Val di Fiemme in Italia. Si sono disputate competizioni nelle diverse specialit\u00e0 dello sci nordico: combinata nordica, salto con gli sci e sci di fondo.\nA contendersi i titoli di campioni mondiali juniores sono stati i ragazzi e le ragazze fino ai vent'anni (nati nel 1994 e pi\u00f9 giovani).\nRisultati.\nUomini.\nCombinata nordica.\nIndividuale 10km.\n30 gennaio\nTrampolino: Giuseppe Dal Ben HS106\nFondo: 10\u00a0km\nIndividuale 5km.\n1\u00ba febbraio\nTrampolino: Giuseppe Dal Ben HS106\nFondo: 5\u00a0km\nGara a squadre.\n2 febbraio\nTrampolino: Giuseppe Dal Ben HS106\nFondo: 4x5\u00a0km\nSalto con gli sci.\nTrampolino normale.\n31 gennaio\nTrampolino: Giuseppe Dal Ben HS106\nGara a squadre.\n1\u00ba febbraio\nTrampolino: Giuseppe Dal Ben HS106\nSci di fondo.\nSprint.\n29 gennaio\nTecnica libera\nSkiathlon.\n31 gennaio\n10km tecnica classica - 10km tecnica libera\n10 km.\n2 febbraio\nTecnica classica\nStaffetta 4x5 km.\n3 febbraio\nDonne.\nSalto con gli sci.\nTrampolino normale.\n28 gennaio\nTrampolino: Giuseppe Dal Ben HS106\nGara a squadre.\n30 gennaio\nTrampolino: Giuseppe Dal Ben HS106\nSci di fondo.\nSprint.\n29 gennaio\nTecnica libera\nSkiathlon.\n31 gennaio\n5km tecnica classica - 5km tecnica libera\n5 km.\n2 febbraio\nTecnica classica\nStaffetta 4x3,3 km.\n3 febbraio"}
{"id": "5319393", "revid": "124006076", "url": "https://it.wikipedia.org/wiki?curid=5319393", "title": "Mario Gargano", "text": "Biografia.\nMilitante della Democrazia Cristiana, fu eletto alla Camera dei deputati per tre legislature, restando a Montecitorio dal 1972 al 1983 e ricoprendo pi\u00f9 volte anche il ruolo di Sottosegretario di stato in vari governi. Fece parte alla Camera dei Deputati della Commissione Bilancio, della Commissione Difesa e della Commissione parlamentare per l'indirizzo generale e la vigilanza dei servizi radiotelevisivi \nGiornalista pubblicista, in seguito al mandato parlamentare fu presidente nazionale della Federcaccia, vicepresidente vicario della Federazione Pugilistica Italiana e consigliere di amministrazione dei Monopoli di Stato."}
{"id": "5319394", "revid": "109886669", "url": "https://it.wikipedia.org/wiki?curid=5319394", "title": "Tomba dei giganti di Sa Domu 'e S'Orcu", "text": "La tomba di giganti di Sa Domu e S'orcu \u00e8 un monumento archeologico situato ad un'altezza di circa 260 metri nell'altipiano della giara di Siddi, area interessata dalla presenza di quattordici nuraghi.\nDatabile al Bronzo medio (1500-1300 a.C.), la tomba dei giganti Sa Domu \u00e8 S'Orcu \u00e8 realizzata con grossi blocchi di basalto estratti dall'altopiano sul quale sorge.\nDescrizione.\nLa tomba ha una struttura quasi completamente intatta e ben conservata. I blocchi di basalto sono finemente scolpiti e lavorati lungo tutta la struttura, formando un corpo tombale della lunghezza di 15,20 metri disposto lungo l'asse sud-est nord-ovest. L'esedra, area antistante la tomba nella quale presumibilmente si svolgevano rituali legati al culto dei morti, ha un'ampiezza di 18 metri.\nLa sepoltura ha la classica forma di protome taurina (tipica del periodo preistorico sardo) chiusa a semicerchio nella parte posteriore. La camera funeraria di pianta rettangolare ha una lunghezza di circa 10 metri; sul lato sinistro \u00e8 presente una nicchia forse utilizzata per contenere le offerte funerarie e/o votive.\nLa coperture \u00e8 caratterizzata da lastre piatte di granito di grandi dimensioni poggiate alla struttura mentre il pavimento era cosparso di ciottoli di fiume nella quale veniva adagiati i defunti.\nAll'interno sono stati rinvenuti frammenti di ceramica dell'et\u00e0 del Bronzo medio e dell'Et\u00e0 del rame."}
{"id": "5319403", "revid": "729019", "url": "https://it.wikipedia.org/wiki?curid=5319403", "title": "Reggimento supporto tattico e logistico - RESTAL", "text": "Il Reggimento supporto tattico e logistico (RESTAL) \u00e8 un reparto dell'Esercito Italiano con sede a Solbiate Olona in Provincia di Varese.\nIl Reggimento assolve le funzioni di supporto tattico logistico e di sicurezza del Comando del Nato Rapid Deployable Corps.\nIl Reggimento Supporto Tattico e Logistico \u00e8 stato costituito il 16 giugno 2002 dalla trasformazione del Reparto Comando del Corpo d'Armata di Reazione Rapida, ricevendo in custodia la bandiera di guerra del 33\u00ba Reggimento logistico di manovra \"Ambrosiano\" dal quale ha ereditato lo Stemma Araldico.\nStoria.\nOrigini.\nLe origini del reparto risalgono aI 1\u00ba gennaio 1982, quando a Milano venne costituito il 3\u00ba Battaglione Logistico di Manovra dalla trasformazione del 3\u00ba Reparto Rifornimento, Riparazione, Recuperi, unit\u00e0 di supporto del III Corpo d'armata, del quale ha ereditato personale e mezzi, completando il proprio organico dal 1\u00ba luglio dello stesso anno con la formazione di una compagnia trasporti medi e una compagnia trasporti misti, ereditando personale e mezzi del disciolto 3\u00b0 Autogruppo di Corpo d'Armata \"Fulvia\".\nNel 1983 il battaglione venne impegnato per le esigenze logistiche del contingente militare italiano in Libano.\n33\u00ba Reggimento logistico di manovra \"Ambrosiano\".\nIl 1\u00ba novembre 1986 la denominazione venne cambiata in 33\u00ba Battaglione logistico \"Ambrosiano\" cui viene assegnata la bandiera di guerra, con decreto 3 luglio 1987. Il reparto venne posto alle dipendenze del Comando Unit\u00e0 Supporti del 3\u00ba Corpo d'Armata, ampliando l'organico con l'acquisizione della Sezione Elettronica Missili (S.E.M.), di due plotoni trasporti corazzati e una nuova compagnia trasporti misti.\nPersonale e mezzi del reparto vennero impiegati dal 3 settembre 1991 e per tutta la durata della missione nell'operazione \"Pellicano\" in Albania. Nel 1992 il reparto venne impiegato nell'esercitazione \"Forza Paris\" in Sardegna, in rinforzo al Reparto Sanit\u00e0 \"Centauro\" e nello stesso anno in Sicilia nell'ambito dell'operazione \"Vespri Siciliani\", in rinforzo al 2\u00ba Reggimento bersaglieri. Nel 1992-93 il reparto prese parte all'operazione \"Ibis\" in Somalia, in rinforzo al Reparto Sanit\u00e0 \"Centauro\" e al battaglione logistico paracadutisti \"Folgore\".\nNell'ambito del riordinamento dell'Esercito Italiano il 30 aprile 1993 il battaglione \u00e8 stato inquadrato a Milano quale 33\u00ba Reggimento logistico di manovra \"Ambrosiano\", per assicurare il supporto tecnico-logistico in ambito 3\u00ba Corpo d'Armata e per le esigenze della grande unit\u00e0 da cui dipendeva il reggimento, e venne inserito il 31\u00ba Reparto di Sanit\u00e0 che era in posizione quadro.\nNel 1994 il reggimento ha preso parte dall'11 novembre al 31 dicembre in Piemonte alle operazioni di soccorso alla popolazione nelle zone colpite dall'alluvione.\nDal 1\u00ba ottobre 1997 il reggimento \u00e8 passato alle dipendenze del Comando delle Forze di Proiezione, costituitosi dalla riconfigurazione del III Corpo d'armata in seguito a un processo di riorganizzazione dell'Esercito Italiano, nell'ambito dei provvedimenti connessi con l'attuazione del Nuovo Modello di Difesa.\nRESTAL.\nIl 1\u00ba dicembre 2000 la Forza Operativa di Proiezione viene riconfigurata in comando di pianificazione cedendo le sue pedine operative al 1\u00b0 e al 2\u00b0 COMFOD.\nNel 2001, a seguito della richiesta della NATO di dotarsi di Comandi a elevata prontezza operativa, il Comando Forze di Proiezione viene riordinato in Corpo d'Armata di Reazione Rapida e il 31 luglio 2001 il reggimento \u00e8 riconfigurato in Reparto Comando di Corpo d'Armata di Reazione Rapida nel quale confluisce anche il personale del soppresso Reparto Comando FOP di Milano; il 3 agosto successivo la bandiera del reggimento viene consegnata al Sacrario delle bandiere del Vittoriano.\nReggimento supporto tattico e logistico.\nDal 1\u00ba novembre 2001 il reparto passa alle dipendenze della Brigata Trasmissioni e dal 16 giugno 2002 cambia denominazione in Reggimento supporto tattico logistico di Corpo d'Armata.\nIl reggimento ha preso parte con aliquote di personale all'operazione ISAF VIII a Kabul Afghanistan dal 21 giugno al 21 novembre 2005 e, con aliquote di personale, all'Operazione Indus in Pakistan dal 2 dicembre 2005 al 2 febbraio 2006 nella regione del Kashmir.\nIl 27 ottobre 2006 al reggimento ha ricevuto in custodia la bandiera di guerra del 33\u00ba Reggimento logistico di manovra \"Ambrosiano\", che il precedente 19 aprile era stata prelevata dal Vittoriano. Madrina del conferimento, avvenuto a Solbiate Olona il 27 ottobre 2006 \u00e8 stata la signora Berta Crainz, moglie del generale Alberto Ficuciello, che era stato comandante del COMFOTER, e madre del capitano Massimo Ficuciello caduto a Nassirya, in Iraq, nell'attentato del 12 novembre 2003.\nOrganizzazione.\nL'unit\u00e0 \u00e8 ora strutturata su:\nL'8 aprile 2014 a Solbiate Olona si \u00e8 svolta la cerimonia di attribuzione onorifica del nome \"Celere\" alla 3\u00aa Compagnia bersaglieri (compagnia sicurezza) del reggimento di supporto tattico e logistico, con la consegna della \"Pergamena e del Labaro\", con la quale la compagnia ha ereditato le tradizioni delle compagnie bersaglieri della 3\u00aa Divisione Celere \"Principe Amedeo Duca d'Aosta\".\nStemma.\n\"Scudo\": partito. Il primo d'argento con croce di rosso, il secondo d'azzurro\n\"Corona turrita\".\n\"Ornamenti\": lista bifida d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto : ."}
{"id": "5319414", "revid": "287204", "url": "https://it.wikipedia.org/wiki?curid=5319414", "title": "Long Island Ducks", "text": "I Long Island Ducks sono stati una franchigia di pallacanestro della EBA, con sede a Commack, nello stato di New York, attivi tra il 1977 e il 1978.\nNella loro unica stagione arrivarono secondi nella \"Eastern Division\", con un record di 15-15. Nei play-off persero i quarti di finale con i Lancaster Red Roses. Scomparvero alla fine della stagione."}
{"id": "5319416", "revid": "287204", "url": "https://it.wikipedia.org/wiki?curid=5319416", "title": "Brooklyn Dodgers (pallacanestro)", "text": "I Brooklyn Dodgers sono stati una franchigia di pallacanestro della EBA, con sede a Brooklyn, nello Stato di New York, attivi tra il 1977 e il 1978.\nNella loro unica stagione arrivarono quinti nella \"Eastern Division\", con un record di 8-22, non qualificandosi per i play-off. Scomparvero alla fine della stagione."}
{"id": "5319417", "revid": "287204", "url": "https://it.wikipedia.org/wiki?curid=5319417", "title": "Quincy Chiefs", "text": "I Quincy Chiefs sono stati una franchigia di pallacanestro della EBA, con sede a Quincy, nel Massachusetts, attivi tra il 1977 e il 1978.\nNella loro unica stagione arrivarono terzi nella \"Eastern Division\", con un record di 12-19. Nei play-off persero i quarti di finale con i Wilkes-Barre Barons. Scomparvero alla fine della stagione."}
{"id": "5319421", "revid": "106908", "url": "https://it.wikipedia.org/wiki?curid=5319421", "title": "Maurizi", "text": ""}
{"id": "5319423", "revid": "287204", "url": "https://it.wikipedia.org/wiki?curid=5319423", "title": "Providence Shooting Stars", "text": "I Providence Shooting Stars sono stati una franchigia di pallacanestro della EBA, con sede a Providence, nel Rhode Island, attivi tra il 1977 e il 1978.\nNella loro unica stagione arrivarono quarti nella \"Eastern Division\", con un record di 9-19, non qualificandosi per i play-off. Scomparvero alla fine della stagione."}
{"id": "5319426", "revid": "599013", "url": "https://it.wikipedia.org/wiki?curid=5319426", "title": "Bruno Vincenzi", "text": "Biografia.\nSegretario provinciale a Mantova della Democrazia Cristiana dal 1966, \u00e8 poi stato deputato per la DC per un totale di quattro legislature consecutive, dal 1972 al 1987."}
{"id": "5319427", "revid": "15756", "url": "https://it.wikipedia.org/wiki?curid=5319427", "title": "Domus de janas di Bruncu Maddeus", "text": "La domus de janas di Bruncu Maddeus \u00e8 situata a nord-ovest del territorio comunale di Guspini in un costone di roccia di circa 70 metri, lungo la strada Santa Maria di Neapolis.\nDall'altra parte della strada \u00e8 situato in una collina, ad un'altezza di 80 m il nuraghe Bruncu e S'Orcu e un circolo littico poco pi\u00f9 a valle.\nDescrizione.\nSi tratta di una domus de janas con struttura a \"doppio forno\" datata ad un periodo compreso tra il III e il II millennio a.C. l'ingresso della tomba \u00e8 a nord-est quasi nel punto in cui il sole tramonta.\nDurante il periodo della seconda guerra mondiale fu riutilizzata come riparo difensivo.\nSi trova ancora in buono stato di conservazione."}
{"id": "5319430", "revid": "1573940", "url": "https://it.wikipedia.org/wiki?curid=5319430", "title": "Emilio Caccialanza", "text": ""}
{"id": "5319431", "revid": "247222", "url": "https://it.wikipedia.org/wiki?curid=5319431", "title": "Cavalieri della luce", "text": ""}
{"id": "5319433", "revid": "1442080", "url": "https://it.wikipedia.org/wiki?curid=5319433", "title": "Eastern Basketball Association 1976-1977", "text": "La stagione EBA 1976-77 fu la 31\u00aa della Eastern Basketball Association. Parteciparono 7 squadre in un unico girone.\nRispetto alla stagione precedente si aggiunsero gli Hartford Downtowners e i Syracuse Centennials. Gli \"Hazleton Bullets\" si spostarono durante la stagione a Asbury Park, nel New Jersey, cambiando nome in Shore Bullets. I \"Wilkes-Barre Barons\", si spostarono a Brooklyn diventando i Brooklyn Pros, salvo ritornare di nuovo a Wilkes-Barre, con la vecchia denominazione prima del termine del campionato. I Long Island Sounds e i Trenton Capitols scomparvero. I Syracuse Centennials non terminarono la stagione e vennero classificati all'ultimo posto."}
{"id": "5319440", "revid": "287204", "url": "https://it.wikipedia.org/wiki?curid=5319440", "title": "Syracuse Centennials", "text": "I Syracuse Centennials sono stati una franchigia di pallacanestro della EBA, con sede a Syracuse, nello Stato di New York, attivi tra il 1976 e il 1977.\nFallirono prima della fine della loro unica stagione. Terminarono l'attivit\u00e0 con un record di 8-9 e vennero classificati all'ultimo posto."}
{"id": "5319444", "revid": "287204", "url": "https://it.wikipedia.org/wiki?curid=5319444", "title": "Hartford Downtowners", "text": "Gli Hartford Downtowners sono stati una franchigia di pallacanestro della EBA, con sede a Hartford, nel Connecticut, attivi tra il 1976 e il 1977.\nNella loro unica stagione terminarono con un record di 5-19, non qualificandosi per i play-off. Scomparvero al termine del campionato."}
{"id": "5319452", "revid": "767487", "url": "https://it.wikipedia.org/wiki?curid=5319452", "title": "Associazione Calcio Monza 1934-1935", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1934-1935.\nOrganigramma societario.\nArea direttiva\nArea organizzativa\nCommissione tecnica\nStagione.\nIl Monza conferma di avere un ottimo organico per questa categoria, classificandosi ancora nelle prime tre posizioni dopo l'eccezionale stagione precedente.\nRientra dalla Pietro Lorenzini che realizz\u00f2 sei reti.\nIl miglior realizzatore di stagione \u00e8 stato comunque Virginio Vismara con undici centri, mentre il migliore dell'ultimo quinquennio risult\u00f2 essere Giovanni Arosio realizzatore in questa stagione di 10 reti."}
{"id": "5319457", "revid": "293377", "url": "https://it.wikipedia.org/wiki?curid=5319457", "title": "Jean Caselli", "text": ""}
{"id": "5319458", "revid": "293377", "url": "https://it.wikipedia.org/wiki?curid=5319458", "title": "Jean Lahor", "text": ""}
{"id": "5319465", "revid": "1131186", "url": "https://it.wikipedia.org/wiki?curid=5319465", "title": "L'evoluzione della sessualit\u00e0 umana", "text": ""}
{"id": "5319478", "revid": "110345128", "url": "https://it.wikipedia.org/wiki?curid=5319478", "title": "Pere", "text": ""}
{"id": "5319482", "revid": "1745361", "url": "https://it.wikipedia.org/wiki?curid=5319482", "title": "Piero (disambigua)", "text": ""}
{"id": "5319484", "revid": "1437331", "url": "https://it.wikipedia.org/wiki?curid=5319484", "title": "Cimitero degli Svizzeri", "text": "Il cimitero degli Svizzeri si trova a Fivizzano ed \u00e8 costituito da una piccola area, delimitata da mura, all'incrocio tra via Roma e la strada statale 63, poco lontano dal cimitero urbano. Contiene le tombe di grigionesi emigrati a Fivizzano e a Pontremoli per lavorare nel settore della drogheria-pasticceria che, appartenendo ad una comunit\u00e0 evangelica elvetica, non potevano essere seppelliti in un cimitero cattolico.\nUna lapide sul muro di cinta apposta nel 1990 cita \n\u201cCIMITERO DEGLI SVIZZERI\nCOSTRUITO DA CITTADINI FIVIZZANESI\nORIUNDI DELL'ENGADINA CHE STANZIATISI IN FIVIZZANO\nNEI PRIMI DECENNI DEL SECOLO XIX E BENE INSERITISI NEL TESSUTO SOCIALE\nPRESTARONO LE LORO CAPACIT\u00c0\nDI PRODUZIONE E DI COMMERCIO NELLA COMUNIT\u00c0\u201d\nNel 1850 \u00e8 documentato a Fivizzano un certo Gaspare Perl (1807-1872) e pi\u00f9 tardi un Tommaso Bonorand, entrambi originari di Lavin in Bassa Engadina. Probabilmente fu Gaspare Perl il fondatore della pasticceria Perli e del Caff\u00e8 Elvetico in piazza Medicea. Successore fu Pietro Perli cugino di Gaspare Perl e sua famiglia. La sua vedova Tina Rosler (1820-1887) e il loro figlio Domenico Perli (1850-1902) sono sepolti nel piccolo cimitero, ove si trovano ancora le loro lapidi. Questi artigiani pasticcieri lasciarono Fivizzano intorno al 1907 per emigrare negli Stati Uniti, dove aprirono un caff\u00e8 drogheria.\nLo stabile \u00e8 comunque in precarie condizioni in quanto l'area cimiteriale fu sconvolta e manomessa durante l'ultima guerra servendo alla sepoltura dei soldati tedeschi. Inoltre verso la fine degli anni 1960 furono asportati fraudolentemente i vasi marmorei posti nei cantonali del muro di cinta. Si \u00e8 salvato invece il piccolo bassorilievo in marmo rappresentante S. Giovanni Battista posto sopra il cancello di ingresso. Comunque il tutto rimane una bella testimonianza del passato cittadino."}
{"id": "5319486", "revid": "268129", "url": "https://it.wikipedia.org/wiki?curid=5319486", "title": "Associazione Sportiva Biellese 1943-1944", "text": "Questa voce raccoglie le informazioni riguardanti l'Associazione Sportiva Biellese nelle competizioni ufficiali della stagione 1943-1944."}
{"id": "5319494", "revid": "830939", "url": "https://it.wikipedia.org/wiki?curid=5319494", "title": "Henri Cazalis", "text": "Biografia.\nPoeta parnassiano, fu influenzato dal punto di vista filosofico dalla lettura di Arthur Schopenhauer mentre dal punto di vista stilistico dall'amico Charles Marie Ren\u00e9 Leconte de Lisle. Notevole influenza sulla sua produzione letteraria ebbe anche la sua passione per l'oriente ed il suo interessamento per il buddhismo, tanto da pubblicare nel 1888 un libro sull'argomento, \"L'histoire de la pens\u00e9e hindoue\".\nConobbe molti dei maggiori artisti europei dell'epoca, come John Ruskin, Camille Saint-Sa\u00ebns e William Morris. Intrattenne inoltre un importante rapporto epistolare con Guy de Maupassant, conosciuto tramite Emmanuel des Essarts, tra il 1862 ed il 1871. Fece inoltre parte del gruppo artistico Nabis.\nNel 1865 pubblic\u00f2 \"Les chants populaires de l'Italie\" e \"Vita Tristis\" sotto lo pseudonimo di Jean Caselli. Tre anni pi\u00f9 tardi, con il suo vero nome, pubblic\u00f2 \"Melancholia\" e nel 1872 \"Livre du n\u00e9art\". Dal 1875 inizi\u00f2 a scrivere con lo pseudonimo di Jean Lahor, pubblicando \"L'illusion\" e nel 1888 la raccolta \"Po\u00e9sies compl\u00e8tes\". Ultima opera pubblicata fu nel 1896 \"Les quatrains d'Al Ghazali\". Un suo componimento fu inserito nella raccolta collettiva Le Parnasse contemporain, edita da Alphonse Lemerre.\nIl compositore francese Henri Duparc music\u00f2 tre poesie di Cazalis (\"Extase\", \"Chanson triste\" e \"S\u00e9r\u00e9nade florentine\").\nCome medico igienista, ricopr\u00ec il ruolo di ispettore delle acque a Challes-les-Eaux ed in seguito ad Aix-les-Bains. Si interess\u00f2 inoltre ai problemi sociali che affliggevano la popolazione francese e sull'argomento pubblic\u00f2 nel 1903 \"Habitations \u00e0 bon march\u00e9 et un art nouveau pour le peuple\".\nMorto in Svizzera, venne seppellito a Ferney-Voltaire."}
{"id": "5319495", "revid": "56620", "url": "https://it.wikipedia.org/wiki?curid=5319495", "title": "Chiesa di San Giovanni (Fivizzano)", "text": ""}
{"id": "5319497", "revid": "1318658", "url": "https://it.wikipedia.org/wiki?curid=5319497", "title": "Emmanuel Bove", "text": "Biografia.\nFiglio di padre russo, anche lui di nome Emmanuel Bobovnikoff, originario di Kiev e senza professione, e madre lussemburghese, Henriette Michels, domestica, decide a soli 14 anni di fare il romanziere.\nDopo una scuola privata nel VI \"arrondissement\" di Parigi, si diploma a Ginevra, mentre il padre, pur senza lasciare la madre, vive con una donna inglese, Emily Overweg, l'incontro con la quale sar\u00e0 determinante per la sua scrittura. Nell'inverno del 1915-16 va a studiare per un periodo in Inghilterra. Tornato a Parigi vive in modo precario facendo molti lavori, tra cui l'autista di tram, il tassista, il cameriere nei bar.\nNel 1921 convive con Suzanne Vallois, un'insegnante, e va a vivere in Austria, alla periferia di Vienna. Qui comincia una carriera di romanziere popolare, con lo pseudonimo di Jean Vallois.\nRientrato a Parigi nel 1922, vive un periodo da solo, facendo il giornalista di cronaca (per giornali come \"Le Quotidien\", \"D\u00e9tective\", \"Paris-Soir\" e \"Marianne\"), prima che Suzanne lo raggiunga nel 1923. I due hanno una figlia, Nora Bove de Meynbourg.\nIn questo periodo conosce Colette, che si interessa a lui e gli chiede di portarle in lettura qualcosa. In questo modo pubblica \"I miei amici\" (\"Mes amis\", 1924) ed \u00e8 subito un successo (costantemente ripubblicato fino alla seconda guerra mondiale e vincitore del prix Eug\u00e8ne Figui\u00e8re nel 1928).\nNel 1928, Louise Ottensooser, figlia di un banchiere ebreo, lo introduce nell'ambiente artistico e i due si sposano nel 1930.\nContinua a pubblicare fino all'occupazione nazista. Durante la guerra viene richiamato come lavoratore, ma vuole raggiungere Londra. Si ritrova per\u00f2 ad Algeri, dove scrive ancora tre romanzi: \"Le Pi\u00e8ge\", \"D\u00e9part dans la nuit\" e \"Non-lieu\".\nNel 1945, per non rovinare la festa di liberazione, Gaston Gallimard gli rifiuta \"La trappola\" (\"Le Pi\u00e8ge\"), romanzo di denuncia sul collaborazionismo.\nDi salute fragile, per una malattia contagiosa contratta durante l'esilio algerino, muore il 13 luglio dello stesso anno, all'et\u00e0 di 47 anni, di cachessia e insufficienza cardiaca.\nAmmirato da Reiner Maria Rilke, Colette, Sacha Guitry, Samuel Beckett, Roland Barthes e Peter Handke (che l'ha tradotto in tedesco), la sua opera viene riscoperta e pubblicata pi\u00f9 tardi, inclusa la scoperta di inediti, come \"Un caract\u00e8re de femme\" (scritto nel 1936 e ritrovato nel 1979).\nLe sue carte sono depositate all'IMEC di Parigi."}
{"id": "5319498", "revid": "268129", "url": "https://it.wikipedia.org/wiki?curid=5319498", "title": "Associazione Sportiva Casale 1943-1944", "text": "Questa voce raccoglie le informazioni riguardanti l'Associazione Sportiva Casale nelle competizioni ufficiali della stagione 1943-1944."}
{"id": "5319499", "revid": "98148299", "url": "https://it.wikipedia.org/wiki?curid=5319499", "title": "Terremoto del 1920", "text": ""}
{"id": "5319504", "revid": "287204", "url": "https://it.wikipedia.org/wiki?curid=5319504", "title": "Jos Stelling", "text": "Ha diretto 14 film tra i quali Il giardino delle illusioni (1984), Lo scambista (1986) e L'olandese volante (1995), vincendo numerosi premi. \u00c8 stato l'ideatore ed il fondatore nel 1981 del Film Festival dei Paesi Bassi che ha diretto fino al 1991.\nStelling possiede due cinema d'essai a Utrecht: lo Springhaver (dal 1978) e il Louis Hartlooper Complex (dal 2004)."}
{"id": "5319505", "revid": "268129", "url": "https://it.wikipedia.org/wiki?curid=5319505", "title": "Associazione Calcio Cesena 1943-1944", "text": "Questa voce raccoglie le informazioni riguardanti l'Associazione Calcio Cesena nelle competizioni ufficiali della stagione 1943-1944."}
{"id": "5319506", "revid": "228587", "url": "https://it.wikipedia.org/wiki?curid=5319506", "title": "Monastero di clausura", "text": ""}
{"id": "5319510", "revid": "268129", "url": "https://it.wikipedia.org/wiki?curid=5319510", "title": "Associazione Calcio Cuneo 1943-1944", "text": "Questa voce raccoglie le informazioni riguardanti l'Associazione Calcio Cuneo nelle competizioni ufficiali della stagione 1943-1944."}
{"id": "5319544", "revid": "831312", "url": "https://it.wikipedia.org/wiki?curid=5319544", "title": "Yves Lampaert", "text": "Carriera.\nDopo due stagioni al team dilettantistico Soenens, nel 2012 si trasferisce all'EFC-Omega Pharma-Quick Step, formazione vivaio dell'Omega Pharma-Quickstep, ottenendo subito risultati positivi, tra cui la vittoria nel campionato nazionale a cronometro Under-23 e il secondo posto alla Paris-Roubaix Espoirs. Nel 2013 passa professionista con la Topsport Vlaanderen-Baloise e in due stagioni ottiene due vittorie in classiche del calendario europeo, il Grote Prijs Stad Geel 2013 e la Arnhem-Veenendaal Classic 2014. Si classifica inoltre quarto nella Kuurne-Bruxelles-Kuurne 2014 vinta da Tom Boonen.\nNel 2015 si trasferisce all'Etixx-Quick Step, squadra World Tour, vincendo la Tre Giorni delle Fiandre Occidentali. L'anno dopo \u00e8 parte del sestetto Etixx-Quick Step che vince il titolo iridato della cronometro a squadre ai campionati del mondo di Doha.\nNel 2017 si impone nella Dwars door Vlaanderen, ai campionati nazionali a cronometro e la seconda tappa della Vuelta a Espa\u00f1a (vestendo per un giorno la maglia rossa).\nNel 2018 rivince la Dwars door Vlaanderen (seconda affermazione consecutiva) e i campionati nazionali in linea. Selezionato nel sestetto Quick-Step Floors, vince la cronometro a squadre ai campionati del mondo di Innsbruck (per lui seconda affermazione)."}
{"id": "5319545", "revid": "115387615", "url": "https://it.wikipedia.org/wiki?curid=5319545", "title": "Fran\u00e7ois du Jon (il giovane)", "text": "Biografia.\nFran\u00e7ois du Jon fu un pioniere della filologia germanica. Era un collezionista di manoscritti antichi e pubblic\u00f2 le prime edizioni moderne di diversi testi importanti. \nVerso la fine della sua vita si dedic\u00f2 allo studio delle antiche lingue germaniche. Il suo lavoro, gi\u00e0 di per s\u00e9 di valore notevole, \u00e8 importante perch\u00e9 ha suscitato interesse in un campo allora trascurato.\nEra figlio di Fran\u00e7ois du Jon il vecchio."}
{"id": "5319548", "revid": "1305772", "url": "https://it.wikipedia.org/wiki?curid=5319548", "title": "Fran\u00e7ois du Jon", "text": "CI sono due studiosi ugonotti noti come Fran\u00e7ois du Jon, ma anche come Franciscus Junius, Franz Junius or Francesco Giunio:"}
{"id": "5319550", "revid": "122246", "url": "https://it.wikipedia.org/wiki?curid=5319550", "title": "Complesso monumentale di Santa Maria la Nova", "text": "Il complesso monumentale di Santa Maria la Nova \u00e8 un complesso artistico-religioso di Napoli, situato nel centro storico, nei pressi di piazza Bovio: \u00e8 composto da una chiesa, un ex convento ed un museo.\nStoria e descrizione.\nL'intero complesso \u00e8 stato costruito a partire dal 1279, anno in cui Carlo I d'Angi\u00f2 dona un terreno poco fuori le mura della citt\u00e0 all'ordine dei Frati Minori, i quali avevano dovuto lasciare la chiesa di Santa Maria ad Palatium, abbattuta per far posto al costruendo Maschio Angioino.\nIl complesso \u00e8 cos\u00ec composto:"}
{"id": "5319558", "revid": "46291", "url": "https://it.wikipedia.org/wiki?curid=5319558", "title": "Odontites", "text": "Odontites () \u00e8 un genere di piante spermatofite dicotiledoni appartenenti alla famiglia delle Orobanchaceae (trib\u00f9 Rhinantheae).\nEtimologia.\nIl nome del genere deriva dal greco \"odos\" o \"odontos\" (= dente, del dente). Tale nome appare per la prima volta in uno scritto di Gaio Plinio Secondo (Como, 23 \u2013 Stabiae, 25 agosto 79]), scrittore, ammiraglio e naturalista romano, e si riferisce al suo uso per il trattamento del mal di denti. Il nome scientifico del genere \u00e8 stato proposto dal botanico di lingua tedesca Ludwig (1709\u20131773) nella pubblicazione \"Gen. ed. Boehm. 126; Moench, Meth. 439\" del 1760.\nDescrizione.\nQueste piante raggiungono una altezza massima di mezzo metro (8 dm nella specie \"Odontites bocconei\" con forma biologica camefita suffruticosa). La forma biologica prevalente \u00e8 terofita scaposa (T scap), ossia in generale sono piante erbacee che differiscono dalle altre forme biologiche poich\u00e9, essendo annuali, superano la stagione avversa sotto forma di seme e sono munite di asse fiorale eretto e spesso privo di foglie. Sono piante semiparassite (ossia contengono ancora clorofilla) e sono provviste di uno o pi\u00f9 austori connessi alle radici ospiti per ricavare sostanze nutritive.\nRadici.\nLe radici in genere sono tipo fittone.\nFusto.\nLa parte aerea del fusto \u00e8 eretta e ascendente, oppure prostrata; normalmente \u00e8 ramosa con superficie pi\u00f9 o meno pubescente.\nFoglie.\nLe foglie lungo il caule sono disposte in modo opposto. Sono sessili o appena picciolate. La forma della lamina varia da lineare a lanceolata con bordi appena dentati. \nInfiorescenza.\nLe infiorescenze sono formate da racemi allungati spiciformi unilaterali. Spesso sono presenti delle brattee.\nFiore.\nI fiori sono ermafroditi, zigomorfi e tetraciclici (con i quattro verticilli fondamentali delle Angiosperme: calice \u2013 corolla \u2013 androceo \u2013 gineceo). in genere sono pi\u00f9 o meno pentameri (ogni verticillo ha 5 elementi).\nFrutti.\nIl frutto \u00e8 del tipo a capsula deiscente; la forma \u00e8 obovata con superficie pubescente; sporge appena dal calice. I semi sono numerosi.\nRiproduzione.\nIn queste piante il semiparassitismo \u00e8 tale per cui anche i semi per germogliare hanno bisogno della presenza delle radici della pianta ospite; altrimenti le giovani piantine sono destinate ad una precoce degenerazione. Alcune ricerche sulla specie \"Odontites vulgaris\" hanno dimostrato che se si semina in modo molto fitto, si riesce ad ottenere comunque la fioritura di alcune piantine lontane da eventuali piante ospiti. Questo in quanto le piantine pi\u00f9 robuste con i loro austori assorbono le sostanze di quelle pi\u00f9 deboli che cos\u00ec deperiscono pi\u00f9 velocemente.\nDistribuzione e habitat.\nIl genere \"Odontites\" \u00e8 distribuito in Europa (dalla Penisola Iberica alla Russia e dalla Penisola scandinava alla Grecia), in Africa (areale del Magreb), in Asia (Anatolia, Asia mediterranea, India e Cina); le sue specie preferiscono climi per lo pi\u00f9 temperati (o aridi) delle regioni extratropicali.\nDistribuzione e habitat alpino.\nDelle 8 specie spontanee della flora italiana 5 vivono sull'arco alpino. La tabella seguente mette in evidenza alcuni dati relativi all'habitat, al substrato e alla distribuzione delle specie alpine.\nSistematica.\nLa famiglia di appartenenza del genere (Orobanchaceae) comprende soprattutto piante erbacee perenni e annuali semiparassite (ossia contengono ancora clorofilla a parte qualche genere completamente parassita) con uno o pi\u00f9 austori connessi alle radici ospiti. \u00c8 una famiglia abbastanza numerosa con circa 60 - 90 generi e oltre 1700 - 2000 specie (il numero dei generi e delle specie dipende dai vari metodi di classificazione) distribuiti in tutti i continenti. Il genere \"Odontites\" comprende circa 30 - 40 specie di cui 8 sono presenti nella flora spontanea italiana.\nFilogenesi.\nLa classificazione tassonomica del genere \u00e8 in via di definizione in quanto fino a poco tempo fa apparteneva alla famiglia delle Scrophulariaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (classificazione APG) \u00e8 stata assegnata alla famiglia delle \"Orobanchaceae\" e trib\u00f9 Rhinantheae..\nSecondo una recente ricerca di tipo filogenetico la famiglia Orobanchaceae \u00e8 composta da 6 cladi principali nidificati uno all'interno dell'altro. Il genere \"Odontites\" si trova nel penultimo clade pi\u00f9 interno (relativo alla trib\u00f9 Rhinantheae) insieme ai generi \"Bartsia\", \"Lathraea\", \"Rhinanthus\", \"Rhynchocorys\", \"Parentucellia\", \"Euphrasia\", \"Tozzia\" e \"Melampyrum\". In particolare nella ricerca citata la specie \"Odontites himalyicus\" risulta \u201cgruppo fratello\u201d del gruppo di specie \"Bartsia trixago\", \"Bartsia crenata\", \"Parentucellia latifolia\" e \"Parentucellia viscosa\".\nSpecie spontanee italiane.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche..\nSpecie europee.\nOltre alle specie presenti nella flora spontanee italiana, nel resto dell'Europa e dell'areale Mediterraneo sono presenti le seguenti altre specie:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "5319559", "revid": "28592", "url": "https://it.wikipedia.org/wiki?curid=5319559", "title": "Baroni del Canavese", "text": ""}
{"id": "5319574", "revid": "773636", "url": "https://it.wikipedia.org/wiki?curid=5319574", "title": "Museo di San Giovanni", "text": ""}
{"id": "5319576", "revid": "271182", "url": "https://it.wikipedia.org/wiki?curid=5319576", "title": "Etichetta (biologia)", "text": ""}
{"id": "5319578", "revid": "2074952", "url": "https://it.wikipedia.org/wiki?curid=5319578", "title": "Paris Bennett", "text": "Si \u00e8 fatta conoscere grazie alla partecipazione alla quinta stagione del talent-show televisivo \"American Idol\" nel 2006, chiudendo al quinto posto finale. Nel 2007 ha pubblicato il suo primo album."}
{"id": "5319584", "revid": "716642", "url": "https://it.wikipedia.org/wiki?curid=5319584", "title": "Miguel \u00c1ngel May\u00e9", "text": "Carriera.\nNazionale.\nHa esordito in nazionale nel 2015; ha partecipato alla Coppa d'Africa del 2015 ed a quella del 2021."}
{"id": "5319585", "revid": "180559", "url": "https://it.wikipedia.org/wiki?curid=5319585", "title": "Associazione svizzera degli studenti in medicina", "text": "L'Associazione Svizzera degli Studenti in Medicina (in inglese \"Swiss Medical Students' Association\" abbreviato in \"Swimsa\") \u00e8 l'associazione studentesca indipendente e politicamente neutrale degli studenti di medicina svizzeri. \nEssa rappresenta i suoi membri, provenienti dalle facolt\u00e0 di medicina delle universit\u00e0 di Basilea, Berna, Friburgo, Ginevra, Losanna e Zurigo, sia sul piano nazionale che su quello internazionale.\nStoria.\nNel 1917 le facolt\u00e0 di medicina svizzere si riunirono nell'associazione dei sindacati clinici (VDSK dal tedesco Verband der Schweizer Klinikerschaften).\nNel 1951 la VDSK costitu\u00ec, insieme ad altre sei nazioni, a Copenaghen in Danimarca, la Federazione internazionale delle associazioni di studenti in medicina (International Federation of Medical Students' Associations), la quale si \u00e8 impegnata sino ad oggi a sostenere gli interessi degli studenti di medicina sul piano nazionale ed internazionale.\nNell'arco di una riforma la VDSK \u00e8 stata sostituita con l'Associazione degli Studenti di Medicina Svizzeri (VSM dal tedesco Verband Schweizer Medizinstudierender). Dalla VSM si separ\u00f2 in seguito quella che divenne la IFMSA-Switzerland, che inizi\u00f2 ad occuparsi degli scambi per gli studenti delle facolt\u00e0 di medicina. \nNel 2006 la VSM e la IFMSA-Switzerland giunsero ad una trattativa che port\u00f2 alla fusione di entrambe le associazioni sotto il nuovo nome di Swiss Medical Students' Association (swimsa). Quella che fino ad allora era rappresentata come IFMSA-Switzerland, prese il nome di swimsa Exchanges rimanendo cos\u00ec un'associazione de iure indipendente dalla swimsa.\nAltri membri fondatori della swimsa furono i creatori del progetto \u201cAchtung Liebe\u201d (Attenzione Amore) e l'associazione zurighese Gruhu, che organizza praticantati clinici per gli studenti di medicina prevalentemente nelle nazioni africane.\nNel 2014 la swimsa Exchanges \u00e8 stata sciolta e integrata alla swimsa.\nMembri e progetti.\nLe facolt\u00e0 di medicina delle universit\u00e0 di Basilea, Berna, Friburgo, Ginevra, Losanna e Zurigo sono ritenute membri della swimsa con diritto di voto all'assemblea dei delegati.\nI fondatori dei progetti esterni alle facolt\u00e0 di medicina delle universit\u00e0 elencate, sono invece membri non aventi diritto di voto alla medesima assemblea sovra citata. \nAttualmente i progetti membri della swimsa sono dieci, spesso presentano degli statuti propri e sono quindi da reputarsi delle associazioni a s\u00e9 stanti.\nAttivit\u00e0.\nLa Swimsa funge da rappresentanza ufficiale per gli studenti di medicina umana e dentaria in Svizzera ed ha voce in capitolo all'interno di commissioni come, ad esempio, la SMIFK (Commissione Medica Svizzera Interdisciplinare dal tedesco Schweizerische Medizinische Interfakult\u00e4tskommission) o l'ufficio federale per la sanit\u00e0.\nSwimsa organizza scambi studenteschi internazionali e prende parte alle manifestazioni della IFMSA. Inoltre sostiene numerosi progetti nell'ambito della sanit\u00e0 pubblica, della formazione medica, della salute riproduttiva e dei diritti umani. \nLa Swimsa organizza due volte all'anno la Swiss Medical Students' Convention (SMSC) ed un fine settimana di formazione annuale.\nSwimsa \u00e8 inoltre responsabile dell'assegnazione di due premi: il You Rock swimsa Award e il Project Award.\nCon il You Rock swimsa Award vengono premiate quelle persone che si sono impegnate straordinariamente all'interno della swimsa. Viene assegnato due volte all'anno durante i convegni nazionali (SMSC). I candidati vengono proposti dal consiglio direttivo per poi venir votati dall'insieme dei delegati.\nIl swimsa Project Award vuole premiare l'impegno dimostrato all'interno di un progetto, organizzato e seguito da studenti di medicina svizzeri. Questo premio viene assegnato ad una SMSC una volta all'anno da una giuria scelta dal consiglio direttivo."}
{"id": "5319587", "revid": "1784492", "url": "https://it.wikipedia.org/wiki?curid=5319587", "title": "Pugilato agli VIII Giochi del Mediterraneo", "text": "I tornei di Pugilato agli VIII Giochi del Mediterraneo hanno previsto 11 eventi, per un totale di 43 medaglie da assegnare, essendo previsto il doppio bronzo. Nella categoria 81\u00a0kg hanno gareggiato solo 3 atleti. Autentica dominatrice fu la , vincitrice di 8 delle 11 gare in programma."}
{"id": "5319590", "revid": "767487", "url": "https://it.wikipedia.org/wiki?curid=5319590", "title": "Ambulance LTD", "text": "Gli Ambulance LTD sono un gruppo musicale indie rock statunitense.\nStoria.\nIl gruppo si \u00e8 formato a New York nel 2000. Dopo aver firmato un contratto per la TVT Records, nel 2004 hanno pubblicato il loro primo album chiamato \"LP\".\nTra le principali influenze della band vi sono The Beatles, My Bloody Valentine, Elliott Smith e Spiritualized.\nNel marzo 2006 hanno pubblicato un EP.\nNel periodo immediatamente successivo alcuni membri hanno abbandonato il gruppo per formarne un altro (The Red Romance). Nel 2008 la band \u00e8 tornata con una nuova formazione per dei concerti."}
{"id": "5319595", "revid": "11959", "url": "https://it.wikipedia.org/wiki?curid=5319595", "title": "Caldea", "text": ""}
{"id": "5319598", "revid": "70833460", "url": "https://it.wikipedia.org/wiki?curid=5319598", "title": "Zambuten", "text": ""}
{"id": "5319599", "revid": "767487", "url": "https://it.wikipedia.org/wiki?curid=5319599", "title": "Sallustio (nome)", "text": "Origine e diffusione.\nNome di matrice storica, portato da diversi personaggi dell'antica Roma, in particolare lo storico e politico Gaio Sallustio Crispo (generalmente noto solo come \"Sallustio\"). La sua diffusione pu\u00f2 essere dovuta sia alla fama di tale personaggio, sia al culto verso la martire santa Sallustia\nEtimologicamente, viene talvolta fatto risalire al latino \"salus\" (\"salute\"), con il possibile significato di \"salutare\", \"portatore di salute\", ma secondo altre fonti l'origine sarebbe in realt\u00e0 in una radice etrusca o sabina ormai indecifrabile.\nOnomastico.\nL'onomastico si pu\u00f2 festeggiare il 14 settembre in memoria di santa Sallustia, martire a Roma con il marito san Cereale sotto Decio."}
{"id": "5319600", "revid": "2146321", "url": "https://it.wikipedia.org/wiki?curid=5319600", "title": "Episodi di Mako Mermaids - Vita da tritone (seconda stagione)", "text": "La seconda stagione di \"Mako Mermaids - Vita da tritone\", composta da 26 episodi, \u00e8 stata resa disponibile in streaming online on demand su Netflix il 13 febbraio 2015 (i primi 13 episodi) e il 29 maggio (gli ultimi 13). Dal 15 febbraio, la serie \u00e8 stata trasmessa sul canale Eleven.\nIn Italia \u00e8 stata pubblicata su Netflix a partire dal 22 ottobre 2015, per poi andare in onda su Disney Channel dal 22 febbraio al 28 marzo 2016. In chiaro \u00e8 stata trasmessa su Rai Gulp dal 18 ottobre al 16 novembre 2017.\nIl settimo ciclo.\nTrama.\nLyla e Nixie hanno lasciato Sirena per avventurarsi alla ricerca di una nuova casa. Intanto, Sirena non riesce a convincere il consiglio che Zac non sia un pericolo per la comunit\u00e0. Due nuove sirene, Ondina e Mimmi, giungono sulla terraferma con Sirena per privare il ragazzo dei suoi poteri: le due cercano di avvisarlo dell'arrivo imminente del settimo plenilunio da quando si \u00e8 trasformato, ma Zac insiste che non ha bisogno del loro aiuto. Ondina e Mimmi, allora, lo attirano alla pozza della luna e gli lanciano contro un incantesimo che dovrebbe togliergli i poteri. Evie, temendo che le due ragazze possano fare del male a Zac, arriva a salvarlo, venendo trasformata in una sirena.\nSituazione appiccicosa.\nTrama.\nMentre Evie si adatta con difficolt\u00e0 alla sua nuova vita da sirena, Mimmi decide di usare un incantesimo mutaforma trovato nella grotta di Rita per riportare la ragazza alla normalit\u00e0. L'incantesimo, tuttavia, non funziona ed Evie si ritrova ricoperta da una melma rosa che la mantiene costantemente trasformata in sirena. Zac la nasconde nella ghiacciaia della caffetteria e va' a cercare una soluzione, mentre Cam e Sirena impediscono a Carly e ad Erik, il nuovo cameriere, di entrare nella stanza.\nLa scoperta.\nTrama.\nOndina non si fida di Zac, convinta che il plenilunio successivo lo render\u00e0 una minaccia per le sirene. Quando Zac suggerisce di usare l'anello lunare per simulare la luna piena e scoprire se Ondina ha ragione, ha una visione di un luogo inesplorato su Mako, e parte con le sirene per indagare, scoprendo una grotta nascosta. Toccando un bassorilievo nel muro, Zac fa sparire Ondina all'improvviso. Nel frattempo, in caffetteria, Erik sente Cam ed Evie parlare di Mako e va sull'isola in esplorazione. Qui, nella foresta, trova Ondina, fatta ricomparire da Zac, e si interessa a lei.\nQualcosa in comune.\nTrama.\nL'interesse di Erik verso Ondina cresce. Mentre i due sono fuori per una passeggiata, la ragazza viene accidentalmente spruzzata d'acqua e si trasforma in una sirena davanti a Erik. Affranta e depressa per l'accaduto, si confida con Zac ed Evie, che informano gli altri. Mimmi convince Ondina a parlare con Erik, invitandolo a considerare la situazione con calma: con sua sorpresa, il ragazzo non solo promette di mantenere il segreto, ma rivela a Ondina di essere un tritone, costantemente in viaggio per proteggere la propria identit\u00e0. Mentre gli altri sono preoccupati a causa del turbolento passato tra sirene e tritoni, Ondina esprime fiducia nei confronti di Erik. \nDannoso per gli affari.\nTrama.\nIl padre di Evie, Doug, decide di portare i turisti ad immergersi nelle acque di Mako. Intanto, Erik e Zac diventano amici e, mentre sono fuori per una nuotata, si imbattono nella barca di Doug, riuscendo per\u00f2 a non farsi vedere. Il gruppo si incontra in caffetteria per discutere la situazione, e Ondina si arrabbia con Erik perch\u00e9 egli non riesce a comprendere l'importanza che ha Mako per lei. Quando, pi\u00f9 tardi, i compressori d'aria dei subacquei vengono danneggiati da qualcuno, mettendo l'attivit\u00e0 di Doug a rischio, Zac accusa Ondina, che si proclama innocente, ma poi capisce che \u00e8 stato Erik. Parlando con lui, gli ordina di ripagare il padre di Evie. Mimmi usa la sua abilit\u00e0 di parlare con le balene per farle riunire in un luogo dove i turisti le possano ammirare. In seguito, Zac chiede scusa ad Ondina, e la ragazza lo accetta come amico. \nTempesta su Main Beach.\nTrama.\nEvie impara a usare i suoi poteri da Sirena, ma, quando quest'ultima menziona che Rita \u00e8 stata la sua insegnante, Ondina dichiara che i metodi di Rita sono antiquati. Le due sirene si sfidano allora per determinare chi abbia avuto la maestra migliore. Intanto, in spiaggia, Erik domanda a Cam perch\u00e9 lui e Zac non siano pi\u00f9 amici, quando un'onda lo schizza costringendolo a correre in mare. Cam lo segue e rimane scioccato dalla scoperta che anche lui \u00e8 un tritone. Vedendo tornare Cam da solo, il capo del servizio di salvataggio si convince che Erik sia disperso in mare e d\u00e0 il via ad un'operazione di soccorso. Per tirar fuori Cam dai guai, Erik organizza un finto salvataggio facendo di lui un eroe e guadagnandosi la sua amicizia, con disappunto di Zac.\nLa prima luna di Evie.\nTrama.\n\u00c8 arrivata la luna piena e le sirene temono l'effetto che potrebbe avere su Zac ed Evie. Il piano del ragazzo per evitare la luna viene rovinato quando suo padre decide di portarlo con Cam a Mako per campeggiare. Erik si unisce alla gita per apprendere pi\u00f9 notizie sull'isola, mentre le tre sirene sorvegliano Evie a casa sua. Quando la luna sorge, Zac viene attirato alla grotta segreta scoperta in precedenza, ed Erik lo segue. Inoltre, Mimmi ha una visione di Zac su Mako. Lei e Ondina partono per l'isola, lasciando Evie alle cure di Sirena e Carly. Evie, per\u00f2, intravede comunque la luna, si innervosisce perch\u00e9 vuole raggiungere Zac e riesce a scappare verso Mako con Sirena al seguito. Le due trovano Zac, Erik, Ondina e Mimmi nella grotta segreta. Zac quasi attacca Evie, ma riesce a resistere all'incantesimo della luna quando la grotta si disattiva. La mattina successiva, Erik si offre di aiutarlo a capire il segreto della stanza, ma Zac \u00e8 riluttante ad accettare.\nScuola terrestre.\nTrama.\nLa curiosit\u00e0 di Mimmi verso il mondo umano la porta a trascorrere una giornata a scuola di Evie e Zac. Erik, appena iscrittosi, desidera scoprire di pi\u00f9 sulla grotta dei tritoni a Mako e tormenta Mimmi per avere informazioni, insistendo che vuole aiutarla a riavere indietro la sua casa, ma la giovane non si fida. Le cose sfuggono di mano quando Mimmi si scontra con l'insegnante di scienze che, detestando Rita, cerca di metterle entrambe in cattiva luce durante un esperimento di laboratorio. Mimmi e Rita vengono schizzate e Zac ed Evie sono obbligati a portarle in salvo. In seguito, Evie d\u00e0 a Mimmi un computer in modo che possa imparare tutto ci\u00f2 che vuole sugli umani senza uscire dalla grotta.\nUn ciclone chiamato Neppy.\nTrama.\nOndina incontra il consiglio delle sirene e riesce a convincerne i membri a concedere pi\u00f9 tempo, fino alla luna piena successiva, per togliere i poteri a Zac. Una giovane sirena, Neppy, segue Ondina sulla terraferma, ispirata dalla sua dedizione e volendo aiutarla a salvare Mako. Le ragazze disapprovano la sua presenza, ma Neppy riesce a convincerle a darle almeno del cibo prima di rimandarla indietro. Mentre Ondina \u00e8 fuori a procurarglielo, Neppy si avventura all'esterno e, dopo aver scorto Erik nuotare, lo manda alla deriva su una barca con Carly; in seguito vede Evie salvare Erik con i suoi poteri. Ondina, allora, le racconta la verit\u00e0 su Evie ed Erik, ammettendo di averla taciuta al consiglio; vedendo la giovane sirena dubitare della sua dedizione a Mako, per\u00f2, Ondina si arrabbia e urta i sentimenti di Neppy, che scappa via ed \u00e8 costretta a nascondersi da un gruppo di bulli. Sentendosi in colpa, Ondina chiede a Zac ed Evie di aiutarla a cercarla. Zac trova Neppy e, dopo aver allontanato i bulli, la convince di non essere suo nemico e la riporta alla grotta di Rita. Ondina chiede scusa a Neppy e la riaccompagna dalla comunit\u00e0.\nMantenere il segreto.\nTrama.\nIl padre di Evie perde il suo orologio, regalo della moglie defunta, nelle acque del porto. Quando Evie si immerge a cercarlo, David la intravede e inizia a raccontare a tutti di aver avvistato una sirena, mettendo in pericolo il segreto di Zac, Eric e delle ragazze. Tuttavia, David non viene creduto e, anzi, viene deriso. Sirena pensa che sia arrivato il momento di raccontargli la verit\u00e0, ma le altre glielo vietano. David decide di provare l'esistenza delle sirene utilizzando delle telecamere subacquee, ma Ondina lo truffa facendo posare Cam vestito da tritone davanti agli obiettivi. Imbarazzato per l'umiliazione subita, David rinuncia alla ricerca.\nL'alga della giovinezza.\nTrama.\nRita incontra il nuovo direttore del parco marino per discutere un corso facoltativo di scienza marina, e attira l'attenzione dell'uomo. Intanto, Sirena e Mimmi creano una lozione per il corpo che fa apparire pi\u00f9 giovane chi la applica. Ondina, per\u00f2, aggiunge troppo estratto di medusa al composto quando cerca di aumentarne la quantit\u00e0 e, applicata la lozione, inizia a comportarsi in modo infantile e viziato. Anche Rita la prova, avendo gli stessi effetti collaterali durante una gita al parco marino. Mentre Zac, Evie e Sirena aiutano Rita, Mimmi tiene d'occhio Ondina.\nMimmi \u00e8 nei guai.\nTrama.\nQuando il fratello di David, Joe, gli ordina dei gamberi per la caffetteria, David \u00e8 deluso dalle loro piccole dimensioni. Mimmi e Sirena usano la magia per farli crescere, ma l'anello lunare di Mimmi cade nella confezione insieme ai crostacei. Accortasene in un secondo momento, la ragazza si infila nel magazzino di Joe, ma viene scoperta e il ragazzo minaccia di chiamare la polizia. Intanto, mentre aiuta Evie e suo padre ad installare degli irrigatori, Zac vede ci\u00f2 che sta guardando Mimmi. Corre allora in suo aiuto e recupera il suo anello. In seguito, quando Mimmi rivela di aver avuto visioni di Zac, Rita sospetta che tra loro possa esserci un collegamento.\nIncantesimo lunare.\nTrama.\nSi avvicina il plenilunio, e Sirena progetta di portare Evie nella pozza della luna per insegnarle a canalizzare l'influenza dell'astro in modo da non perdere pi\u00f9 il controllo. Mimmi racconta a Rita che potrebbe aver ereditato la capacit\u00e0 di avere visioni da sua madre, Nerissa, mentre Cam convince Zac a lavorare con Erik per svelare il segreto della grotta dei tritoni. Nonostante i tentativi di Cam di sviare le sirene, le ragazze scoprono il loro intento e, mentre Sirena ed Evie si dirigono alla pozza della luna, Ondina e Mimmi vanno a fermare Zac. Il gruppo viene intercettato da Veridia, guida del consiglio delle sirene, e Rita, che le seguono alla grotta segreta dove affrontano Zac ed Erik. Quando Veridia sta per attaccare Zac, Rita la ferma, rivelando che la vera madre del ragazzo \u00e8 Nerissa e che egli \u00e8 sempre stato un tritone; Mimmi e Ondina intervengono allora per proteggere Zac. Veridia, furiosa, bandisce le due ragazze dalla comunit\u00e0, bollandole come traditrici. Nel mentre, nella pozza della luna Sirena riesce con successo ad insegnare ad Evie a controllare l'influenza dell'astro. Non riuscendo a sopportare il peso della recente rivelazione, Zac parla con i suoi genitori, che gli confermano che quella che ha sentito \u00e8 la verit\u00e0.\nFratello e sorella.\nTrama.\nZac lotta contro la rivelazione di essere nato tritone e di essere stato dato in adozione, si isola dagli altri e rifiuta di riconoscere Mimmi come propria sorella quando la giovane cerca di legare con lui. Quando due ragazzi lo insultano, Zac si arrabbia e usa i suoi poteri contro di loro. Evie e Mimmi riescono a calmarlo prima che esageri ricordandogli che, al contrario di Mimmi, ha un padre e una madre che gli vogliono bene. In seguito, Zac parla con i suoi genitori che gli raccontano di quando lo trovarono e adottarono, considerandolo sempre come un vero figlio. Il giorno successivo, Zac accetta la situazione e riconosce Mimmi come propria sorella, con molta gioia della ragazza.\nCam ha i poteri.\nTrama.\nCam entra in contatto con la pozza della luna, assorbendo l'acqua e ottenendo l'abilit\u00e0 di controllarla; il ragazzo diventa anche molto bravo a nuotare e decide di tentare i provini per entrare nella squadra di nuoto della scuola. Zac, Evie ed Erik sono preoccupati degli effetti che l'acqua della pozza potrebbe avere su Cam e cercano di convincerlo, inutilmente, a non nuotare. Presto, per\u00f2, l'acqua inizia a provocare effetti imprevedibili, e le sirene devono capire come toglierla dal corpo di Cam prima dei provini di nuoto.\nCaccia al gatto.\nTrama.\nErik trova una perla e la regala ad Ondina. Quando il ragazzo manifesta il desiderio di trovarne abbastanza da farle un braccialetto, Ondina si infiltra nella grotta di Rita e usa un incantesimo di duplicazione per creare pi\u00f9 perle, ma fa accidentalmente cadere della polvere magica su Erik, trasformandolo in un secondo Poseidone. Tentando di invertire l'incantesimo, Ondina peggiora le cose creando altri due gatti. Tre felini escono di casa e le ragazze devono capire quale sia Erik e annullare la magia prima che il ragazzo resti un gatto per sempre.\nErik \u00e8 scomparso.\nTrama.\nOndina e Erik trascorrono sempre pi\u00f9 tempo insieme e Mimmi si sente trascurata. Intanto, Cam studia una foto del piedistallo che sorge nella grotta dei tritoni e scopre che l'incisione su di esso corrisponde alla forma di Mako rilevata dai satelliti; sospetta inoltre che i simboli sulla scultura indichino la barriera corallina intorno a Mako. Il ragazzo condivide le sue scoperte con Erik e insieme vanno ad indagare sugli affioramenti della barriera, dove trovano il simbolo di un tridente. Quando Erik lo tocca, per\u00f2, viene trasportato in un reame acquatico senza via d'uscita. Cam torna sulla terraferma e chiede a Zac e alla sirene aiuto per salvarlo. Il gruppo capisce di dover rischiare di attivare la grotta per recuperare Erik. Mimmi riesce a capire l'ordine del codice sul piedistallo ed Erik viene liberato quando Zac attiva la grotta. Ondina e Mimmi si riconciliano, e Ondina le promette che non permetter\u00e0 che Erik le separi.\nCanto delle sirene del nord.\nTrama.\nSirena vede il video di una sua simile che incanta un barcaiolo con una canzone e cade vittima dello stesso incantesimo, iniziando a preoccuparsi solo di stare con David, iniziando a seguirlo ovunque ossessivamente. Mimmi recupera il video e capisce che l'amica \u00e8 vittima della canzone di una sirena settentrionale, che influenza gli uomini e le sirene meridionali. Mimmi, essendo una sirena settentrionale, \u00e8 immune. Quella notte, Sirena incanta David con la canzone e lo porta alla pozza della luna per farlo diventare il suo uomo. Ondina e Mimmi, per\u00f2, riescono a rompere l'incantesimo, riportando Sirena alla normalit\u00e0, e usano l'anello lunare per far dimenticare l'accaduto a David.\nIl compleanno di Evie.\nTrama.\n\u00c8 il compleanno di Evie, e Zac, che le sta organizzando una festa a sorpresa, finge di essersene dimenticato, mandandola in depressione. Per tirarla su di morale, Mimmi le lascia provare il suo anello lunare, ma Evie, rimasta da sola con l'oggetto, finisce per attivarlo e rimpicciolirsi. Diventata minuscola, la ragazza cade nella boccia per pesci che Zac vuole regalarle. Le sirene portano la boccia alla festa senza accorgersi della presenza di Evie, che intanto cerca di attirare l'attenzione di qualcuno, inutilmente. Zac scopre di aver offeso Evie e, vedendola assente dal party, si deprime pensando che ora lei non voglia pi\u00f9 parlargli. Mentre Mimmi cerca di consolarlo, Zac le racconta di quanto Evie sia speciale per lui. La ragazza lo sente e ne rimane commossa; riesce anche ad attirare l'attenzione di Zac. Le sirene riportano Evie alla sua normale dimensione e, ringraziato Zac per le belle parole, il gruppo torna alla festa a divertirsi.\nLavori occasionali.\nTrama.\nMimmi si fa assumere al parco marino per guadagnare del denaro. Uno dei dipendenti, un giovane di nome Chris, sembra esageratamente severo, ma la ragazza scopre che ama i delfini e sogna di diventare un istruttore di queste creature. Tuttavia, Chris non riesce a passare l'esame per partecipare al programma di allenamento delfini, cos\u00ec Mimmi decide di aiutarlo: lo fa immergere in acqua ad occhi chiusi, in modo che non la possa vedere in forma di sirena, e lo aiuta a connettersi con un delfino. In seguito, i due si baciano. Quando Chris mostra cosa sa fare al direttore del parco marino, viene ammesso al programma: nonostante dovr\u00e0 stare in America per tre mesi, Mimmi \u00e8 felice di averlo aiutato e il ragazzo la ringrazia prima di partire. Intanto, Ondina viene assunta alla caffetteria come cameriera, ma la sua scarsa etica del lavoro la fa licenziare.\nIl peso della scelta.\nTrama.\nSi avvicina il plenilunio, e Zac potr\u00e0 cos\u00ec sapere che cosa fa la grotta dei tritoni. Ondina \u00e8 preoccupata per quanto potrebbe succedere, ma Mimmi si rifiuta di opporsi ai desideri del fratello. Alla pozza della luna, Ondina incontra Veridia e stringe un patto con lei: la ragazza user\u00e0 i suoi poteri per rivoltare la grotta contro Zac, e in cambio lei, Mimmi e Sirena verranno riammesse nel gruppo. In seguito, per\u00f2, Zac decide di non attivare la grotta quando Rita lo informa che lui e Mimmi discendono dal tritone che la costru\u00ec e che rifiut\u00f2 di attivarla quando si innamor\u00f2 di una sirena. Ondina, dopo averlo saputo, lo manipola affinch\u00e9 prosegua con il piano originale: Zac accetta a patto che possa andarci da solo. Quella notte, il ragazzo parte per la grotta dei tritoni con Ondina che lo segue. Mimmi, tramite una visione, lo scopre e, insieme alle altre, corre a Mako. Quando Zac introduce il codice nella grotta, questa ricrea il tridente, ma Ondina lo ferma prima che possa prenderlo. Le altre intervengono, avvisando Ondina che, distruggendo la grotta, potrebbero distruggere tutta l'isola. Zac cerca di prendere di nuovo il tridente, ma scopre che si tratta di un'illusione e deduce che, per attivare la grotta, sia necessario avere il manufatto. Essendo per\u00f2 gi\u00e0 stato distrutto, la grotta non sembra pi\u00f9 essere una minaccia. Il giorno successivo, Veridia toglie il bando alle sirene e le informa che il gruppo torner\u00e0 a Mako per la luna piena successiva.\nLa decisione di Ondina.\nTrama.\nOra che non sono pi\u00f9 bandite, Ondina \u00e8 entusiasta di poter tornare con il gruppo, ma la sua felicit\u00e0 ha vita breve quando Erik suggerisce che probabilmente non potranno pi\u00f9 vedersi. Indecisa tra lui e il gruppo, la ragazza si deprime, cos\u00ec Erik le organizza una festa alla caffetteria. Quando un pendente di Rita diventa irreperibile, Mimmi accusa Erik di averlo usato per pagare la festa: il ragazzo non nega l'accusa, ma ne rimane ferito; in seguito, il pendente viene ritrovato e si scopre che la festa \u00e8 stata organizzata sfruttando i tesori sottomarini trovati da Erik, cos\u00ec Mimmi gli chiede scusa. Intanto, Cam e Carly lottano per ammettere i reciproci sentimenti. Alla fine della festa, Cam trova il coraggio di dirle che \u00e8 innamorato di lei e i due diventano una coppia. Ondina conclude che, se Mimmi non \u00e8 riuscita a fidarsi di Erik, neanche il gruppo lo far\u00e0, e decide di rimanere sulla terraferma con lui.\nAmicizia a rischio.\nTrama.\nMimmi, ferita dalla decisione di Ondina di restare sulla terraferma, si rifiuta di parlare con lei. Ondina la raggiunge al parco marino per spiegarle la sua scelta, ma qui entrambe vengono spruzzate d'acqua dai delfini e una bambina le vede trasformarsi. Sirena giunge in aiuto delle amiche raccontando alla folla accorsa che Ondina e Mimmi sono due attrici in costume assunte per intrattenere i visitatori; riesce anche a farle riconciliare. Nel frattempo Cam e Carly, per il loro primo appuntamento, vanno a pescare al largo di Mako. L'ancora per\u00f2 si incastra e sono costretti a nuotare fino a riva in attesa dei soccorsi. Con disappunto di Cam, ogni suo tentativo di impressionare Carly, fallisce perch\u00e9 la ragazza riesce a fare meglio di lui. Zac arriva ad aiutare Cam a liberare l'ancora e gli permette di prendersene il merito per attirare l'ammirazione di Carly. Nella grotta di Rita, le sirene decidono di trovare un modo per far capire al gruppo che umani e tritoni sono affidabili, e poter cos\u00ec vivere in entrambi i mondi.\nUn semplice raffreddore.\nTrama.\nDavid, occupato con degli allenamenti, affida la caffettiera a Carly, che, irritata dai continui ritardi di Erik, lo licenzia. Intanto, Evie prende un raffreddore che le far perdere il controllo dei suoi poteri: ogni volta che starnutisce, qualcosa si incendia. Carly assiste alla scena e inizia a sospettare che l'amica le nasconda qualcosa. Le sirene cercano di trovare una cura, ma riescono soltanto ad ammalarsi a loro volta e a cambiare l'effetto del raffreddore: invece di bruciare le cose, le congela. In caffetteria, Evie starnutisce e congela Cam davanti a Carly, poi scappa insieme a Zac. Quando Carly arriva a chiedere spiegazioni, le viene raccontata la verit\u00e0 su Zac e sulle ragazze. Carly \u00e8 sconvolta, ma decide comunque di mantenere il segreto.\nLa pietra.\nTrama.\nErik apprende da Cam che, nonostante il tridente sia stato distrutto, la pietra che lo alimentava \u00e8 integra, e conclude che sia quest'ultima ad attivare la grotta, piuttosto che il tridente nella sua interezza. Sirena rivela a Zac, Ondina e Mimmi che la pietra \u00e8 conservata nella grotta di Rita e che ha perso i suoi poteri, ma, quando Zac la tocca, si riattiva. Rita capisce che lo scopo della grotta \u00e8 prosciugare la magia della pozza della luna e delle sirene amplificando i poteri della pietra, cos\u00ec Zac la nasconde in un posto sicuro. Erik, per\u00f2, \u00e8 convinto che abbia anche altri scopi e s'infuria con Zac quando questi rifiuta sia di attivare la grotta che di affidargli la pietra. Non fidandosi di Erik, Zac consegna a Cam la pietra per nasconderla. Erik cerca di corrompere Cam per farsela dare, ma il giovane non vuole rovinare un'altra volta l'amicizia con Zac e la restituisce alle sirene. Erik, allora, si infiltra nella grotta di Rita, dove viene affrontato da Mimmi e Zac. Usando la pietra, Erik riesce a prosciugare Zac dei suoi poteri, accumulando abbastanza magia per poter attivare la grotta.\nTutte a casa.\nTrama.\nIl plenilunio \u00e8 in arrivo e Ondina cerca di convincere Erik a non attivare la grotta, ma il ragazzo non la ascolta. Zac, ormai scoraggiato e senza poteri, decide di provare comunque a fermare Erik e lo segue su Mako insieme alle ragazze. I due tritoni lottano per il possesso della pietra, ma Erik ha la meglio e attiva la grotta: questa priva la pozza della luna della sua magia e inizia a uccidere tutte le sirene una a una, eccetto Evie. Inorridito, Erik cerca di disattivare la grotta, ma fallisce. Zac, sostenuto da Evie, ci riesce e salva le sirene, ma apparentemente muore nel processo. Disperata per il fratello, Mimmi prende la pietra e gliela appoggia sul cuore, ripristinando i poteri di Zac e facendolo rivivere. La pietra si frantuma, mettendo fine alla minaccia della grotta. Il giorno successivo, Ondina rompe con Erik, che lascia la Gold Coast. Sirena rivela a David la sua vera identit\u00e0. Veridia incontra il gruppo nella grotta di Rita e loda Zac per le sue azioni eroiche, rendendo lui e Evie membri onorari nella comunit\u00e0 e dando alla ragazza un anello lunare. Il gruppo, felice, nuota fino a Mako per accogliere le sirene, di ritorno dopo lungo tempo."}
{"id": "5319608", "revid": "767487", "url": "https://it.wikipedia.org/wiki?curid=5319608", "title": "Severo Tiago", "text": "Carriera.\nNazionale.\nHa giocato la sua unica partita con la maglia della Nazionale nel 1926."}
{"id": "5319612", "revid": "767487", "url": "https://it.wikipedia.org/wiki?curid=5319612", "title": "Gustavo Teixeira", "text": "Carriera.\nClub.\nHa sempre giocato nel campionato portoghese.\nNazionale.\nHa collezionato 10 presenze con la maglia della Nazionale, di cui 9 da capitano."}
{"id": "5319613", "revid": "1315817", "url": "https://it.wikipedia.org/wiki?curid=5319613", "title": "De la causa, principio et uno", "text": "De la causa, principio et Uno \u00e8 la seconda opera in lingua italiana che Giordano Bruno d\u00e0 alle stampe a Londra nel 1584. Articolata in cinque dialoghi, egli dedica anche questa all'ambasciatore di Francia presso il quale era ospite, Michel de Castelnau. Proseguendo l'esposizione iniziata con \"La cena de le ceneri\", il filosofo, sostenendovi l'unit\u00e0 di causa universale e principio universale, elabora una concezione animistica della materia, una materia eterna, infinita, viva.\nGeneralit\u00e0.\nDei cinque dialoghi che compongono il testo, il primo, che ha come protagonisti Elitropio, Filoteo e Armesso, fu probabilmente aggiunto agli altri in secondo momento, dopo la pubblicazione de \"La cena de le ceneri\" (esplicitamente citata): negli altri i protagonisti sono Dicsono, Teofilo, Gervasio e Polihimnio. Precedono i dialoghi quattro brevi poemetti: \"A i principi dell'universo\", \"Al proprio spirto\", \"Al tempo\", tutti e tre in latino, e infine \"De l'amore\", in italiano. Teofilo e Filoteo d\u00e0nno voce all'autore; Polihimnio \u00e8 un accademico pedante, seguace dell'aristotelismo; Gervasio un personaggio che Bruno mette in scena per provocare Polihimnio; Elitropio, Armesso e Dicsono gentiluomini di corte.\nIl testo.\nNel primo dialogo Bruno si difende dalle critiche mosse al suo \"La cena de le ceneri\" dagli accademici di Oxford, presso la cui universit\u00e0 egli aveva tenuto un corso di lezioni sulla teoria copernicana. Il filosofo era stato accusato di aver offeso l'intera citt\u00e0, se non tutto il regno. Bruno fa notare che con l'aver criticato alcuni accademici, non voleva per questo affatto intendere condannare tutto e tutti.\nNel secondo e terzo dialogo l'autore introduce i termini \"causa\" e \"principio\". Il quarto dialogo \u00e8 dedicato al rapporto che sussiste fra causa e principio, che egli intende come forma e materia. Nell'ultimo Bruno conclude ribadendo l'identit\u00e0 di causa e principio, di forma e materia nell'Uno. Bruno lascia da parte l'aspetto teologico della conoscenza di Dio, del quale, come causa e principio della natura, nulla si pu\u00f2 conoscere perch\u00e9 Egli \u00ab\"ascende sopra la natura\"\u00bb e si pu\u00f2 pertanto aspirare a Dio solo per \u00ab\"lume soprannaturale\"\u00bb, ossia solo per fede. Ci\u00f2 che interessa a Bruno \u00e8 invece la filosofia della natura e la sua contemplazione, la conoscenza della realt\u00e0 naturale nella quale, come gi\u00e0 aveva scritto nel \"De umbris\", possiamo soltanto cogliere le \"ombre\", il divino \u00ab\"per modo di vestigio\"\u00bb.\nDialogo primo.\nArmesso e Elitropio chiedono a Filoteo di conoscere la sua opinione riguardo al clamore suscitato a Londra dalla pubblicazione della \"Cena de le ceneri\", in conseguenza della quale l'autore era stato accusato di essere un \u00ab\"cane rabbioso et infuriato\"\u00bb, un pappagallo o una scimmia per aver adoperato toni seri ma anche comici, mescolato intenti nobili con argomenti ignobili. Filoteo risponde che quanto alla prima accusa pu\u00f2 anche esser vero, infatti egli ama la quiete e pertanto preferisce \u00ab\"parer cane che morde\"\u00bb pur di essere lasciato in pace, affinch\u00e9 altri \u00ab\"non vegnano ad esercitar la loro incivilt\u00e0 sopra di me\"\u00bb. Armesso obietta che per\u00f2 cos\u00ec facendo, egli ha offeso l'intera citt\u00e0. Filoteo nega assolutamente che questo fosse il suo intento: le sue parole sono state strumentalizzate da quelli che si sono sentiti offesi per non esser stati in grado di dimostrare le proprie ragioni.\nDialogo secondo.\nCome chi osserva una statua non pu\u00f2 vedere lo scultore, cos\u00ec chi si dedica alla conoscenza dell'universo non potr\u00e0 mai giungere a una conoscenza piena della \u00ab\"divina sustanza\"\u00bb di cui l'universo \u00e8 effetto, ma soltanto avvicinarsi a questa \u00ab\"per modo di vestigio\"\u00bb, in quanto fra l'universo e Dio non c'\u00e8 \u00ab\"proporzional comparazione\"\u00bb. La sostanza divina, Dio, pu\u00f2 da un lato essere definito come \u00ab\"prima causa\"\u00bb, in quanto distinto dell'effetto; dall'altro come \u00ab\"primo principio\"\u00bb perch\u00e9 ogni cosa \u00e8 dopo di Lui. I termini non sono equivalenti, spiega Teofilo, perch\u00e9 non ogni cosa che \u00e8 principio \u00e8 anche causa. Si pu\u00f2 immaginare la causa come qualcosa che agisce esteriormente, mentre il principio \u00e8 qualcosa che permane nell'effetto: tali sono la materia e la forma. La sostanza divina pertanto causa l'universo, ma vi resta anche dentro negli aspetti di materia e forma.\nL'\u00ab\"efficiente fisico universale\"\u00bb (ci\u00f2 che nel mondo d\u00e0 luogo al divenire delle cose) \u00e8 l'intelletto divino, \u00ab\"che empie il tutto, illumina l'universo e indirizza la natura a produre le sue specie come si conviene\"\u00bb. L'intelletto possiede la facolt\u00e0 di produrre tutte queste cose perch\u00e9 le possiede secondo la ragione della forma, nel senso che \u00ab\"impregna la materia di tutte le forme\"\u00bb. L'intelletto universale ha anch'esso una sua forma: la forma universale dell'intelletto \u00e8 l'anima del mondo.\nIl dialogo prosegue serrato, con Dicsono che non riesce ad comprendere come il medesimo soggetto possa essere sia principio sia causa. Teofilo risponde che l'anima del mondo \u00e8 come il timoniere, il quale in quanto viene mosso dalla nave \u00e8 \u00ab\"parte di quella\"\u00bb; in quanto la comanda, \u00e8 invece \u00ab\"distinto efficiente\"\u00bb. Dicsono obietta che potrebbe anche essere cos\u00ec, ma non per questo \u00e8 necessario supporre che l'anima sia da ritenere presente in ogni parte dell'universo, tant'\u00e8 che esistono cose che sembrano non aver vita, non essere animate. Teofilo invita a non equivocare sul termine \"animato\": tutte le cose condividono quest'anima, questo \u00ab\"spirto\"\u00bb, ma non tutte sono \"animate\" secondo il senso corrente. Ci\u00f2 pu\u00f2 essere dedotto dal fatto che ogni pur piccola cosa nell'universo, \u00ab\"se trova il soggetto disposto\"\u00bb, pu\u00f2 diventare \"animata\", come ad esempio una pianta che cresce. Sono soltanto le forme esteriori a mutare, organizzandosi le parti della materia ora in una, ora in un'altra forma: ci\u00f2 che anima ogni cosa deve allora persistere, \u00ab\"\u00e8 impossibile che se annulle\"\u00bb, solo cos\u00ec possiamo comprendere la \u00ab\"vicissitudine\"\u00bb universale:\nQuesta forma universale, l'anima del mondo, fa assumere alla materia forme diverse traendole da s\u00e9 stessa e non \u00ab\"mendicando da fuor di quella\"\u00bb, ci tiene a precisare Teofilo, polemizzando cos\u00ec con la concezione delle idee di Platone. Il dialogo termina con una serie di battute fra Dicsono e Polihimnio: Teofilo paragona l'anima del mondo alla propria voce, che pu\u00f2 essere udita da tutti i presenti anche se alcuni non la intendono, come Polihimnio, che come recita il proverbio, da un orecchio la fa entrare e dall'altro uscire.\nDialogo terzo.\nIl dialogo comincia con uno scambio di motteggi fra Gervasio e Polihimnio che discorrono, o credono di discorrere di filosofia. I due vengono interrotti bruscamente da Dicsono e Teofilo che riprendono gli argomenti del precedente dialogo.\nTeofilo spiega che forma e materia possono essere intesi la prima come potenzialit\u00e0 di fare (potenza attiva), la seconda potenzialit\u00e0 di esser fatto (potenza passiva). La materia che noi possiamo osservare nell'universo ha sempre forme particolari, sotto questo o quell'aspetto (la \u00ab\"forma accidentale esteriore\"\u00bb delle parti), mentre la totalit\u00e0 della materia non ne ha nessuna in particolare. La materia \u00e8 quindi il \u00ab\"ricetto delle forme\"\u00bb, mentre l'anima del mondo \u00e8 la \u00ab\"fonte delle forme\"\u00bb: l'intelletto \u00e8 il \u00ab\"datore delle forme\"\u00bb, ricava cio\u00e8 le forme dall'anima del mondo e plasma la materia nelle forme particolari, ma tali forme naturali \u00ab\"non hanno l'essere senza la materia\"\u00bb.\nIl rapporto fra l'atto e la potenza dipende dal soggetto che prendiamo in considerazione. Dio \u00e8 tutto quel che pu\u00f2 essere in modo \u00ab\"unito e uno\"\u00bb, cio\u00e8 \u00ab\"complicato\"\u00bb, quindi atto e potenza sono la stessa cosa in Dio. Anche l'universo \u00e8 tutto quel pu\u00f2 essere, ma in modo \u00ab\"esplicato, disperso\"\u00bb, pertanto in esso atto e potenza non coincidono. Infine, l'uomo, come anche altre parti nell'universo, non sono tutto quel che possono essere: la potenza non \u00e8 uguale all'atto e sia l'atto che la potenza sono limitati. Tali parti, proprio per la loro incompletezza, \u00ab\"si forzano a quello che possono essere\"\u00bb, e questo spiega la corruzione delle cose, la morte dei viventi, l'avvicendarsi delle forme particolari.\nDialogo quarto.\nAnche questo dialogo comincia con Gervasio e Polihimnio che conversano: l'argomento \u00e8 la materia. Il pedante Polihimnio con numerose citazioni dalla \"Genesi\", da Aristotele e altri, ricorda che questa, la materia, \u00e8 per analogia simile al sesso femminile, in senso spregiativo, e qui menziona alcuni episodi storici, guerre e delitti, riconducibili alla colpa di una donna. Intervengono Dicsono e Teofilo che riprendono l'argomento materia in relazione a quello della forma.\nLa materia, spiega Teofillo, intesa come totalit\u00e0 della materia presente in tutto l'universo e quindi in tutte le sue parti (che egli chiama \u00ab\"materia universale\"\u00bb), non ha forma alcuna, n\u00e9 potrebbe averne visto che le possiede tutte (\u00e8 \u00ab\"incorporea\"\u00bb), nel senso che tale materia si presenta ai nostri sensi sempre in forme particolari. Non possiede nemmeno dimensioni, ma \u00ab\"riceve le dimensioni secondo la raggione de la forma che riceve\"\u00bb. Ora queste forme la materie le riceve dal di dentro, perch\u00e9 gi\u00e0 sono in potenza contenute nella materia stessa. Una tal intuizione, continua Teofilo, \u00e8 in parte anche quella dei Peripatetici, di Averro\u00e8 e di Plotino, ma non di Platone con le sue \u00ab\"fantastiche idee\"\u00bb. Aristotele per\u00f2, quando si tratta di specificare \u00ab\"dove abbia la sua perpetua permanenza la forma naturale, la quale va fluttuando nel dorso de la materia\"\u00bb, non giunge a nessuna conclusione, risolvendosi in una \u00ab\"assurdit\u00e0\"\u00bb quale la distinzione fra \"materia in potenza\" e \"materia in atto\". Ecco perch\u00e9 la materia cos\u00ec vista sarebbe per costoro quasi un niente (\u00ab\"prope nihil\"\u00bb), senza n\u00e9 virt\u00f9 n\u00e9 perfezione.\nLa materia, come esposto nel precedente dialogo, \u00ab\"manda dal suo seno le forme, e per consequenza le ha in s\u00e9\"\u00bb, e sono le forme a essere in continuo movimento, a essere imperfette perch\u00e9 destinate a mutare, corrompersi, dissolversi. La materia \u00e8 invece eterna, animata dal di dentro, e in questo senso viva.\nDialogo quinto.\nL'ultimo dialogo comincia con un lungo monologo di Teofilo sull'universo, universo che essendo tutto quel che pu\u00f2 essere \u00e8 uno, e in quanto tale infinito, immobile e interminabile; incorruttibile perch\u00e9 non c'\u00e8 null'altro in cui possa mutare; non misurabile perch\u00e9 senza forma; \u00ab\"ottimo immenso\"\u00bb. Tutte le cose che invece si trovano nell'universo sono soggette a mutazione, e non perch\u00e9 esse cerchino di essere altro, ma perch\u00e9 cercano \u00ab\"altro modo di essere\"\u00bb.\nQuesto esplicarsi dell'Uno nella molteplicit\u00e0 lo si pu\u00f2 immaginare avvenire secondo una \u00ab\"scala\"\u00bb lungo la quale l'Uno discende verso la produzione delle cose per opera dell'intelletto divino. Se cos\u00ec \u00e8, allora egualmente si potr\u00e0 ascendere dalla molteplicit\u00e0 all'unita. E non deve trarci in inganno, prosegue Teofilo, il fatto di constatare che in natura sembrano esservi cose contrarie l'una all'altra: \u00ab\"anche gli contrarii \"[concorrono]\" in uno\"\u00bb. Qui Bruno porta alcun esempi per spiegare il concetto. In geometria, se consideriamo un arco di circonferenza e la corda sottesa, questi tendono a confondersi al tendere del raggio a zero; cos\u00ec come un \u00ab\"circolo infinito\"\u00bb non \u00e8 che una \u00ab\"linea retta\"\u00bb, e \u00ab\"che cosa \u00e8 pi\u00fa contrario al retto che il curvo?\"\u00bb. Similmente: \u00ab\"Dal termine del massimo calore non si prende il principio del moto verso il freddo?\"\u00bb.\nContenuti.\nLa polemica antipedantesca.\nCome fa notare lo storico della filosofia Michele Ciliberto, il tema della crisi del sapere umanistico, crisi riflessa nella decadenza della scienza e della filosofia dell'epoca, \u00e8 gi\u00e0 ben presente nelle prime opere di Bruno, e non pu\u00f2 essere ritenuto secondario, altrimenti non si comprende a fondo come il filosofo, da argomenti di natura cosmologica, sia poi passato alla stesura di opere come lo \"Spaccio de la bestia trionfante\" e la \"Cabala del cavallo pegaseo\", che affrontano in modo sentito e radicale problematiche di carattere morale. Per Bruno umanesimo e pedantismo si identificano, e questi pedanti, \u00ab\"asini diademati\"\u00bb, situati ormai in tutti i punti chiave della diffusione del sapere universale, sono coloro coi quali egli deve fare i conti nel presentare la propria visione del mondo. Con queste parole Giordano Bruno introduce Polihimnio, protagonista degli ultimi quattro dialoghi di quest'opera:\nSono parole sprezzanti, che ridicolizzano e offendono la figura tipica dell'accademico pedante. La pubblicazione de \"La cena de le ceneri\" aveva provocato un trambusto notevole a Londra, e Bruno fu costretto a rifugiarsi presso la dimora dell'ambasciatore senza uscire di casa per giorni. Ci\u00f2 lo convinse poi ad aggiungere al \"De la causa\" un dialogo apologetico, che per\u00f2 smorza solo parzialmente i toni della polemica.\nIl pedantismo resta lo scoglio maggiore che Bruno deve superare, egli non pu\u00f2 fare a meno di affrontarlo, e pur non concordando con i pensatori precedenti (\u00ab\"quantunque barbari di lingua e cucullati\"\" di professione\"\u00bb), egli scrive comunque di preferire quelli a questi. Bruno si riferisce alla vecchia classe accademica della prestigiosa Universit\u00e0 di Oxford, per esempio a pensatori come Duns Scoto e ai suoi seguaci, gli scotisti, dei quali, proprio qui nel \"De la causa\", egli rigetta la teoria delle forme della materia.\nL'Anima del Mondo.\nRifacendosi alla classificazione aristotelica delle quattro cause in \"causa materiale\" (ci\u00f2 di cui una cosa \u00e8 fatta); \"causa formale\" (il motivo per cui una cosa \u00e8 quella e non altra); \"causa efficiente\" (il soggetto che origina la cosa); \"causa finale\" (il modo e il fine tramite il quale e verso il quale la cosa cambia e tende), Bruno definisce \"principio\" le prime due cause (che chiama materia e forma) perch\u00e9 concorrono alla realizzazione della cosa e in essa vi restano; e \"causa\" le seconde due (efficiente e fine) che agiscono esteriormente alla cosa. Il filosofo prosegue distinguendo l'insieme di tutte le cose, ossia l'universo, e le singole cose che nell'universo esistono.\nCon riferimento all'universo, si parler\u00e0 allora di \"primo principio\" (o anche principio universale), e quindi di \"prima materia\" e \"prima forma\"; e poi di \"prima causa\" (o anche causa universale), cio\u00e8 \"primo efficiente\" e \"primo fine\". Egli identifica la prima forma con l'Anima del Mondo, e il primo efficiente con l'intelletto universale, riconducendosi pertanto a Platone, col suo \u00ab\"fabro del mondo\"\u00bb; ai pitagorici, col \u00ab\"motore dell'universo\"\u00bb; a Empedocle, col \u00ab\"distintore\"\u00bb; a Plotino, col \u00ab\"padre genitore\"\u00bb. L'intelletto universale \u00e8 la prima facolt\u00e0 dell'anima del mondo, la sua forma universale.\nA differenza di Aristotele, dunque Bruno considera l'Anima del Mondo parte intrinseca del mondo stesso \u00ab\"in quanto anima et informa\"\u00bb, cio\u00e8 d\u00e0 vita e forma al mondo, e ogni pur minima cosa nel mondo condivide quest'anima, avvicinandosi piuttosto al pensiero di Anassagora, \u00ab\"che voleva ogni cosa essere in ogni cosa\"\u00bb; a quello di Avicebron per il quale la materia \u00e8 \u00ab\"Dio che \u00e8 in tutte le cose\"\u00bb.; all'ipotesi di David de Dinant, filosofo del XII secolo, che considerava la materia \u00ab\"cosa eccellentissima e divina\"\u00bb.\nLa nozione di \"Anima del Mondo\" risale a Platone e alla patristica greca, diffondendosi poi nei primi secoli del secondo millennio. La posizione di Giordano Bruno \u00e8 distante sia da Plotino, che considerava l'anima del mondo una ipostasi dell'Uno, sia dal neoplatonismo rinascimentale, che cerc\u00f2 di assimilare l'anima del mondo allo Spirito Santo.\nIl divino.\nBruno per\u00f2, pur non occupandosi dell'aspetto teologico del divino, non tralascia di far notare che l'intelletto \u00e8 quello che dai \u00ab\"nostri teologi \u00e8 chiamato Dio\"\u00bb, e identifica Dio col primo principio e la prima causa: in quanto primo principio allora Dio non solo causa l'universo, ma vi \"rimane dentro\". L'universo \u00e8 in Dio e Dio \u00e8 in ogni cosa dell'universo. \u00c8 l'essere, \u00ab\"originale ed universale sustanza medesima del tutto, la quale si chiama lo ente, fondamento di tutte specie e forme diverse\"\u00bb, origine ma anche sostanza di tutte le cose.\nE conclude Bruno, riprendendo un discorso gi\u00e0 iniziato nella \"Cena\", che \u00e8 proprio il campo di indagine quello che distingue il teologo dal filosofo, il quale cerca Dio non fuori ma dentro le cose, nell'universo, nella natura, in noi stessi. \u00c8 questo uno dei punti centrali del pensiero di Bruno: la ricerca della Verit\u00e0 \u00e8 quella del filosofo che si dedica allo studio e alla contemplazione della natura, cercando di comprendere quell'unit\u00e0 che si cela nella molteplicit\u00e0.\nForma e materia.\nIn contrasto con la dottrina aristotelica, Bruno non distingue la \"materia in potenza\" (la materia che potenzialmente pu\u00f2 mutare e trasformarsi in altro) dalla \"materia in atto\" (la materia realizzata nella cosa). La materia, intesa come sostanza, resta la stessa, a cambiare sono le forme esteriori \u00ab\"perch\u00e9 non sono cose, ma de le cose\"\u00bb. E non solo: come prima gi\u00e0 aveva concluso, le forme mutano per cause endogene, perch\u00e9 la materia \u00e8 animata dal di dentro, dall'intelletto universale, causa estrinseca e intrinseca al contempo.\nLa materia non \u00e8 allora in s\u00e9 stessa indifferenziata, un \"nulla\", come hanno sostenuto molti filosofi, una bruta potenza, senza atto e senza perfezione, come direbbe Aristotele: questi considera l'atto la manifestazione esplicita della forma, non la forma implicita, errando, per Bruno, perch\u00e9 \u00ab\"l'essere espresso, sensibile ed esplicato, non \u00e8 la principal raggion de l'attualit\u00e0, ma \u00e8 la cosa consequente et effetto di quella\"\u00bb: cos\u00ec come la ragione della sostanza della materia, per esempio il legno, non sta nell'essere un letto, ma nell'essere una sostanza e nell'avere una realt\u00e0 tale da poter essere qualunque cosa formata di legno.\nLa materia \u00e8 dunque per Giordano Bruno qualcosa di vivo, anzi si identifica con la vita stessa. Essa, nel suo aspetto di materia universale \u00e8 incorporea, contiene potenzialmente in s\u00e9 tutte le forme e dimensioni, il che \u00e8 come dire che non ne ha nessuna; nel suo aspetto di materia delle cose particolari, essa \u00e8 invece corporea, possiede cio\u00e8, di volta in volta e di luogo in luogo, forme e dimensioni. Detto in altri termini, la materia universale non \u00e8 che energia, energia infinita e dotata di intelletto, in grado di trasformarsi continuamente, attualizzarsi in quegli innumerevoli aggregati di materia che costituiscono l'universo nel suo incessante divenire.\nForma e materia, principio formale e principio materiale, bench\u00e9 distinti non possono essere ritenuti separati, perch\u00e9 \u00ab\"il tutto, secondo la sostanza, \u00e8 uno\"\u00bb. In Dio intelletto e materia sono la medesima cosa, potenza e atto aspetti di una medesima potenza.\nCos\u00ec non \u00e8 per\u00f2 nelle cose del mondo, che sono s\u00ec ci\u00f2 che possono essere, ma non tutto ci\u00f2 potrebbero essere. Ed \u00e8 proprio questa incompletezza dei singoli aggregati di materia a dar luogo alla \u00ab\"vicissitudine\"\u00bb universale, incompletezza che non \u00e8 che inclinazione del singolo verso l'essere, del finito verso l'infinito, e si identifica pertanto con la causa finale. L'universo, \u00ab\"il grande simulacro, la grande imagine e l'unigenita natura\"\u00bb, \u00e8 infatti anch'esso come Dio tutto quel che pu\u00f2 essere, ma in modo \"esplicato\", cio\u00e8 disperso nello spazio e nel tempo. Il filosofo riprender\u00e0 e svilupper\u00e0 a fondo questo argomento nel successivo \"De l'infinito, universo e mondi\"."}
{"id": "5319622", "revid": "599013", "url": "https://it.wikipedia.org/wiki?curid=5319622", "title": "Joaquim Teixeira", "text": "Carriera.\nNazionale.\nHa giocato la sua unica partita con la maglia della Nazionale nel 1945."}
{"id": "5319630", "revid": "599013", "url": "https://it.wikipedia.org/wiki?curid=5319630", "title": "Ant\u00f3nio Soares", "text": "Carriera.\nNazionale.\nHa giocato la sua unica partita con la maglia della Nazionale nel 1931."}
{"id": "5319631", "revid": "110157", "url": "https://it.wikipedia.org/wiki?curid=5319631", "title": "Dixie's Land", "text": "Dixie's Land, nota anche come Dixie oppure DixieLand o I Wish I Was in Dixie, \u00e8 una canzone popolare statunitense, tra i brani pi\u00f9 distintivi prodotti in Nord America nel XIX secolo. \nMolte fonti ne attribuiscono la paternit\u00e0 a Daniel Decatur \"Dan\" Emmett dell'Ohio, sebbene essa sia stata rivendicata da altri autori, persino quando Emmett era in vita, anche a causa della tardiva \"registrazione brevettuale\". Inizialmente usata durante i Minstrel shows intorno al 1850 si diffuse rapidamente fino a divenire l'inno nazionale \"de facto\" degli Stati Confederati d'America (grazie ad essa gli abitanti degli stati del sud sono ancora oggi soprannominati \"Dixie\"); tra il 1861 e il 1865 sorsero numerose varianti, i cui testi erano maggiormente orientati al conflitto in corso, la guerra di secessione americana.\nLa canzone era una delle preferite del Presidente Abraham Lincoln: veniva suonata spesso durante i suoi comizi o le sue campagne elettorali e persino alla notizia della resa del generale confederato Robert E. Lee.\nStruttura.\n\"Dixie\" \u00e8 strutturata in battute da 2/4 in cui si alternano strofe e ritornelli, che seguono uno schema AABC. Originariamente cantata da un solista, o un ristretto gruppo di cantanti, che ripeteva le strofe mentre il resto della compagnia gli rispondeva; il verso \"look away\" era probabilmente una parte che veniva cantata da entrambi i gruppi e, con la diffusione della canzone, le voci del pubblico si aggiungevano a quelle del coro nel cantare il ritornello. In origine era suonata con un tempo pi\u00f9 lento di quello con cui viene riprodotta oggi: ritmicamente caratterizzata da una \"struttura pesante e inelegante\" il cui doppio-passo la rende adatta sia al ballo che alla marcia. \"Dixie\" impiega un singolo motivo musicale (due semicrome in anacrusi seguite da una nota pi\u00f9 lunga) integrato con frasi lunghe. La melodia per formare la tonalit\u00e0 maggiore consiste in arpeggi per creare delle triadi musicali. Inoltre, la melodia del ritornello riesce ad emulare le inflessioni naturali della voce (in particolare la parola \"away\") e ci\u00f2 pu\u00f2 aver contribuito alla sua popolarit\u00e0.\nTesto.\nEsistono innumerevoli varianti di \"Dixie\", ma la versione attribuita a Dan Emmett \u00e8 ancora oggi la pi\u00f9 popolare; in particolare il testo scritto da Emmett intendeva originariamente riflettere l'umore degli Stati Uniti nei tardi anni del 1850, in cui stava crescendo il sentimento abolizionista. La canzone, che veniva suonata durante i minstrel shows, presentava un punto di vista favorevole alla schiavit\u00f9, che veniva presentata come un'istituzione tutto sommato positiva.\nOh, I wish I was in the land of cotton,\nOld times there are not forgotten.\nLook away, look away, look away Dixie Land!\nIn Dixie's Land, where I was born in,\nearly on one frosty mornin'.\nLook away, look away, look away Dixie Land!\nI wish I was in Dixie, Hooray! Hooray!\nIn Dixie's Land I'll take my stand,\nto live and die in Dixie.\nAway, away, away down south in Dixie!\nAway, away, away down south in Dixie!\nThere's buckwheat cakes and Injun batter,\nMakes you fat or a little fatter.\nLook away! Look away! Look away! Dixie Land\nThen hoe it down and scratch your gravel,\nTo Dixie's Land I'm bound to travel.\nLook away! Look away! Look away! Dixie Land\nI wish I was in Dixie, Hooray! Hooray!\nIn Dixie's Land I'll take my stand,\nto live and die in Dixie.\nAway, away, away down south in Dixie!\nAway, away, away down south in Dixie!"}
{"id": "5319632", "revid": "1000783", "url": "https://it.wikipedia.org/wiki?curid=5319632", "title": "Antonio D'Alessandri", "text": ""}
{"id": "5319641", "revid": "270680", "url": "https://it.wikipedia.org/wiki?curid=5319641", "title": "Lingue visayane centrali", "text": ""}
{"id": "5319642", "revid": "3623", "url": "https://it.wikipedia.org/wiki?curid=5319642", "title": "Comitato dei sette", "text": ""}
{"id": "5319643", "revid": "367445", "url": "https://it.wikipedia.org/wiki?curid=5319643", "title": "Swiss Medical Students\u2019 Association", "text": ""}
{"id": "5319644", "revid": "599013", "url": "https://it.wikipedia.org/wiki?curid=5319644", "title": "Jo\u00e3o Manuel Pinto Tom\u00e9", "text": "Carriera.\nClub.\nHa giocato nel campionato portoghese, spagnolo e svizzero.\nNazionale.\nHa disputato la sua unica partita con la maglia della Nazionale nel 2002 il 7 settembre 2002 subentrando a inizio ripresa in un pareggio (per 1-1) a Birmingham contro l'Inghilterra."}
{"id": "5319645", "revid": "239497", "url": "https://it.wikipedia.org/wiki?curid=5319645", "title": "Castello medievale di Monreale", "text": ""}
{"id": "5319646", "revid": "123735437", "url": "https://it.wikipedia.org/wiki?curid=5319646", "title": "Im Namen des Gesetzes", "text": " Im Namen des Gesetzes \u00e8 una serie televisiva tedesca di genere poliziesco, ideata da Harald Vock. e prodotta dal 1994 al 2008 dalla Opal-Filmproduktion. Tra gli interpreti principali sono Wolfgang Bathke, Matthias Bullach, Henry van Lyck, Britta Schmeling, Magadalena Ritter, Klaus Schindler, Wolfgang Krewe, Uwe Fellensiek, Max Gertsch, Axel Pape e Mariella Ahrens.\nLa serie si compone di 16 stagioni, per un totale di 193 episodi.\nIn Germania, la serie \u00e8 stata trasmessa in prima visione dall'emittente RTL Television. Il primo episodio, intitolato \"Blattschuss\", fu trasmesso per la prima volta il 20 settembre 1994; l'ultimo, intitolato \"Kontrollverlust\", fu trasmesso in prima visione il 30 ottobre 2008.\nOltre che in Germania, la serie \u00e8 andata in onda anche in Finlandia e Francia.\nDescrizione.\nA differenza di altre serie poliziesche, in \"Im Namen des Gesetzes\", non vengono mostrate soltanto le indagini di polizia e le soluzioni dei casi di crimine, ma anche i loro successivi sviluppi processuali.\nProtagonisti della serie, ambientata a Berlino: sono inizialmente i commissari di polizia Kehler ed Eschenbach. Dopo la morte di quest'ultimo, che avviene nel corso delle prime stagioni, a succedergli \u00e8 il Commissario Peter Wolniak.\nA Wolniak si succederanno quindi il Commissario Bongartz e infine il Commissario Bonhoff."}
{"id": "5319647", "revid": "2018504", "url": "https://it.wikipedia.org/wiki?curid=5319647", "title": "Steffl Department Store Vienna", "text": "Lo Steffl Department Store Vienna (forma abbreviata: Steffl) \u00e8 un centro commerciale in K\u00e4rntner Stra\u00dfe. 19 nel 1\u00ba distretto di Vienna Innere Stadt. Prende il nome dal vicino duomo di Santo Stefano, il simbolo di Vienna.\nStoria.\nSull'area sorgevano in passato i grandi magazzini M. Neumann, costruiti nel 1895-1896 secondo il progetto di Otto Wagner. Questi si incendiarono l'11-12 aprile 1945 nel corso dell'offensiva di Vienna e furono demoliti nel 1949 a causa dei danni subiti durante la guerra.\nNel 1949-50 Carl Appel realizz\u00f2 per la ditta Neumann un nuovo edificio di nove piani (da \u22121 a +7), che dal 1961 viene chiamato centro commerciale Steffl. A quell'epoca le auto circolavano ancora nella K\u00e4rntner Stra\u00dfe.\nIl 1\u00ba maggio 1979 nel reparto confezione donna al secondo piano fu segnalato un incendio, in cui andarono in fiamme 900 m\u00b2 di superficie di vendita. Nei lavori di pulizia fu nuovamente rilevato odore di bruciato; la polizia scopr\u00ec un congegno incendiario con accensione a tempo. Alcuni giorni dopo furono scoperti altri due congegni incendiari in un centro commerciale vicino. Un'organizzazione chiamata \"Primo maggio\" defin\u00ec gli attacchi una protesta contro il capitalismo.\nNegli ultimi decenni i rapporti di propriet\u00e0 del centro commerciale sono cambiati pi\u00f9 volte. Uno dei proprietari temporanei \u00e8 stata indirettamente la cooperativa Konsum \u00d6sterreich, che nel 1995, in un concordato preventivo che fece molto scalpore, pass\u00f2 da un'impresa di grandi dimensioni a una piccola azienda.\nNegli anni Novanta avvenne un rinnovo completo. Nel 2007 l'imprenditore Hans Schmid acquist\u00f2 l'immobile e la societ\u00e0 di gestione. Da allora sono stati avviati una graduale riorganizzazione e un riposizionamento, che in diversi piani sono gi\u00e0 conclusi.\nLa superficie complessiva comprende circa 13.000 m\u00b2. Ogni giorno il centro commerciale \u00e8 visitato da fino a 30.000 persone. L'ultimo piano viene utilizzato come area di ristorazione dallo Sky Bar. Nell'edificio si trova anche l'unico Global Blue Tax Free Office (rimborso dell'IVA per i clienti di Stati extra UE) del centro di Vienna.\nCultura.\nNella Kleines Kayserhaus, che fino alla met\u00e0 del XIX secolo si trovava su una parte dell'area (in Rauhensteingasse 8, quindi sul retro dell'edificio attuale), Wolfgang Amadeus Mozart compose, nel suo ultimo anno di vita, Il flauto magico e il Requiem. Una targa commemorativa ricorda che Mozart mor\u00ec in questo luogo il 5 dicembre 1791."}
{"id": "5319650", "revid": "767487", "url": "https://it.wikipedia.org/wiki?curid=5319650", "title": "Bait - L'esca", "text": "Bait - L'esca (\"Bait\") \u00e8 un film del 2000 diretto da Antoine Fuqua.\nTrama.\nAlvin Sanders \u00e8 un ladruncolo che, in una prigione di New York, incontra casualmente John Jaster, un criminale informatico gravemente malato di cuore. Jaster \u00e8 sicuro di morire da un momento all'altro: decide di affidare a Sanders un messaggio in codice che contiene il nascondiglio dei 42 milioni di dollari in oro rubati da lui e da Bristol, il suo socio in affari. Jaster chiede a Sanders, una volta uscito di prigione, di consegnare il messaggio a sua moglie. Sei mesi dopo, Sanders esce di prigione: Jaster \u00e8 morto, e Edgar Clenteen, investigatore del governo statunitense, non \u00e8 ancora riuscito a recuperare l'oro. Clenteen spera che Jaster lo porti a rintracciare Bristol, e a questo scopo gli fa impiantare nella mascella un localizzatore, in modo da poterne seguire ogni mossa."}
{"id": "5319657", "revid": "1632387", "url": "https://it.wikipedia.org/wiki?curid=5319657", "title": "The Blue Van", "text": "I The Blue Van sono un gruppo musicale blues rock danese attivo dal 2003."}
{"id": "5319662", "revid": "767487", "url": "https://it.wikipedia.org/wiki?curid=5319662", "title": "Kembra Pfahler", "text": " Nota come performer, attrice coinvolta nel cinema della trasgressione di Richard Kern e Nick Zedd e musicista, leader del gruppo rock The Voluptuous Horror Of Karen Black."}
{"id": "5319669", "revid": "767487", "url": "https://it.wikipedia.org/wiki?curid=5319669", "title": "Nothingface (gruppo musicale)", "text": "I Nothingface sono stati un gruppo musicale alternative metal statunitense attivo dal 1994 al 2004 e poi dal 2005 al 2009."}
{"id": "5319683", "revid": "8660", "url": "https://it.wikipedia.org/wiki?curid=5319683", "title": "Landquart Broncos", "text": ""}
{"id": "5319686", "revid": "798702", "url": "https://it.wikipedia.org/wiki?curid=5319686", "title": "La soffitta delle ombre", "text": ""}
{"id": "5319687", "revid": "798702", "url": "https://it.wikipedia.org/wiki?curid=5319687", "title": "The Night Flier - Il volatore notturno", "text": ""}
{"id": "5319692", "revid": "767487", "url": "https://it.wikipedia.org/wiki?curid=5319692", "title": "Abu Ishaq al-Isfarayini", "text": "Giurista sunnita di scuola giuridica sciafiita e di orientamento teologico ash\u02bfarita, fu influenzato da Ibn F\u016brak e da B\u0101qill\u0101n\u012b e, a sua volta, influenz\u00f2 al-M\u0101ward\u012b \u02bfAbd al-Q\u0101hir al-Baghd\u0101d\u012b\nFu anche un logico, un esegeta coranico e un esperto di \"\u1e25ad\u012bth\". &lt;br&gt;\nCon Ibn F\u016brak fu il principale referente della teologia sunnita ash'arita a N\u012bsh\u0101p\u016br.\nBiografia.\nAl-Isfar\u0101y\u012bn\u012b nacque a Isfar\u0101y\u012bn nel NO del Khorasan. Si sa molto poco della sua giovent\u00f9 salvo che ricevette un'istruzione islamica accurata, centrata sul diritto islamico, sulla teologia e sul credo islamico (\"\u02bfaq\u012bda\"). \nIn giovent\u00f9, al-Isfar\u0101y\u012bn\u012b si rec\u00f2 a Baghdad per approfondire i propri studi e segu\u00ec le lezioni di alcuni dei pi\u00f9 importanti studiosi sunniti del suo tempo, tra cui B\u0101hil\u012b, B\u0101qill\u0101n\u012b e Ibn F\u016brak.\nAl-Isfar\u0101y\u012bn\u012b lasci\u00f2 poi Baghdad e torn\u00f2 nel suo villaggio natale in Khorasan, malgrado la stima guadagnatasi nella capitale califfale. In seguito accett\u00f2 l'invito di recarsi a N\u012bsh\u0101p\u016br, dove una \"Madrasa\" era stata costruita per lui. Dal 411 AH svolse insegnamento di \"\u1e25ad\u012bth\" nella moschea cattedrale di N\u012bsh\u0101p\u016br.\nOrientamento teologico.\nAl-Isfar\u0101y\u012bn\u012b ader\u00ec alla visione teologica dell'Ash\u02bfarismo sunnita e fu fortemente impegnato nella confutazione delle opinioni della setta della Karramiyya, che aveva idee antropomorfiche riguardo Allah.\nMorte.\nAl-Isfar\u0101y\u012bn\u012b mor\u00ec nel Muharram del 418 E. e fu inumato a Isfar\u0101y\u012bn. La sua tomba divenne m\u00e8ta di pii pellegrinaggi."}
{"id": "5319693", "revid": "1226", "url": "https://it.wikipedia.org/wiki?curid=5319693", "title": "Vita di Merlino", "text": ""}
{"id": "5319694", "revid": "1226", "url": "https://it.wikipedia.org/wiki?curid=5319694", "title": "La follia del mago Merlino", "text": ""}
{"id": "5319696", "revid": "729019", "url": "https://it.wikipedia.org/wiki?curid=5319696", "title": "Bristol Badger", "text": "Il Bristol Badger fu un aereo militare biposto, monomotore e biplano, sviluppato dall'azienda aeronautica britannica British and Colonial Aircraft Co. Ltd, (dal 1920 Bristol Aeroplane Company) nei tardi anni dieci del XX secolo.\nDestinato ad essere utilizzato nel ruolo di aereo da caccia-ricognitore come dotazione dell'aviazione militare britannica durante la prima guerra mondiale, a causa del sopravvenuto termine del conflitto e dei continui problemi legati alla motorizzazione nelle sue prime fasi di sviluppo, venne realizzato in soli cinque esemplari, tre dei quali utilizzati dall'Air Board come banco di prova volante per motori radiali raffreddati ad aria, in particolare il 9 cilindri Cosmos (poi Bistol) Jupiter, e due venduti sul mercato dell'aviazione civile.\nStoria del progetto.\nNel corso della prima guerra mondiale, al fine di fornire alle forze aeree alleate modelli di velivoli militari sempre pi\u00f9 avanzati, la British and Colonial Aircraft decise di avviare lo sviluppo di una nuova versione del caccia Bristol F.2 Fighter, sviluppo diretto del Bristol F.2B e indicata dall'azienda come Type 22 F.2C, abbinando alla cellula un motore dalla diversa architettura in luogo dei 12 cilindri a V raffreddati a liquido utilizzati fino ad allora, l'innovativo radiale Salmson raffreddato a liquido da 200 hp (150 kW) (Type 22), o il nuovo radiale raffreddato ad aria ABC Dragonfly da 300\u00a0hp (220\u00a0kW) (Type 22A) o un pi\u00f9 conservativo rotativo Bentley BR2 da 230\u00a0hp (170\u00a0kW) (Type 22B). Bench\u00e9 il progetto non avesse mai superato le fasi preliminari, i suoi studi vennero reimpiegati da Frank Barnwell ed il suo gruppo di lavoro per lo sviluppo del successivo Type 23 Bagder motorizzato Dragonfly, un nuovo progetto avviato nella seconda parte del 1917 proposto per rispondere alla specifica di un modello biposto che potesse essere impiegato sia come caccia che ricognitore e che potesse essere costruito in tempi brevi. Il progetto si trov\u00f2 in concorrenza con il Westland Weasel e l'Austin Greyhound.\nIl disegno del Type 23 incorporava aspetto e caratteristiche salienti dei modelli sviluppati nello stesso periodo, un velivolo monomotore in configurazione traente realizzato con struttura lignea ricoperta in tela trattata, dalla velatura biplana, fusoliera biposto con abitacoli separati posti in tandem, l'anteriore destinato al pilota e il posteriore all'osservatore e mitragliere di coda, e carrello d'atterraggio fisso, tuttavia era caratterizzato da alcune particolarit\u00e0 tecnologiche. Al fine di migliorare la visibilit\u00e0 di entrambi i membri dell'equipaggio, le sue postazioni erano sopraelevate, inoltre la velatura era del tipo a scalamento positivo, con ala superiore provvista di un foro circolare per consentire al pilota di introdurre la testa alzandosi, e con quella inferiore sensibilmente spostata verso coda. Anche l'armamento previsto rispondeva alla dotazione standard per caccia britannici del periodo, una coppia di mitragliatrici Vickers calibro .303 in (7,7 mm) sparanti attraverso il disco dell'elica, integrate da una coppia di pari calibro Lewis montate su supporto ad anello nell'abitacolo posteriore, collocate una sul lato destro e l'altra su quello sinistro della fusoliera.\nLa costruzione del prototipo, dotato del motore Salmson e caratterizzato dalla presenza di radiatori collocati ai lati della fusoliera, venne avviata nel corso del 1917 ma la difficile messa a punto del propulsore ritard\u00f2 sensibilmente i lavori tanto che a novembre fu evidente che non sarebbe stato disponibile per completarlo. L'ufficio tecnico fu cos\u00ec costretto a ripiegare su un propulsore dalla minor potenza disponibile e per poterne compensare la differenza venne disegnata una nuova ala dalla superficie ridotta. Tuttavia l'unico motore disponibile, il Bentley BR2, risultava sottopotenziato per le esigenze del mezzo e il suo sviluppo non venne mai ufficialmente autorizzato dalle autorit\u00e0 militari britanniche.\nDai propri calcoli Barnwell si rese conto che per rispettare le specifiche richieste doveva equipaggiare il modello con un motore capace di erogare almeno 300\u00a0hp quindi rielabor\u00f2 ulteriormente il progetto originale per adattarvi il nuovo ABC Dragonfly, in quel momento ancora in fase di sviluppo ma promettente per la potenza che l'ABC Motors dichiarava. In questa configurazione, attingendo dall'esperienza acquisita nello sviluppo del coevo Bristol Scout F (Type 21), il tecnico present\u00f2 il progetto nell'aprile 1918, costruendo un mockup da far visionare alle autorit\u00e0 militari installandovi l'armamento ed integrando nelle dotazioni una fotocamera come da richiesta. Bench\u00e9 pervenuta l'autorizzazione ad avviare i lavori di sviluppo, anche in questo caso questi furono rallentati dai problemi riscontrati sulle motorizzazioni previste ed anche un'ulteriore alternativa basata sul Sunbeam Arab dovette essere scartata per la manifesta inaffidabilit\u00e0 dimostrata da quest'ultimo.\nNel frattempo veniva fondata la Cosmos Engineering, divisione aeronautica della casa automobilistica Straker-Squire (e conosciuta anche come Brazil Straker), dove gli ingegneri Roy Fedden e Leonard Butler stavano sviluppando un nuovo 9 cilindri da 400\u00a0hp, il Cosmos Jupiter, che attir\u00f2 l'attenzione di Barnwell."}
{"id": "5319697", "revid": "106908", "url": "https://it.wikipedia.org/wiki?curid=5319697", "title": "Ill Na Na", "text": "Ill Na Na \u00e8 il primo album in studio della rapper statunitense Foxy Brown, pubblicato nel 1996."}
{"id": "5319698", "revid": "392845", "url": "https://it.wikipedia.org/wiki?curid=5319698", "title": "Shard London Bridge", "text": ""}
{"id": "5319700", "revid": "869733", "url": "https://it.wikipedia.org/wiki?curid=5319700", "title": "Tapatalk", "text": "Tapatalk \u00e8 un'applicazione freemium che consente l'accesso a forum su Internet attraverso dispositivi mobili.\n\u00c8 un'applicazione mobile sviluppata principalmente per fornire un accesso e un'interfaccia unificata ai forum. L'applicazione, originariamente sviluppata per Android, supporta ora anche iOS e Windows Phone.\nLe piattaforme software dei forum supportate da Tapatalk sono: phpBB3, vBulletin, xenForo, IPBoard, Simple Machines Forum, MyBB, bbPress, Kunena, Vanilla, e Drupal."}
{"id": "5319701", "revid": "643662", "url": "https://it.wikipedia.org/wiki?curid=5319701", "title": "Lokomotyv Charkiv", "text": ""}
{"id": "5319704", "revid": "1226", "url": "https://it.wikipedia.org/wiki?curid=5319704", "title": "Libellus Merlini", "text": ""}
{"id": "5319718", "revid": "1941276", "url": "https://it.wikipedia.org/wiki?curid=5319718", "title": "Chyna Doll", "text": "Chyna Doll \u00e8 il secondo album in studio della rapper statunitense Foxy Brown, pubblicato nel 1999."}
{"id": "5319720", "revid": "11959", "url": "https://it.wikipedia.org/wiki?curid=5319720", "title": "Abu Ishaq al-Isfara'ini", "text": ""}
{"id": "5319721", "revid": "11959", "url": "https://it.wikipedia.org/wiki?curid=5319721", "title": "Isfar\u0101y\u012bn", "text": ""}
{"id": "5319728", "revid": "767487", "url": "https://it.wikipedia.org/wiki?curid=5319728", "title": "Tommy McLean", "text": "Carriera.\nClub.\nMcLean ha trascorso l'intera carriera nel campionato scozzese. Tra il 1964 e il 1971, con la maglia del Kilmarnock, \u00e8 riuscito a conquistare un titolo nazionale, nelle oltre 200 presenze raccolte. Successivamente trasferitosi ai Rangers arricchir\u00e0 il proprio palm\u00e1res vincendo 3 campionati, 5 coppe nazionali e 4 coppe di lega.\nIn seguito al ritiro dal calcio giocato, avvenuto in seguito alla stagione 1981-1982, sceglier\u00e0 di intraprendere la professione di commissario tecnico arrivando a sollevare, per la prima volta anche da dirigente, una coppa di Scozia, vinta alla guida del Motherwell nel 1991. Dopo essersi occupato, nei primi mesi dell'anno 2000, delle giovanili del Dundee United, dal 2001 \u00e8 incaricato di seguire le giovanili dei Rangers.\nNazionale.\nTra il 1968 e il 1971 ha collezionato 6 presenze con la maglia della Nazionale, realizzando anche una rete, il 3 maggio 1969, ai danni del Galles."}
{"id": "5319734", "revid": "547034", "url": "https://it.wikipedia.org/wiki?curid=5319734", "title": "Against tha Grain", "text": "Against tha Grain (o \"Against the Grain\") \u00e8 il quarto album in studio del rapper statunitense Kurupt, pubblicato nel 2005."}
{"id": "5319738", "revid": "695564", "url": "https://it.wikipedia.org/wiki?curid=5319738", "title": "Goodbye Yellow Brick Road (brano musicale)", "text": ""}
{"id": "5319741", "revid": "599013", "url": "https://it.wikipedia.org/wiki?curid=5319741", "title": "K\u00e9vin Klinkenberg", "text": "Carriera.\nClub.\nLa carriera di K\u00e9vin Klinkenberg inizia nelle giovanili del , prima del passaggio al , societ\u00e0 militante nel massimo campionato belga: Rimane a Maaseik per sei stagioni, conquistando quattro scudetti, quattro coppe nazionali e due supercoppe; in ambito internazionale arriva in finale nella Coppa CEV 2007-08.\nSi trasferisce in Francia, al , con cui vince due scudetti, due Coppe di Francia e la Supercoppa francese 2014. Poco dopo l'inizio del campionato 2015-16 firma per il , nella Polska Liga Siatk\u00f3wki polacca.\nNella stagione 2016-17 \u00e8 in Italia, ingaggiato dalla , in Superlega, dove resta anche per la stagione successiva, vestendo per\u00f2 la maglia della . Per il campionato 2018-19 si accasa al club turco del , in Efeler Ligi, aggiudicandosi la Coppa di Turchia, mentre nel campionato seguente torna a calcare i campi della massima divisione polacca, approdando al neopromosso .\nNazionale.\nDopo aver giocato per le selezioni belghe giovanili, nel 2009 esordisce con la nazionale nazionale, con cui alla European League 2013 conquista la medaglia d'oro."}
{"id": "5319754", "revid": "188116", "url": "https://it.wikipedia.org/wiki?curid=5319754", "title": "Gole di Cipollazzo", "text": "Le Gole di Cipollazzo (o Gole del Cipollazzo, \"Cipuddazzu\" in siciliano) sono gole naturali situate nel comune di Custonaci, provincia di Trapani.\nDescrizione.\nSi collocano all'interno della Riserva naturale orientata Monte Cofano e sono posizionate tra Monte Palatimone a nord e Monte Cofano a sud. Si estendono per circa un Km di lunghezza in direzione SE-NO, terminando su una parete rocciosa alta circa 40 metri a strapiombo sulla sottostante piana di Contrada Frassino. \nL'origine \u00e8 indubbiamente carsica vista la natura calcarea della rocce che costituiscono tutto il complesso montuoso circostante. \nAll'interno delle gole \u00e8 stata individuata una grotta a prevalente sviluppo verticale denominata Abisso delle Gole di Cipollazzo (o semplicemente Abisso delle Gole) che presenta un dislivello negativo di circa 120 metri."}
{"id": "5319760", "revid": "767487", "url": "https://it.wikipedia.org/wiki?curid=5319760", "title": "Martha Tilton", "text": "Biografia.\nOriginaria del Texas, \u00e8 cresciuta a Los Angeles, dove ha quasi sempre vissuto. Diventa celebre nel periodo della cosiddetta \"era dello swing\" e del pop tradizionale.\nLe sue registrazioni pi\u00f9 conosciute sono \"And the Angels Sing\" di Benny Goodman (1939), \"I Let a Song Go Out of My Heart\" di Duke Ellington e Irving Mills (1938), \"This Can't Be Love\" di Lorenz Hart (con Benny Goodman) e \"I'll Walk Alone\" di Jule Styne e Sammy Cahn (1944).\nHa collaborato spesso con Benny Goodman e ha fatto parte di un gruppo chiamato Three Hits and a Miss. Ha lavorato in radio negli anni '50. \nHa preso parte a diversi film negli anni '40 e '50: tra questi \"Il re del jazz\"."}
{"id": "5319772", "revid": "11959", "url": "https://it.wikipedia.org/wiki?curid=5319772", "title": "Hamud bin Abd al-Aziz Al Saud", "text": ""}
{"id": "5319785", "revid": "124123", "url": "https://it.wikipedia.org/wiki?curid=5319785", "title": "Tantely Andrianarivo", "text": "Ha ricoperto la carica di Primo ministro del Madagascar dal 23 luglio 1998 al 31 maggio 2002."}
{"id": "5319786", "revid": "62748", "url": "https://it.wikipedia.org/wiki?curid=5319786", "title": "Costruzioni pi\u00f9 alte di Londra", "text": "Questa voce comprende le costruzioni pi\u00f9 alte di Londra ordinate per altezza. Dal 2010, la struttura pi\u00f9 alta di Londra \u00e8 un progetto di Renzo Piano noto come The Shard, nei pressi del London Bridge, che ha raggiunto una quota di 306 metri nel 2012, diventando cos\u00ec il pi\u00f9 alto edificio abitabile in Europa. Il secondo edificio pi\u00f9 alto \u00e8 One Canada Square a Canary Wharf, che si erge per 235 metri ed \u00e8 stato completato nel 1991 ed \u00e8 al 19\u00ba posto tra gli edifici pi\u00f9 alti d'Europa. Il terzo edificio pi\u00f9 alto completato a Londra \u00e8 la Heron Tower nella City, il quartiere finanziario, la cui costruzione \u00e8 stata ultimata nel 2010 con un'altezza di circa 230 metri, tra cui la sua guglia.\nL'area della Grande Londra \u00e8 l'area metropolitana dell'Unione europea con il maggior numero di grattacieli. Nel 2014, ci sono 18 grattacieli che raggiungono un'altezza del tetto di almeno 150 metri (492\u00a0ft), rispetto ai 17 di Parigi, i 14 di Francoforte, gli 8 di Varsavia, i cinque di Madrid e i quattro di Milano.\nLa storia delle alte strutture a Londra cominci\u00f2 nel 1098 con il completamento della Torre Bianca, una parte della Torre di Londra, alta 27 metri. La prima struttura a superare un'altezza di 100 metri fu l'antica cattedrale di San Paolo. Completata nel 1310, si ergeva per un'altezza di 150 metri. La Vecchia Cattedrale di San Paolo rimase la struttura pi\u00f9 alta del mondo fino al 1311, quando la sua altezza venne superata dalla Lincoln Cathedral a Lincoln. Tuttavia, riconquist\u00f2 il suo titolo quando la guglia della Cattedrale di Lincoln cadde nel 1549. Anche se la guglia dell'antica cattedrale fu distrutta da un fulmine nel 1561, rest\u00f2 comunque la struttura pi\u00f9 alta di Londra, mentre la struttura pi\u00f9 alta del mondo divenne la Cattedrale di Strasburgo a Strasburgo, Francia. La Vecchia Cattedrale di San Paolo rest\u00f2 gravemente danneggiata dal grande incendio di Londra del 1666. Fu cos\u00ec che il titolo di edificio pi\u00f9 alto di Londra pass\u00f2 alla Cattedrale di Southwark, con un'altezza di 50 metri. Nessun'altra struttura a Londra si erse oltre i 100 metri fino al 1710, quando termin\u00f2 la costruzione dell'attuale Cattedrale di San Paolo. Con i suoi 111 m, la cattedrale \u00e8 rimasta l'edificio pi\u00f9 alto di Londra fino a quando non \u00e8 stata superata nel 1962 dalla Torre BT, terminata nel 1964 ed inaugurata nel 1965.\nPochi grattacieli sono stati costruiti a Londra prima della fine del secolo scorso, a causa di restrizioni sulle altezze degli edifici originariamente istituiti dal \"London Building Act\" del 1894, che ha portato alla costruzione di Queen Anne's Mansions. Anche se da diversi anni le restrizioni sono state allentate, le regolamentazioni restano piuttosto severe al fine di preservare l'attuale veduta della citt\u00e0 e lo skyline che contraddistingue da decenni la capitale. In particolar modo si cerca di tutelare la vista di Saint Paul, della Torre di Londra e di Westminster, in quanto in accordo con i requisiti della Civil Aviation Authority sulla viabilit\u00e0 aerea nel centro cittadino.\nL'abolizione delle restrizioni di altezza ha provocato un boom nella costruzione di edifici imponenti nel corso degli anni Sessanta. Uno dei primi edifici alti molto importanti \u00e8 stato il Centre Point di 117 metri, completato nel 1966. La National Westminster Tower (ora chiamata Tower 42), del 1980, con i suoi 183 metri \u00e8 diventata il primo vero e proprio \"skyscraper\" (grattacielo) londinese conforme agli standard internazionali. \u00c8 stato seguito nel 1991 da One Canada Square, che ha costituito il fulcro dello sviluppo di Canary Wharf. Dopo un gap di 10 anni, diversi nuovi grattacieli sono apparsi sullo skyline di Londra: 8 Canada Square, 25 Canada Square (entrambi a Canary Wharf), gli edifici Heron Quays, One Churchill Place, la Torre Broadgate e il 30 St Mary Axe a forma di cetriolo (da cui il soprannome The Gherkin, \"cetriolo\" appunto).\nMentre il complesso di grattacieli di Canary Wharf continuava ad espandersi, l'ex sindaco di Londra Ken Livingstone incoraggi\u00f2 la crescita della citt\u00e0 \"verso l'alto\", rinnovando cos\u00ec la tendenza alla costruzione di torri sontuose, cui si assiste negli ultimi anni. Vi sono nove strutture attivamente in costruzione con un'altezza prevista al di sopra almeno dei 100 metri. Il grattacielo pi\u00f9 atteso di tutti sin dal 2012 \u00e8 il The Pinnacle, la cui costruzione \u00e8 proceduta alternando mesi di lavori a mesi di stallo per mancanza di finanziamenti o per revisioni continue del progetto originale. Nel 2015 il progetto originale \u00e8 stato cancellato e modificato con l'attuale in costruzione, rinominato TwentyTwo dal suo indirizzo, 22 Bishopsgate. Sempre a Londra, poi, sono previsti piani di ristrutturazione di vecchi edifici che, con nuovi fondi, verrebbero innalzati di qualche piano.\nLista degli edifici pi\u00f9 alti della citt\u00e0.\nIn questa lista, le altezze delle varie strutture riportate in tabella si riferiscono alle misure standard, che includono guglie ed altri elementi architettonici, mentre escludono le antenne e le strutture affini. Il segno dell'uguale (=) indica stessa altezza standard. Nella colonna \"Anno\", invece, ci si riferisce all'anno in cui la costruzione \u00e8 stata completata.\nProgetti vari.\nIn costruzione.\nSegue una lista di edifici che sono in costruzione a Londra e con un'altezza prevista di almeno 100 metri.\nApprovati.\nSegue una lista di edifici la cui costruzione a Londra \u00e8 stata approvata e la cui altezza dovrebbe essere uguale o superiore ai 100 metri.\nProposti.\nSegue una lista di edifici la cui costruzione a Londra \u00e8 stata proposta, ma l'approvazione da parte delle autorit\u00e0 competenti pu\u00f2 richiedere dai due ai tre anni.\nProgetti rifiutati.\nQuesta lista riporta tutti gli edifici che avrebbero dovuto essere costruiti a Londra e con un'altezza di almeno un centinaio di metri, i cui progetti sono stati, tuttavia, respinti oppure scartati per altri motivi.\nEdifici demoliti.\nSegue una lista di edifici demoliti a Londra e che avevano un'altezza di circa 100 metri."}
{"id": "5319787", "revid": "8660", "url": "https://it.wikipedia.org/wiki?curid=5319787", "title": "FED Cup 1997 (football americano)", "text": "La FED Cup 1997 \u00e8 stata la 1\u00aa edizione della FED Cup di football americano, organizzata dalla EFAF. Avrebbero dovuto partecipare 8 squadre, ma gli Argonautes d'Aix-en-Provence e 3 squadre spagnole si sono ritirate prima dell'inizio del torneo."}
{"id": "5319792", "revid": "110157", "url": "https://it.wikipedia.org/wiki?curid=5319792", "title": "Lega C 2014 (football americano)", "text": "La Lega C 2014 \u00e8 stata la 9\u00aa edizione del campionato di football americano di terzo livello, organizzato dalla SAFV.\nStagione regolare.\nClassifica.\nLa classifica della regular season \u00e8 la seguente:"}
{"id": "5319794", "revid": "809148", "url": "https://it.wikipedia.org/wiki?curid=5319794", "title": "Nanneddu meu", "text": "Nanneddu meu \u00e8 una canzone basata su un testo del poeta Peppino Mereu. La canzone, nella versione ora conosciuta, \u00e8 stata scritta nel 1974 da Nicol\u00f2 Rubanu e successivamente ripresa da Tonino Puddu, sui versi dell'omonima poesia, scritta alla fine dell'Ottocento dal poeta di Tonara. Questo brano \u00e8 un canto d'autore di ispirazione folklorica e da tempo \u00e8 entrato a far parte della cultura e della tradizione popolare sarda.\nStoria e contenuto.\nI versi erano stati pubblicati per la prima volta nel 1899, dalla Tipografia Vald\u00e8s di Cagliari, in una raccolta intitolata \"Poesias de Giuseppe Mereu\".\nLa raccolta contiene 29 poesie, di vario metro e contenuto, tutte scritte fra il 1890 e il 1897. \nPeppino Mereu aveva scritto questo versi, di tipo epistolare, con il titolo \"A Nanni Sulis\"(I), con questo titolo pubblicher\u00e0 altre due composizioni che vengono contraddistinte, oltre al titolo, con i relativi numeri romani. Il componimento \u00e8 costituito da 33 quartine del tipo \"ABCB\".\nNel 1974, Nicol\u00f2 Rubanu leader del Gruppo Rubanu Orgosolo, music\u00f2 il testo e fu eseguita dal \"gruppo\", per la prima volta, al Teatro Eliseo di Nuoro, in occasione di una esibizione insieme agli Inti-Illimani, lo stesso anno il gruppo la pubblic\u00f2 nell'album \"Su lamentu de su pastore\".\nSuccessivamente la musica fu arrangiata da Tonino Puddu, direttore del \"Coro su Nugoresu\" di Nuoro e nel 1984 fu il gruppo pop del Coro degli Angeli a inciderla per la Tekno Records e a inserirla sull'album Misterios.\n\u00c8 un canto di protesta in cui, in forma di lettera ad un amico, Mereu denuncia lo stato di miseria e oppressione in cui versavano gli strati sociali pi\u00f9 bassi verso la fine dell'Ottocento in Sardegna."}
{"id": "5319802", "revid": "1305772", "url": "https://it.wikipedia.org/wiki?curid=5319802", "title": "Old Age", "text": "Old Age \u00e8 un brano musicale originariamente scritto e registrato dal frontman dei Nirvana Kurt Cobain, in seguito riscritto e registrato di nuovo da sua moglie, Courtney Love, e dal suo gruppo Hole.\nSebbene la versione dei Nirvana e quella delle Hole condividano lo stesso titolo e la melodia, il testo della canzone nella versione delle Hole \u00e8 completamente diverso rispetto all'originale.\nIl brano.\n\"Old Age\" venne scritta e registrata da Cobain in forma di demo nel 1991 durante le sessioni in studio per l'album \"Nevermind\".\nNel novembre 1992, le Hole incisero una versione acustica del brano, pubblicandola poi nell'aprile 1993 come B-side del loro singolo \"Beautiful Son\", e all'epoca, questa versione del pezzo era l'unica conosciuta dal grande pubblico poich\u00e9 la versione dei Nirvana era ancora inedita. Anche se la versione delle Hole di \"Old Age\" mantiene la melodia e la struttura dell'originale di Cobain, il testo venne completamente riscritto da Courtney Love. Un'altra versione del brano ad opera delle Hole, con parole del testo alternative, fu registrata per una sessione radiofonica nel marzo 1993.\nNell'ottobre 1993, mentre stavano lavorando al disco \"Live Through This\", le Hole incisero una versione pi\u00f9 rifinita di \"Old Age\", con nuove leggere modifiche al testo, finale differente, e un interludio con l'accompagnamento di un organo, che per\u00f2 non venne inclusa nell'album. L'interludio, tuttavia, venne recuperato aggiungendolo all'inizio della traccia \"Credit in the Straight World\", inclusa in \"Live Through This\". Una versione completa della canzone, interludio compreso, venne successivamente pubblicata come B-side del singolo \"Violet\" nel 1995, ed ancora nel 1997 sulla compilation \"My Body, the Hand Grenade\".\nNel 1997, Courtney Love discusse del brano nel corso di un'intervista concessa a \"Melody Maker\", rivelando che \"Old Age\" era \"in parte la composizione di qualcun altro\", anche se non specific\u00f2 di chi stesse parlando. Il 14 febbraio 1995, le Hole suonarono il brano a \"MTV Unplugged\".\nA dispetto del fatto che la versione delle Hole sia un palese adattamento della composizione di Cobain, il registro BMI indica come autrice unica del brano Courtney Love. Nel 1998, in un articolo pubblicato sulla rivista \"The Stranger\", il bassista dei Nirvana Krist Novoselic rivel\u00f2 che \"Old Age\" era stata originariamente scritta da Kurt Cobain, ed incisa dal gruppo come nastro demo. Successivamente, Cobain regal\u00f2 la canzone alla moglie perch\u00e9 la completasse ed incidesse con le Hole.\nFu solo nel 2004 che una versione in studio di \"Old Age\" nell'interpretazione dei Nirvana venne resa pubblica grazie all'inclusione nel cofanetto antologico \"With the Lights Out\". Altra versione incisa dai Nirvana venne inserita nella versione deluxe 20th Anniversary dell'album \"Nevermind\" uscita nel 2011."}
{"id": "5319809", "revid": "1982", "url": "https://it.wikipedia.org/wiki?curid=5319809", "title": "Madre dei Gracchi", "text": ""}
{"id": "5319812", "revid": "765341", "url": "https://it.wikipedia.org/wiki?curid=5319812", "title": "Franco Lastraioli", "text": "Nel 1961 \u00e8 stato tra i fondatori del \"Gruppo dei 9\" di Firenze e poi ha fatto parte del \"Gruppo Settanta\". Ha insegnato al Liceo Artistico Firenze I e all'Accademia di Belle Arti di Firenze. \nDal 1957 ha iniziato un'intensa attivit\u00e0 espositiva in tutta Italia ed all'estero con mostre personali e partecipazione ad importanti collettive. \nNumerosi i premi e i riconoscimenti, tra cui il Premio del Fiorino di Palazzo Strozzi a Firenze nel 1966.\nSue opere si trovano in collezioni private e pubbliche, tra cui: Galleria d'Arte Moderna di Palazzo Pitti a Firenze, Torino, Matera, Vinci, il MAGI '900 di Pieve di Cento (BO), Regione Toscana Palazzo Panciatichi a Firenze dove ha allestito una mostra personale nel luglio 2004."}
{"id": "5319828", "revid": "599013", "url": "https://it.wikipedia.org/wiki?curid=5319828", "title": "Zlatko Boli\u0107", "text": ""}
{"id": "5319830", "revid": "287204", "url": "https://it.wikipedia.org/wiki?curid=5319830", "title": "Zlatko Bolic", "text": ""}
{"id": "5319831", "revid": "767487", "url": "https://it.wikipedia.org/wiki?curid=5319831", "title": "Roma drogata la polizia non pu\u00f2 intervenire", "text": "Roma drogata la polizia non pu\u00f2 intervenire \u00e8 un film del 1975 diretto da Lucio Marcaccini.\nTrama.\nRoma. Il commissario De Stefani vuole fare luce su un grosso giro di droga spacciata in citt\u00e0. Decide quindi di seguire i movimenti d'uno studente, fidanzato della figlia d'una ricca famiglia romana che ha appena subito un furto in casa: il commissario pensa infatti che il furto sia da collegare allo spaccio di droga. Quand'\u00e8 sul punto di scoprire chi sta dietro, la questione si complica.\nDistribuzione.\nIl film \u00e8 stato distribuito nel circuito cinematografico italiano il 18 dicembre del 1975.\nIn seguito \u00e8 stato distribuito in due diverse versioni DVD per il mercato home-video negli anni 2000. La prima per la casa Hobby &amp; Work; la seconda - nettamente migliore - per la Rarovideo.\nColonna sonora.\nLe musiche del film sono opera di Albert Verrecchia; alle percussioni Tony Esposito. Il brano sui titoli di testa, intitolato \"We've got a Lord\" \u00e8 cantato da Sammy Barbot. Anche Edda Dell'Orso (vocalist dei temi di Ennio Morricone) ha cantato alcuni brani della pellicola."}
{"id": "5319832", "revid": "869710", "url": "https://it.wikipedia.org/wiki?curid=5319832", "title": "Perdita dell'udito", "text": ""}
{"id": "5319833", "revid": "110157", "url": "https://it.wikipedia.org/wiki?curid=5319833", "title": "Flea on the Honey (album)", "text": "Flea on the Honey \u00e8 il primo album dei Flea on the Honey, pubblicato dalla Delta Italiana nel 1971.\nTracce.\nBrani composti da Harold Stott, Mario Capuano e Giosy Capuano"}
{"id": "5319835", "revid": "122246", "url": "https://it.wikipedia.org/wiki?curid=5319835", "title": "Sepolcro di Matteo Ferrillo", "text": "Il sepolcro di Matteo Ferrillo \u00e8 un monumento funebre custodito all'interno del chiostro minore del convento di Santa Maria la Nova, presso l'omonima chiesa di Napoli. Secondo alcune contestate teorie, il sepolcro potrebbe essere la tomba di Dracula.\nStoria e descrizione.\nIl sepolcro viene realizzato nel 1499 da Jacopo della Pila per ospitare le spoglie mortali di Matteo Ferrillo. Alla fine del XIX secolo un erede della famiglia Ferrillo chiede all'Intendenza di Provincia di poter spostare il sepolcro in una cappella, che avrebbe costruito a proprie spese, all'interno del cimitero di Poggioreale, ma il progetto non ha seguito.\nIl sepolcro si presenta inquadrato in un arco a scomparti con rosoni. Alla base reca un'iscrizione che cos\u00ec recita:\nNella parte centrale \u00e8 presente una lapide decorata con un bassorilievo raffigurante un drago, e, nella parte superiore, due mensole reggono una lastra su cui \u00e8 posta la statua del defunto; tra la lapide centrale e la lastra \u00e8 incisa la scritta:\nIl sepolcro si completa, nella parte superiore, con un bassorilievo tondo in marmo raffigurante la Madonna con il bambino Ges\u00f9.\nIpotesi sulla tomba.\nNel 2014 alcuni studiosi italiani, supportati da pareri di esperti dell'universit\u00e0 di Tallinn, suppongono che la tomba possa ospitare i resti di Vlad III di Valacchia, meglio conosciuto come Dracula: la loro ipotesi si basa sulle decorazioni presenti nello scomparto centrale, in particolar modo su un drago e su alcuni simboli di matrice egizia, mai visti su una tomba europea, come due sfingi contrapposte, emblema della citt\u00e0 di Tebe, dagli egizi chiamata \"Tepe\", che andrebbero ad alludere al vero nome del conte Vlad, ossia Dracula Tepes.\nGli studiosi suppongono che il conte non sarebbe morto in battaglia, ma sarebbe stato fatto prigioniero dai Turchi e in seguito riscattato dalla propria figlia, Maria Balsa, nel frattempo adottata da una famiglia di Napoli, citt\u00e0 dove si sarebbe rifugiata, per ordine del padre, per salvarsi dalla persecuzione turca. Maria Balsa avrebbe quindi portato in Italia il padre Vlad, e, alla morte di quest'ultimo, lo avrebbe fatto tumulare nella tomba del marito, Matteo Ferrillo.\nNei confronti di questa teoria e sull'autorevolezza degli studi effettuati si sono sollevati alcuni dubbi: non esisterebbe traccia di una figlia di Vlad, ma solo di figli maschi, mentre il soprannome \"Tepes\" non sarebbe riconducibile alla citt\u00e0 di Tebe, ma alla parola turca che significherebbe \"impalatore\", e, pertanto, non avrebbe senso il richiamo a tale epiteto infamante fatto incidere dalla figlia sulla tomba del padre. Inoltre, il drago rappresentato sulla lapide non richiamerebbe \"Dracula\", ma semplicemente lo stemma araldico della famiglia di Matteo Ferrillo sul quale campeggiava, appunto, un drago."}
{"id": "5319840", "revid": "224230", "url": "https://it.wikipedia.org/wiki?curid=5319840", "title": "Adam Remmele", "text": "Fu anche membro del parlamento regionale del Baden, membro del Reichstag, ministro e presidente dello Stato libero di Baden.\nBiografia.\nAdam Remmele, nato il 26 dicembre 1877 a Altneudorf (vicino a Heidelberg) e deceduto il 9 settembre 1951 a Friburgo era un politico della SPD (Partito Socialdemocratico di Germania), sindacalista, membro del parlamento regionale del Baden, membro del Reichtag, Ministro e Presidente dello Stato libero di Baden.\nVita e opera fino al 1918.\nAdam Remmele, figlio di un mugnaio, impar\u00f2 il mestiere del padre. Insieme a suo fratello pi\u00f9 giovane, Hermann - che divenne leader della KPD (partito comunista di Germania) dopo la Prima Guerra Mondiale - entr\u00f2 a far parte della SPD e dei sindacati nel 1894. Nel 1900 divenne presidente del Cartello Sindacale di Ludwigshafen (vicino a Mannheim) e dal 1903 responsabile dell'Ufficio di Collocamento in loco. Tra il 1906 ed il 1908 divenne Vicepresidente del Consiglio di Amministrazione dell'Unione dei Mugnai. A partire dal 1902 divenne anche funzionario della Federazione dell'Associazione dei Consumatori. Dal 1908 al 1918 fu redattore del giornale socialdemocratico Volksstimme (Voce del Popolo) a Mannheim. Dal 1911 fu anche membro del Consiglio Comunale.\nAttivit\u00e0 tra il 1918 e il 1933.\nDeputato.\nAdam Remmele partecip\u00f2 attivamente tra il 1918 ed il 1919 al movimento consigliare in Baden e divenne vicepresidente dell'Assemblea Nazionale di Baden nel 1919. Fino al 1927 fu membro del Parlamento regionale (Land Baden) e tra il 1928 e 1933 presenzi\u00f2 anche al Reichstag.\nMembro del governo.\nDa quello stesso anno ricopr\u00ec vari incarichi ministeriali nel governo regionale del Baden: dal 1919 al 1929 fu Ministro degli Interni, dal 1925 al 1926 anche Ministro della Cultura e dal 1929 fino al 1931 fu contemporaneamente in carica per la Cultura e la Giustizia. Negli anni 1922/23 e 1927/28 fu il Presidente della regione Baden e pertanto capo dei gabinetti Remmele I e Remmele II.\nCooperativa al consumo.\nNel 1925 Adam Remmele fu eletto nel Comitato dell'Unione Centrale dei Consumatori (Amburgo) e nel Comitato delle Societ\u00e0 Editrici delle Associazioni dei Consumatori. Nel 1932 divenne membro del Comitato Esecutivo dell'Unione Centrale delle Associazioni dei Consumatori, con sede ad Amburgo.\nPeriodo del nazionalsocialismo.\nDopo la presa di potere dei nazisti, Adam Remmele fu arrestato ad Amburgo il 3 maggio 1933. Inizialmente fu portato in un carcere locale, poi da l\u00ec, fu trasferito nella capitale del Baden, Karlsruhe, al fine di umiliarlo pubblicamente. Insieme ad altri esponenti politici dello Stato Socialdemocratico, Adam Remmele fu portato, prima di essere consegnato al campo di concentramento di Kislau, in una vettura della polizia aperta attraverso il Centro della Citt\u00e0, passando davanti al Parlamento e al Dipartimento di Stato, in modo da ridicolizzarlo davanti ai sostenitori del Nazismo.\nAl contrario di molti altri socialdemocratici che furono rilasciati in tempi relativamente brevi, Adam Remmele rest\u00f2 nel campo di concentramento fino al 1934. Dopo la sua liberazione visse come uomo d'affari autonomo ad Amburgo. In relazione all'attentato fallito contro Hitler del 20 luglio 1944 fu nuovamente arrestato per qualche tempo nell'ambito dell'Azione Gitter nel luglio 1944.\nAttivit\u00e0 nel Dopoguerra.\nA partire dal 1945 Adam Remmele s\u00ec impegn\u00f2 per la ricostruzione della cooperativa dei consumatori. Inizialmente rappresent\u00f2 la cooperativa dei consumatori nel Ministero Centrale dell'Economia nella Zona Britannica ed il relativo Consiglio Consultivo per le Cooperative.\nIl giorno della Cooperativa del Consumo, il 26/27 marzo 1947 ad Amburgo, fu eletto membro a tempo pieno del Consiglio dell'Unione Centrale delle Cooperative tedesche del Consumo e del Consiglio di Amministrazione della Societ\u00e0 per gli Acquisti all'Ingrosso per le Cooperative al Consumo Tedesche (GEG).\nIl 31 marzo 1949 si ritir\u00f2 in pensione. Negli anni 1948 e 1949 rappresent\u00f2 il Partito Socialdemocratico (SPD) nel Consiglio Economico delle Zone Occidentali a Francoforte. Nel 1946 l'Universit\u00e0 di Friburgo gli confer\u00ec nuovamente il titolo di Dr. Med. Hc, che gli era stato tolto nel 1935.\nNell'anno 1948 fu nominato cittadino onorario di Karlsruhe. Adam Remmele visse dal 1949 fino alla fine dei suoi giorni, pensionato, a Friburgo.\nLetteratura.\n\"Adam Remmele. Ein Leben f\u00fcr die soziale Demokratie.\" di G\u00fcnter Wimmer Regionalkultur, Ubstadt-Weiher 2009, "}
{"id": "5319847", "revid": "599013", "url": "https://it.wikipedia.org/wiki?curid=5319847", "title": "Eyre Sealy", "text": "Carriera.\nHa allenato due volte la Nazionale del suo Paese, tra il 1998 e il 2000 e tra il 2007 e il 2008."}
{"id": "5319849", "revid": "110157", "url": "https://it.wikipedia.org/wiki?curid=5319849", "title": "Etna (album)", "text": "Etna \u00e8 un album dell'omonimo gruppo musicale, pubblicato dalla Catoca Records nel 1975. "}
{"id": "5319868", "revid": "1543377", "url": "https://it.wikipedia.org/wiki?curid=5319868", "title": "Smoke and Mirrors (Imagine Dragons)", "text": "Smoke and Mirrors (reso graficamente Smoke + Mirrors) \u00e8 il secondo album in studio del gruppo musicale statunitense Imagine Dragons, pubblicato il 17 febbraio 2015.\nTracce.\nTesti e musiche degli Imagine Dragons, eccetto dove indicato."}
{"id": "5319869", "revid": "1543377", "url": "https://it.wikipedia.org/wiki?curid=5319869", "title": "Keith Griffith", "text": "Carriera.\nHa allenato due volte la Nazionale del suo paese, tra il 1994 e il 1996 e tra il 2002 e il 2003. Dal 2011 \u00e8 il direttore tecnico della Nazionale di calcio delle Isole Vergini Americane."}
{"id": "5319894", "revid": "945903", "url": "https://it.wikipedia.org/wiki?curid=5319894", "title": "Red tape machine", "text": ""}
{"id": "5319899", "revid": "921573", "url": "https://it.wikipedia.org/wiki?curid=5319899", "title": "Gigi Hadid", "text": "Biografia.\nGigi Hadid \u00e8 nata il 23 aprile 1995 a Los Angeles, in California. Figlia dell'operatore immobiliare palestinese Mohamed Hadid e dell'ex modella olandese Yolanda Foster, Gigi ha una sorella minore, Bella Hadid, e un fratello minore, Anwar Hadid, entrambi modelli. Ha anche due sorelle maggiori, Marielle e Alana, dal lato paterno. Diplomatasi nel 2012 al liceo di Malib\u00f9, si \u00e8 successivamente trasferita a New York per dedicarsi agli studi e alla carriera da modella.\nLa sua carriera da modella inizia nel 2011, quando firma un contratto con la IMG Models. Nel 2012 viene scelta come testimonial di Guess?, con la quale collabora ancora. Nel febbraio 2014 fa il suo debutto in passerella alla \"New York fashion week\" sfilando per Desigual. \u00c8 apparsa nei videoclip di \"Surfboard\", del cantante australiano Cody Simpson, e \"Simplethings\" del cantante Miguel. Nello stesso anno appare al fianco di Patrick Schwarzenegger nella nuova campagna Eyewear autunno / inverno dello stilista Tom Ford. Appare sulla rivista Sports Illustrated Swimsuit Issue nel 2014 e 2015.\nNel 2014 partecipa alla \"Paris Fashion Week\" sfilando per Jean Paul Gaultier, Sonia Rykiel e Chanel. Nel 2015 fa il suo debutto sul Calendario Pirelli. Nel mese di gennaio viene scelta come uno dei volti Maybelline, e successivamente prende parte alle sfilate autunno/inverno 2015 sfilando per Marc Jacobs, Chanel, Jean Paul Gaultier, Tommy Hilfiger, Michael Kors, Jeremy Scott, Tom Ford, Anna Sui, Dolce &amp; Gabbana, Moschino, Max Mara, Emilio Pucci, Balmain e H&amp;M. Nel mese di maggio \u00e8 sulla cover dell'edizione australiana di \"Vogue\", ed appare nel cast del videoclip \"Bad Blood\", della cantante Taylor Swift, una delle sue pi\u00f9 care amiche, dove interpreta \"Slay-Z\". Inoltre \u00e8 protagonista delle campagne pubblicitarie autunno/inverno di Balmain, Max Mara e Topshop. Nel mese di agosto 2015 appare nel videoclip di Calvin Harris e dei Disciples \"How Deep Is Your Love\", mentre nel mese di novembre parteciper\u00e0 per la prima volta all'annuale \"Victoria's Secret Fashion Show\" e appare sulla cover dell'edizione olandese di \"Vogue\". Inoltre ha partecipato al video del suo ex Cody Simpson, ed ha diretto il video di \"Cake by the Ocean\" cantata dai DNCE, band di cui faceva parte il suo ex ragazzo Joe Jonas. \nNel gennaio 2016 debutta sulla cover di \"Vogue British\" e diventa testimonial delle campagne pubblicitarie primavera/estate di \"Stuart Weitzman\", insieme a Lily Aldridge e Joan Smalls, realizzata da Mario Testino, e di quella di Versace, accanto a Natasha Poly e Raquel Zimmermann. Prende parte al videoclip del singolo \"Pillowtalk\" del cantante Zayn con il quale ha successivamente intrapreso una relazione sentimentale. Ad inizio 2016 sfila alla \"Milano Fashion Week\" aprendo la sfilata di Versace, mentre nel marzo dello stesso anno partecipa alla sfilata di Balmain Paris.\nA maggio 2016 vince gli MTV Awards nella categoria \"Best Look\". Nell'agosto dello stesso anno viene inserita dalla rivista \"Forbes\" al quarto posto fra le modelle pi\u00f9 pagate, con un guadagno di 9 milioni di dollari, ex aequo con la modella Rosie Huntington-Whiteley. Nel novembre dello stesso anno partecipa per la seconda volta al Victoria's Secret Fashion Show che ha avuto luogo a Parigi, Francia.\nNel 2017, oltre a rinnovare i contratti per le fragranze di Versace, Tom Ford e Tommy Hilfiger, \u00e8 protagonista di molte campagne pubblicitarie primavera/estate, come quelle di Dsquared2, Max Mara, Moschino e Fendi, quest'ultime due accanto alla sorella Bella Hadid. Nel mese di novembre avrebbe dovuto prendere parte al suo terzo Victoria's Secret Fashion Show ma non le viene concesso il visto per la Cina, location scelta per lo show, dovendo rinunciare alla sfilata. Nello stesso mese viene eletta dalla rivista \"Forbes\" la quinta modella pi\u00f9 pagata, con un guadagno di 9.5 milioni di dollari, ex aequo con la modella Rosie Huntington-Whiteley.\nL'anno successivo scende al settimo posto, mantenendo invariato il guadagno di 9.5 milioni di dollari. Nell'agosto del 2018, in qualit\u00e0 di ambasciatrice Unicef, si reca nel campo profughi di Jamtoli, in Bangladesh, dove risiedono 45.000 rifugiati in fuga dalle persecuzioni. Nel 2019 appare per la seconda volta sul Calendario Pirelli. Nel 2020 \u00e8 tra le protagoniste della campagna primavera/estate di Max Mara, realizzata da Steven Meisel.\nVita privata.\nGigi ha rivelato nel 2014 che le \u00e8 stata diagnosticata la tiroidite di Hashimoto. Un tale Vitalii Sediuk ha aggredito fisicamente Gigi Hadid nel 2016, e la modella \u00e8 stata elogiata per come si \u00e8 difesa dal suo attacco. Nel gennaio 2017, dopo il \"divieto musulmano\" di Donald Trump, Gigi e sua sorella, Bella, si unirono alle proteste a New York City. Sempre nel 2017 Gigi ha tentato di recarsi in Cina per partecipare al Victoria's Secret Fashion Show 2017, ma ha avuto delle complicazioni dopo che il suo visto \u00e8 stato revocato per accuse \"di razzismo\" nei confronti del Buddha.\nLa Hadid ha iniziato a frequentare il cantante inglese Zayn Malik alla fine del 2015. \u00c8 apparsa nel video musicale di Malik per \"Pillowtalk\"; i due si sono lasciati nel novembre 2018, dopo tre anni di fidanzamento, per poi ritornare insieme nel dicembre 2019. La coppia ha rivelato di essere in attesa della loro prima figlia nel 2020. La bambina, di nome Khai, \u00e8 nata il 19 settembre 2020 in Pennsylvania. La coppia si separa nuovamente nell\u2019ottobre 2021, dopo che Yolanda Hadid, la madre di lei, accusa il cantante di averla aggredita verbalmente e fisicamente durante un litigio."}
{"id": "5319901", "revid": "446353", "url": "https://it.wikipedia.org/wiki?curid=5319901", "title": "Overseas Editions", "text": "Overseas Editions durante la seconda guerra mondiale \u00e8 stato un ente senza scopo di lucro creato dal The Council on Books in Wartime, una organizzazione di editori, bibliotecari e librai fondata nella primavera del 1942. Consapevoli dell'importanza della scrittura e delle idee, i membri del consiglio decisero di utilizzare i libri come \"armi nella guerra delle idee\".\nDue le strutture nate dal Consiglio, la \"Overseas Editions, Inc.\" il cui scopo era fornire ai civili dei paesi precedentemente occupati dalle forze dell'Asse dei libri relativi alla democrazia e gli Stati Uniti e la \"Armed Services Editions\" orientata al morale delle truppe.\n\"Overseas Editions, Inc.\" tra il febbraio ed il novembre 1945 ha pubblicato 36 titoli in diverse lingue, 22 in inglese, 22 in francese, 23 in tedesco e 5 in italiano per un totale di 72 edizioni e 3636074 libri pubblicati.\nAl termine delle attivit\u00e0 del Consiglio gli archivi furono depositati presso l'Universit\u00e0 di Princeton. Nel gennaio 1992 sono stati trasferiti nella collezione Firestone, sempre nell'ambito della biblioteca dell'Universit\u00e0 di Princeton."}
{"id": "5319904", "revid": "1318658", "url": "https://it.wikipedia.org/wiki?curid=5319904", "title": "Discografia delle Momoiro Clover Z", "text": "La discografia delle Momoiro Clover Z, gruppo idol giapponese formato dall'agenzia Stardust Promotion nel 2008, comprende 4 album in studio, 2 raccolta di lati B, 19 singoli (di cui 2 pubblicati nel periodo indie e 1 pubblicato sotto il nome di Momoclo Tei Ichimon), 34 album video e 35 video musicali."}
{"id": "5319923", "revid": "3115", "url": "https://it.wikipedia.org/wiki?curid=5319923", "title": "Andrea Laiolo", "text": "La poesia.\nPartito da un confronto serrato con le pi\u00f9 svariate forme metriche della tradizione e da quello con le poetiche del Novecento, considerate per\u00f2 alla luce della poesia pi\u00f9 antica, e in particolare di quella medievale e umanistico-rinascimentale, Laiolo approda a uno stile di vitale e dinamico classicismo (\"Punctus contra punctum\" e \"I sedici soffi del martello\"), dove il linguaggio poetico comporta uno spettro ampio di registri espressivi, da quello lirico-elegiaco a quello comico-satirico (\"L'aranceto nel marmo) \"per culminare in quello mitico-amoroso (\"L'avvento della perfetta pantera)\", la cui tensione si risolve serenamente in una sintesi erotico-spirituale (\"La neve blu\"). Se La citt\u00e0 della Festa \u2013 icona senese \u00e8 l\u2019omaggio, due secoli dopo Vittorio Alfieri, di un altro astigiano alla citt\u00e0 toscana, in una immersione carnale e spirituale dentro architetture, luci e colori sacri e profani, con il \u201ccarme nautico\u201d La Bellezza la ricerca del poeta giunge a un punto di svolta, trasponendo, come scrive Mario Marchisio \u201cin versi e in narrazione autobiografica la sua dialettica antimaterialistica\u201d. L\u2019ampia raccolta Aurea Ora, crogiuolo di forme e temi, porta invece a compimento la colonna portante dell\u2019autocoscienza divina dell\u2019io. \nIl teatro.\nLa concezione teatrale di Laiolo prende le mosse dalle idee di Antonin Artaud. Per Laiolo infatti il teatro deve contemplare la ritualit\u00e0, il mito, l'universo archetipico, la dimensione catartica (forte \u00e8 l'influenza di Carl Gustave Jung) e si basa su una intima relazione fra drammaturgia e scena. La sua scrittura \u00e8 plasmata sulle caratteristiche di un attore destinatario.\nCon Le intronate Laiolo unisce quattro monologhi e un prologo a formare una sorta di commedia per \u201cgiullara sola\u201d. Donna a-gogna \u00e8 a sua volta un monologo ma concepito come un \u2018canovaccio letterario\u2019; mentre col poema drammatico La duplice stanza del seno, riduzione e versione ritmica italiana di Penthesilea di H. von Kleist, il poeta si cimenta con l\u2019elemento tragico.\nOpere.\nPoesia.\n- \"Punctus contra punctum\", Edizioni dell'Orso, 2004 ISBN 88-7694-759-0.\n\"- \"I sedici soffi del martello\", \"Edizioni dell'Orso, 2007 ISBN 978-88-6274-005-0\".\"\n- \"L'avvento della perfetta pantera\", Edizioni dell'Orso, 2009 ISBN 978-88-6274-156-9.\n- \"L'aranceto nel marmo\", Edizioni Joker, 2011 ISBN 978-88-7536-281-2.\n- \"La neve blu\", Achille e La Tartaruga, 2012 ISBN 978-88-96558-12-6.\n- \"La citt\u00e0 della festa-icona senese\", Achille e La Tartaruga, 2016.\n- \"La Bellezza. Carme nautico\", con una Nota di Mario Marchisio, Edizioni Aurora Boreale, 2017.\n- \"Le parole festive\" (con Max Ponte), Granchiofarfalla, 2019.\n- \"Aurea ora\", con un'Introduzione e un saggio di Mario Marchisio, Bertoni Editore, 2021.\nTeatro.\n- con Donatella Lessio, \"Le \"Intronate. Parlate per giullara sola\", \"Edizioni Joker, 2008 ISBN 978-88-7536-181-5.\n- \"Donna a-gogna\" in AA.VV. Teatro aperto, Edizioni Joker, 2012 ISBN 978-88-7536-307-9.\n- \"La duplice stanza del seno\". Riduzione e versione ritmica italiana di \"Penthesilea\" di H. von Kleist, Edizioni Joker, 2013 ISBN 978-88-7536-323-9.\nCuratele.\n- Vittorio Alfieri, \"La virt\u00f9 sconosciuta\", Edizioni Paginauno (a cura di Max Ponte e Andrea Laiolo), 2019."}
{"id": "5319924", "revid": "767487", "url": "https://it.wikipedia.org/wiki?curid=5319924", "title": "Albin Planinc", "text": "Principali risultati.\nVinse il campionato junores della Slovenia nel 1962, e il Campionato sloveno assoluto nel 1968 e 1971. Nel 1972 ottenne il titolo di Grande maestro.\nNel 1969, pressoch\u00e9 sconosciuto a livello internazionale e senza alcun titolo FIDE, vinse il fortissimo \"Vidmar Memorial\" di Lubiana, davanti a Gligori\u0107, Byrne e altri cinque Grandi Maestri.\nIl suo miglior risultato \u00e8 stato per\u00f2 il primo posto, alla pari con Petrosian, nel\ntorneo di Amsterdam 1973 (IBM), davanti tra gli altri a Lubomir Kavalek, Boris Spassky e L\u00e1szl\u00f3 Szab\u00f3.\nPartecip\u00f2 con la Jugoslavia alle Olimpiadi di Nizza 1974, realizzando (+9 \u20131 =5) in quarta scacchiera. Vinse la medaglia d'argento di squadra.\nAltri risultati di rilievo furono la vittoria nel torneo di Varna 1971, il secondo-terzo posto a Skopje 1978 e il secondo-terzo posto a \u0160tip nel 1979. In seguito abbandon\u00f2 le competizioni a causa di problemi di depressione. Trascorse gli ultimi anni della sua vita in una clinica di Lubiana.\nPlaninc era un giocatore con uno stile molto originale, con un grande talento combinativo. Nella \"Penguin Encyclopedia of Chess\" il grande maestro Raymond Keene scrive di lui: \"Predilige le varianti di apertura secondarie, alle quali infonde nuova vita con la sua grande inventiva\".\nEra uno specialista della variante di Arcangelo della Partita spagnola (1. e4 e5 2. Cf3 Cc6 3. Ab5 a6 4. Aa4 b5 5. Ab3 Ab7), con la quale ottenne numerose vittorie."}
{"id": "5319925", "revid": "154893", "url": "https://it.wikipedia.org/wiki?curid=5319925", "title": "Proteina legante il maltosio", "text": "La proteina legante il maltosio (PLM), conosciuta anche con l'abbreviazione inglese MBP (maltose binding protein), \u00e8 una proteina facente parte del sistema maltosio/maltodestrina dell'Escherichia coli, che \u00e8 responsabile per la diffusione ed l'efficiente catabolismo delle maltodestrine. Si tratta di un sistema di regolamentazione e di trasporto complesso che coinvolge molte proteine e complessi proteici. PLM ha una massa molecolare di circa 42,5 kilodalton.\nUsi.\nSviluppata negli anni '80, la PLM \u00e8 una delle pi\u00f9 note etichette proteiche espresse in microorganismi. La PLM pu\u00f2 essa stessa essere utilizzata come un'etichetta proteica di affinit\u00e0 per la purificazione di proteine ricombinanti. La proteina di fusione lega fortemente l'amilosio presente nelle colonne di separazione, mentre tutte le altre proteine fluiscono. La proteina fusa con la PLM pu\u00f2 essere in seguito eluita mediante passaggio di soluzioni di maltosio in colonna. Una volta che la proteina di fusione viene ottenuta in forma purificata, la proteina di interesse \u00e8 spesso scissa da proteina lega maltosio con una specifica proteasi. La proteina di interesse \u00e8 quindi separata dalla PLM scissa mediante cromatografia a scambio ionico.\nLa PLM di \"Escherichia coli\" \u00e8 inoltre impiegata per aumentare la solubilit\u00e0 di diverse proteine ricombinanti espresse in \"E. coli\". In questi sistemi, la proteina di interesse \u00e8 spesso espressa come proteina di fusione e agisce impedendo l'aggregazione della proteina di interesse. Il meccanismo con cui PLM aumenta la solubilit\u00e0 non \u00e8 ancora stato ben compreso."}
{"id": "5319932", "revid": "1714743", "url": "https://it.wikipedia.org/wiki?curid=5319932", "title": "Federico Casimiro del Palatinato-Zweibr\u00fccken-Landsberg", "text": "Vita.\nFederico Casimiro nacque a Zweibr\u00fccken nel 1585 come secondo figlio maschio di Giovanni I del Palatinato-Zweibr\u00fccken e Maddalena di J\u00fclich-Kleve-Berg. Dopo la morte di suo padre nel 1604, Federico Casimiro ed i suoi fratelli divisero i suoi territori: il maggiore, Giovanni, eredit\u00f2 il Palatinato-Zweibr\u00fccken, Federico Casimiro ricevette i territori attorno a Landsberg in Alsazia, mentre la sede di Kleeburg and\u00f2 al figlio pi\u00f9 giovane, Giovanni Casimiro. Mor\u00ec a Montfort-en-Auxois nel 1645 e fu sepolto nella Alexanderkirche a Zweibr\u00fccken.\nMatrimonio.\nFederico Casimiro spos\u00f2 la contessa Emilia Anversiana di Nassau (9 dicembre 1581 \u2013 28 settembre 1657), figlia di Guglielmo il Taciturno, il 4 luglio 1616 ed ebbero tre figli:"}
{"id": "5319933", "revid": "991694", "url": "https://it.wikipedia.org/wiki?curid=5319933", "title": "San'a'", "text": ""}
