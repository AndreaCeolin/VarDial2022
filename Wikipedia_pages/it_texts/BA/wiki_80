{"id": "5469519", "revid": "640389", "url": "https://it.wikipedia.org/wiki?curid=5469519", "title": "Nazionale di cricket dell'Afghanistan", "text": "La nazionale di cricket dell'Afghanistan \u00e8 la selezione nazionale che rappresenta l'Afghanistan nel gioco del cricket.\nStoria.\nIl cricket \u00e8 diventato improvvisamente popolare in Afghanistan in seguito al rientro in patria di alcuni esuli che si erano stabiliti in Pakistan. La nazionale \u00e8 una tra quelle che maggiormente hanno progredito i propri risultati negli ultimi anni. Nel 2015 per la prima volta ha ottenuto la qualificazione alla coppa del mondo ed \u00e8 stata inoltre vincitrice della ICC Intercontinental Cup nel 2010 e finalista in quella del 2013; nel 2018 ha vinto l'ICC World Cup Qualifier. Nel giugno 2017 l'ICC ha conferito all'Afghanistan il test status e nel dicembre dello stesso anno \u00e8 stato annunciato che il primo test si sarebbe svolto contro l'India. Il test si \u00e8 tenuto il 14 e il 15 giugno 2018 a Bangalore ed \u00e8 stato vinto dall'India per 1 innings e 262 runs."}
{"id": "5469520", "revid": "1543377", "url": "https://it.wikipedia.org/wiki?curid=5469520", "title": "Shaykh al-Tusi", "text": "Noto come Shaykh \u1e6c\u016bs\u012b, Ab\u016b Ja\u02bffar Mu\u1e25ammad ibn \u1e24asan \u1e6c\u016bs\u012b (in Farsi \u0627\u0628\u0648\u062c\u0639\u0641\u0631 \u0645\u062d\u0645\u062f \u0628\u0646 \u062d\u0633\u0646 \u062a\u0648\u0633\u06cc), era soprannominato \"Shaykh al-\u1e6c\u0101\u02beifa\" (in Arabo \u0634\u064a\u062e \u0627\u0644\u0637\u0627\u0626\u0641\u0629), che significa \"\"Shaykh\" della branca\" e fu un importante studioso musulmano imamita.\nFu autore di due dei quattro pi\u00f9 rilevanti saggi dello sciismo per quanto riguarda la \"scienza dei \"\u1e25ad\u012bth\"\": il \"Tahdh\u012bb al-a\u1e25k\u0101m\" e l\"'al-Istibs\u0101r\".\nBiografia.\nLo \"Shaykh\" al-\u1e6c\u016bs\u012b crebbe a \u1e6c\u016bs, dove comp\u00ec i suoi studi. Nel 1018 lasci\u00f2 la sua citt\u00e0 natale per perfezionarsi a Baghdad. Qui studi\u00f2 sotto la guida di \"Shaykh\" al-Muf\u012bd, che mor\u00ec nel 1022/413 E. Lo studioso di maggior peso scientifico divenne allora lo \"Shar\u012bf\" al-Murta\u1e0d\u0101, che conserv\u00f2 il suo posto di eccellenza fino alla morte nel 1045/436 E. Lungo tutto questo periodo lo \"Shaykh\" al-\u1e6c\u016bs\u012b rimase assai vicino a \"Shar\u012bf\" al-Murta\u1e0d\u0101. La sua profonda dottrina lo rese il naturale successore del suo Maestro, e portavoce dei musulmani sciiti imamiti. Era tanto profonda la sua dottrina che il califfo abbaside al-Q\u0101dir frequentava le sue lezioni, tenendolo in grande considerazione.\nNegli anni finali della sua vita, la situazione politica a Baghdad e nei domini califfali era scossa da forti fermenti. I Selgiuchidi, fortemente anti-sciiti, acquistavano sempre pi\u00f9 peso nel mondo islamico califfale ai confini dei possedimenti Buwayhidi duodecimani, mentre a Baghdad si verificavano numerosi cruenti tumulti nella capitale tra sunniti e sciiti. Nel 1055/447 E. - dopo l'episodio del filo-fatimide al-Bas\u0101s\u012br\u012b - il Sultano selgiuchide \u1e6coghril Beg entr\u00f2 con le sue truppe a Baghdad, mettendo fine della \"tutela\" buwayhide e riaffermando il sunnismo. Profittando del cambiato quadro politico, una coalizione anti-sciita guidata dai tradizionalisti hanbaliti saccheggi\u00f2 i quartieri del Karkh e di B\u0101b al-\u1e6c\u0101q.\nLa casa di al-\u1e6c\u016bs\u012b e la sua biblioteca furono messe a fuoco.\nTrasferimento a Najaf e morte.\nLo \"Shaykh\" al-\u1e6c\u016bs\u012b, capendo i pericoli di rimanere a Baghdad, lasci\u00f2 la citt\u00e0 e si diresse ad al-Najaf. Al-Najaf, la citt\u00e0 in cui il califfo e primo Imam degli sciiti, \u02bfAl\u012b b. Ab\u012b \u1e6c\u0101lib \u00e8 inumato, \u00e8 sempre stata un importante centro dello sciismo. Tuttavia fu l'arrivo dello \"Shaykh\" al-\u1e6c\u016bs\u012b a far guadagnare a Najaf la centralit\u00e0 assoluta agli occhi di tutti gli sciiti, grazie anche al fatto che, con lo \"Shaykh\" al-\u1e6c\u016bs\u012b, essa diventava il pi\u00f9 importante centro di studi sullo sciismo: caratteristica questa conservatasi nei secoli e tuttora incontestata realt\u00e0.\nQui rimase fino alla morte, continuando a insegnare a una limitata cerchia di studenti, tra cui suo figlio Ab\u016b \u02bfAl\u012b al-\u1e24asan, che gli succedette. Meritevoli anche di menzione sono Sulaym\u0101n al-\u1e62ahrasht\u012b, al-\u1e24asan b. al-\u1e24usayn b. B\u0101bawayh (nipote di Ibn B\u0101bawayh, detto al-\u1e62ad\u016bq), Is\u1e25\u0101q b. Mu\u1e25ammad al-Qumm\u012b (nipote di al-\u1e62ad\u016bq), Shahr\u0101sh\u016bb al-M\u0101zandar\u0101n\u012b (nonno del famoso autore delle \"Man\u0101qib \u0100l Ab\u012b \u1e6c\u0101lib\") e anche al-Fatt\u0101l al-N\u012bsh\u0101b\u016br\u012b.\nLo \"Shaykh\" al-\u1e6c\u016bs\u012b mor\u00ec a Najaf il 22\u00ba giorno di Muharram dell'anno 460 E., equivalente al 2 dicembre 1067. Il suo corpo fu inumato nella sua stessa casa, che divenne moschea, secondo il suo desiderio. A lui succedette il figlio al-\u1e24asan, conosciuto come \"al-Muf\u012bd al-Th\u0101n\u012b\" (il \"secondo Muf\u012bd\"), anch'egli considerato uno tra gli studiosi sciiti di grande spicco.\nDottrina.\nDopo aver completato i propri studi preliminari, lasci\u00f2 nel 1017 il Khorasan - fondamentalmente sunnita-sciafeita e in buona parte controllato di fatto dal Ghaznavide Ma\u1e25m\u016bd - per raggiungere Baghdad, dove la \"Shi'a\" dominava grazie al patronato dei Buwayhidi. L\u00ec studi\u00f2 sotto la guida di Maestri imamiti, tra cui Ab\u016b l-\u1e24asan ibn Ab\u012b J\u016bd, A\u1e25mad b. Mu\u1e25ammad b. M\u016bs\u0101 al-A\u1e25w\u0101z\u012b, al-Ghad\u0101\u02beir\u012b, Ibn \u02bfAbd\u016bn e, in particolare, il grande decano dei razionalisti imamiti, permeato di principi mutaziliti: lo Shaykh al-Muf\u012bd, di cui divenne presto il pupillo malgrado l'et\u00e0 assai giovane.\nAlla morte dello Shaykh al-Muf\u012bd nel 1022, il suo discepolo al-Shar\u012bf al-Murta\u1e0d\u0101, detto \"\u02bfAlam al-Hud\u0101\", che aveva studiato anche sotto la guida del mutazilita \u02bfAbd al-Jabb\u0101r, assunse la leadership degli imamiti della capitale abbaside. Di conseguenza, \u1e6c\u016bs\u012b divenne il suo principale discepolo.\nStudiosi di rilievo, quali Shaykh al-Muf\u012bd, al-Naj\u0101sh\u012b, al-Kar\u0101jak\u012b e Ab\u016b Ya\u02bfl\u0101 al-Ja\u02bffar\u012b, erano ancora attivi a Baghdad, ma alla morte di al-Shar\u012bf al-Murta\u1e0d\u0101 nel 1044 egli ne fu il successore.\nA quel momento \u1e6c\u016bs\u012b aveva composto un gran numero di opere ed era riuscito a godere del sostegno dei governanti buwayhidi e dello stesso califfo abbaside al-Q\u0101\u02beim (1031-1075), che lo volle nominare alla principale cattedra di Teologia della capitale. Qui, profittando della amplissima disponibilit\u00e0 di opere contenute nelle grandi biblioteche imamite (quella \"D\u0101r al-\u02bfilm\" fondata da S\u0101b\u016br b. Ardash\u012br - vizir buwayhide nel 990 e, pi\u00f9 tardi dal 996 al 999 - e ricca di oltre libri) e quella dello Shar\u012bf al-Murta\u1e0d\u0101 (almeno lavori), \u1e6c\u016bs\u012b compose circa 50 libri e la sua abitazione, nel quartiere sciita del Karkh, divenne per oltre un decennio il centro intellettuale virtuale dell'imamismo.\nNel suo lavoro, \u1e6c\u016bs\u012b cerca di modificare le posizioni radicalmente razionaliste e pragmatiche del suo maestro Shar\u012bf al-Murta\u1e0d\u0101 (presenti gi\u00e0 \"in nuce\" nell'opera dello \"Shaykh\" al-Muf\u012bd): riabilitazione dei primi tradizionisti, convalida della validit\u00e0 delle tradizioni (\"\u02bfilm al-\u1e25ad\u012bth\") attestate da un singolo garante, purch\u00e9 queste siano trasmesse da fonti attendibili e attentamente studiate nel caso provenissero da garanti che professino dottrine \u201cdevianti\u201d.\nIn politica, servire un governo illegittimo (in questo caso, il califfato abbaside) in certe circostante \u00e8 \"desiderabile\", e la collaborazione con un potere che reclami che la sua autorit\u00e0 deriva dagli \"Im\u0101m nascosti\" (un chiaro riferimento ai Buwayhidi) pu\u00f2 essere commendevole ma, n\u00e9 in un caso, n\u00e9 nell'altro, \u00e8 strettamente obbligatorio (come apparentemente affermava Shar\u012bf al-Murta\u1e0d\u0101). Allo stesso tempo, \u1e6c\u016bs\u012b faceva costante ricorso all'argomentazione ragionata basata sull\"'ijtih\u0101d\" e tracci\u00f2 le prime considerazioni sulla nozione di \u201crappresentanza generale\u201d (\"al-niy\u0101ba al-\u02bf\u0101mma\") degli \"Im\u0101m nascosti\" affidata a giuristi-teologi che, se la necessit\u00e0 dovesse richiederlo, possono esercitare le prerogative tradizionalmente riservata agli \"Im\u0101m storici\".\nNel suo \"Fihrist\", \u1e6c\u016bs\u012b fornisce un elenco di 43 dei suoi lavori; pi\u00f9 avanti ne avrebbe indicati molti altri, vuoi dedicati all'esegesi coranica, al diritto islamico, agli \"u\u1e63\u016bl al-fiqh\" (fondamenti del diritto), al \"\u1e25ad\u012bth\", alla \"\u02bfilm al-rij\u0101l\", alla teologia, all'eresiografia, alle preghiere e alla misericordia dell'Im\u0101m, vuoi alla storiografia e alle risposte ai quesiti postigli dai suoi discepoli."}
{"id": "5469521", "revid": "110157", "url": "https://it.wikipedia.org/wiki?curid=5469521", "title": "Afghanistan Cricket Federation", "text": "La Afghanistan Cricket Federation (generalmente nota come Afghanistan Cricket Board) \u00e8 la federazione nazionale di cricket nell'Afghanistan.\nStoria.\nIl cricket \u00e8 stato importato in Afghanistan nel XIX secolo durante la prima guerra anglo-afghana dalle truppe britanniche. Nel corso degli anni molti afghani emigrarono in Pakistan appassionandosi alla disciplina e al momento del rientro in patria reintrodussero questo sport, fondando la federazione nazionale nel 1995. Negli anni seguenti tuttavia il regime talebano band\u00ec inizialmente il gioco, concedendo poi una dispensa nel 2000 e permettendo l'affiliazione della federazione all'International Cricket Council.\nVisti i grandi progressi della squadra nazionale, il 22 giugno 2017 l'ICC ha concesso alla federazione lo status di full member."}
{"id": "5469528", "revid": "287204", "url": "https://it.wikipedia.org/wiki?curid=5469528", "title": "Unione Sportiva Vezio Parducci Viareggio 1930-1931", "text": "Questa voce raccoglie le informazioni riguardanti l'Unione Sportiva Vezio Parducci Viareggio nelle competizioni ufficiali della stagione 1930-1931."}
{"id": "5469529", "revid": "709565", "url": "https://it.wikipedia.org/wiki?curid=5469529", "title": "Carton rapid race", "text": ""}
{"id": "5469531", "revid": "640389", "url": "https://it.wikipedia.org/wiki?curid=5469531", "title": "ICC Intercontinental Cup 2011-13", "text": "L'ICC Intercontinental Cup 2011-13 \u00e8 stata la sesta edizione del torneo mondiale di First Class cricket per nazioni prive del test status.. si \u00e8 disputata dal 21 giugno 2011 al 14 dicembre 2013. Al torneo hanno preso parte otto squadre ella vittoria finale \u00e8 andata per la quarta volta alla selezione irlandese, che ha sconfitto in finale quella afghana.\nFormula.\nNel girone all'italiana iniziale ogni squadra poteva conquistare i seguenti punti:"}
{"id": "5469545", "revid": "73031345", "url": "https://it.wikipedia.org/wiki?curid=5469545", "title": "Diritto giustinianeo", "text": ""}
{"id": "5469553", "revid": "838137", "url": "https://it.wikipedia.org/wiki?curid=5469553", "title": "Nazionale di cricket del Canada", "text": "La nazionale di cricket del Canada \u00e8 la selezione nazionale che rappresentalo stato del Canada nel gioco del cricket.\nStoria.\nLa nazionale canadese \u00e8 una delle prime squadre nazionali ad essere stata costituita, la sua prima apparizione risale addirittura ad un match del 1844 contro gli USA.\nLa federazione nazionale \u00e8 uno dei pi\u00f9 antichi soci dell'International Cricket Council essendo affiliata dal 1968. Il Canada ha debuttato in Coppa del Mondo fin dalla seconda edizione nel 1979 (qualificandosi tramite l'ICC Trophy 1979, in cui arriv\u00f2 in finale) ed in seguito ha partecipato in altre tre occasioni tra il 2003 ed il 2011 senza per mai superare il primo turno.\nNella World Cricket League ha militato nella prima divisione dal 2007 ma nel 2015 \u00e8 stata retrocessa per la prima volta in Division Two. Prende parte stabilmente anche all'ICC Intercontinental Cup dove ha colto due secondi posti nel 2004 e nel 2007.\nA livello continentale ha vinto per quattro volte il Campionato Americano di cricket."}
{"id": "5469557", "revid": "287204", "url": "https://it.wikipedia.org/wiki?curid=5469557", "title": "Campionato Italiano di Seconda Categoria 1909", "text": "Il Campionato Italiano di Seconda Categoria 1909 fu, assieme al corrispettivo Campionato Federale, il settimo campionato di calcio italiano per seconde squadre dei club maggiori, presenti gi\u00e0 nel campionato di Prima Categoria, a venir disputato in Italia. Esso era integrato con alcune squadre titolari minori.\nIl campionato riserve.\nCome accaduto per la Prima Categoria, anche in questa stagione continu\u00f2 la scissione del campionato riserve in due tornei a seconda dell'ammissibilit\u00e0 dell'elemento estero. Differentemente dall'anno precedente e dallo stesso campionato maggiore di quest'annata per\u00f2, nessuna delle due Seconde categorie del 1909 perse di rappresentativit\u00e0 sportiva, non subendo particolari boicottaggi se non quello dell' per coerenza al suo principio fondativo.\nIl Campionato Italiano assegnava il titolo nazionale di Seconda Categoria, mentre quello Federale il meno prestigioso titolo di Campione FIF.\nFormula.\nIl campionato italiano era cocepito su un turno eliminatorio regionale, cui doveva seguire la fase a eliminazione diretta nazionale quadrangolare, con semifinali e finali. Il ritiro delle formazioni venete per evidente inferiorit\u00e0, lasci\u00f2 tuttavia l'organigramma monco.\nAvvenimenti.\nIl campionato italiano fu vinto dalle riserve della Pro Vercelli in finale contro le riserve del Milan. La finale fu segnata da polemiche riguardanti l'utilizzo di giocatori della prima squadra da ambedue le squadre. Nella prima partita, disputata a Vercelli e vinta dai rossoneri per 3-1, il Milan decise di utilizzare ben quattro giocatori della prima squadra, costringendo la Pro Vercelli a schierarne tre per equilibrare di nuovo la sfida; una settimana dopo, nella partita di ritorno disputata a Milano, la Pro Vercelli schier\u00f2 sei giocatori della prima squadra e si impose nettamente per 7-2: poco prima della partita di spareggio, il Milan annunci\u00f2 in un gesto di sportivit\u00e0 che in tale partita avrebbe schierato unicamente riserve, esortando la Pro Vercelli a fare lo stesso, ma i vercellesi scesero in campo con sette giocatori della prima squadra e si imposero nettamente per 6-1, vincendo il campionato. Con questa vittoria, risult\u00f2 che tutti i quattro campionati nazionali disputati in quell'anno erano stati vinti da squadre piemontesi: la Pro Vercelli aveva vinto il Campionato federale di Prima Categoria, la Juventus aveva vinto il Campionato italiano di Prima Categoria, il Piemonte aveva vinto il Campionato federale di Seconda Categoria, e la Pro Vercelli II aveva vinto il Campionato italiano di Seconda Categoria.\nPartecipanti.\nSi iscrissero:\nSquadre riserve\nSquadre titolari\nEliminatorie.\nPiemonte.\nGirone eliminatorio torinese.\nClassifica finale.\nLegenda:\nNote:\nLombardia.\nClassifica finale.\nLegenda:\nNote:\nLiguria.\nLegenda:\nNote:"}
{"id": "5469559", "revid": "110157", "url": "https://it.wikipedia.org/wiki?curid=5469559", "title": "Cricket Canada", "text": "La Cricket Canada \u00e8 la federazione nazionale di cricket del Canada.\nStoria.\nFondata nel 1892 \u00e8 una delle pi\u00f9 antiche federazioni del mondo. Si \u00e8 associata all'ICC nel 1968. Attualmente \u00e8 una delle federazioni pi\u00f9 influenti del continente americano, potendo contare su oltre 40.000 iscritti.\nOltre ad organizzare il campionato domestico organizza e gestisce il calendario della nazionale canadese."}
{"id": "5469565", "revid": "594360", "url": "https://it.wikipedia.org/wiki?curid=5469565", "title": "Virgin Snow", "text": ""}
{"id": "5469566", "revid": "752999", "url": "https://it.wikipedia.org/wiki?curid=5469566", "title": "Seconda Categoria 1909", "text": ""}
{"id": "5469567", "revid": "1305772", "url": "https://it.wikipedia.org/wiki?curid=5469567", "title": "Heal", "text": ""}
{"id": "5469568", "revid": "287204", "url": "https://it.wikipedia.org/wiki?curid=5469568", "title": "Heal (album)", "text": ""}
{"id": "5469569", "revid": "1305772", "url": "https://it.wikipedia.org/wiki?curid=5469569", "title": "Convolvulus scammonia", "text": "La scammonea (Convolvulus scammonia ) \u00e8 una pianta della famiglia delle Convolvulaceae, nativa dei paesi della parte orientale del bacino del Mediterraneo.\nDescrizione.\nSi tratta di una pianta perenne, con fiori simili a quelli di \"Convolvulus arvensis\", irregolari a forma di freccia e una spessa radice carnosa.\nDistribuzione e habitat.\nCresce in luoghi desolati e cespugliosi, dalla Siria a sud alla penisola di Crimea a nord, estendendosi verso ovest alle isole greche; assente in Nord Africa e in Italia.\nUsi terapeutici.\nIl succo essiccato, \"scammonia vergine\", ottenuto mediante incisione della radice vivente, veniva utilizzato in medicina come \"scammonium\", ma la qualit\u00e0 variabile del farmaco ha portato all'impiego di \"resina di scammonia\", che si ottiene dalla radice essiccata mediante infusione con alcol.\nIl principio attivo \u00e8 il glucoside scammonina o jalapina, C34H114O6. La dose di scammonium \u00e8 5-10 grani, e di resina 3-8 grani. Come certe altre resine, lo scammonio \u00e8 inerte fino a quando passa dallo stomaco al duodeno, dove incontra la bile, che produce una reazione chimica con taurocolato e glicocolato di sodio, il quale viene convertito in un potente lassativo. La sua azione \u00e8 essenzialmente quella di un idragogo, e si esercita sull'intera lunghezza del canale alimentare. Il farmaco non \u00e8 un colagogo, n\u00e9 influisce notevolmente sulla tunica muscolare dell'intestino, ma provoca un forte aumento della secrezione delle ghiandole intestinali. Agisce in circa quattro ore. In grandi dosi \u00e8 un irritante gastrointestinale violento. In armonia con l'affermazione che scammonia agisce solo dopo miscelazione con la bile, \u00e8 il fatto che l'iniezione ipodermica o endovenosa del farmaco non produce azione purgante, o qualsiasi altro risultato. Il farmaco \u00e8 un antielmintico attivo sia sui nematodi che sui cestodi. Non \u00e8 largamente utilizzato, ma \u00e8 molto efficace nel trattamento della stipsi grave, soprattutto nei bambini.\nIl farmacologo greco Dioscoride elenc\u00f2 gli ingredienti di un progetto chiamato \"vino abortivo\" - elleboro, schizzi di cetriolo e scammonia - ma non riusc\u00ec a fornire il modo preciso con cui dovevano essere dosati."}
{"id": "5469571", "revid": "1590", "url": "https://it.wikipedia.org/wiki?curid=5469571", "title": "Heavy Metal", "text": ""}
{"id": "5469575", "revid": "287204", "url": "https://it.wikipedia.org/wiki?curid=5469575", "title": "Heaven's Door (singolo)", "text": ""}
{"id": "5469576", "revid": "1305772", "url": "https://it.wikipedia.org/wiki?curid=5469576", "title": "Heaven's Door", "text": ""}
{"id": "5469579", "revid": "729019", "url": "https://it.wikipedia.org/wiki?curid=5469579", "title": "Edmondo Buccarelli", "text": "Biografia.\nNasce a Monteleone, oggi Vibo Valentia. Dopo aver conseguito il diploma di maturit\u00e0 classica, nel 1933 si arruola volontario nell'Arma dei Carabinieri e il 23 ottobre 1937 viene promosso vicebrigadiere.\nBen presto decide di lasciare il servizio nell'Arma per entrare nell'Accademia militare di Modena. In Accademia si distingue per le qualit\u00e0 militari dimostrate e per i risultati conseguiti; \u00e8 promosso sottotenente nel 1939 e, conclusa la scuola di specializzazione nel 1940, viene mobilitato nel 3\u00ba Reggimento Fanteria e destinato alla Compagnia mortai da 81. L'Italia, alleata della Germania, entra nel conflitto (10 giugno 1940), dichiarando guerra a Francia e Gran Bretagna. Edmondo parte il 28 settembre dello stesso anno per l'Albania \u201ccarico di entusiasmo e profondamente convinto di rendere un servizio utile alla propria patria\u201d. Cos\u00ec scrive alla famiglia per comunicare la notizia della partenza: \u201c\u2026 si parte sul serio. Ed era ora, viva Dio!\u201d. Ed ancora: \u201c\u2026 domani si salper\u00e0. Sono felice! Il mio spirito \u00e8 tutto preso dal futuro prossimo che spero sia quello che io sogno\u201d.\n\u00c8 sul monte Bodorosh che viene ferito mortalmente al petto dal fuoco nemico, dopo essersi lanciato in prima linea, munito solo di baionetta, per sostenere i suoi soldati. \u00c8 il 14 novembre del 1940. Solo il giorno prima aveva scritto alla famiglia su una cartolina militare inviata dal fronte: \u201cSto bene!\u201d."}
{"id": "5469580", "revid": "1728", "url": "https://it.wikipedia.org/wiki?curid=5469580", "title": "Tommaso Aloisio Juvarra", "text": ""}
{"id": "5469591", "revid": "88740", "url": "https://it.wikipedia.org/wiki?curid=5469591", "title": "Marketing di influenza", "text": "Il marketing di influenza (in inglese influencer marketing), \u00e8 un tipo di marketing in cui la concentrazione \u00e8 posta sulle persone influenti (\"influencer\") pi\u00f9 che sul mercato di riferimento nel suo complesso. \nL'industria del marketing di influenza \u00e8 cresciuta molto velocemente negli ultimi anni e nel 2017 il suo valore era stimato a livello mondiale a 1,07 miliardi di dollari.\nStoria.\nIl primo approccio alla teoria viene da un classico della comunicazione, come \"The People's Choice\" di Lazarsfeld e Katz, uno studio del 1940 sulla comunicazione politica che \u00e8 anche conosciuto come \"Multistep flow model\", in cui si afferma che la maggior parte delle persone sono influenzate da dicerie e opinion leader.\nEsistente da tempo, ha ricevuto un impulso dal Web 2.0 e dalla diffusione dei Social Networks, che ha allargato la categoria degli influencer, coinvolgendo ad es. anche i blogger.\nDescrizione.\n\u00c8 una forma di marketing basata su persone con influenza sui potenziali clienti. I contenuti degli influenzatori possono essere ricompresi nella pubblicit\u00e0 con testimonial dove gli influenzatori giocano il ruolo di potenziali consumatori oppure agiscono come fossero soggetti terzi rispetto agli altri soggetti in campo, ossia consumatori e produttori. L'influencer viene pagato dagli sponsor per portare avanti (normalmente con video, foto e post sui social network) una dissimulazione della pubblicit\u00e0 stessa, dove i prodotti compaiono all'interno di una recita continua che implicitamente ne suggerisce il loro utilizzo in uno stile di vita di successo senza che questo venga percepito come una reale pubblicit\u00e0 dal target influenzabile. Questo meccanismo ha potenziali di marketing enormi proprio perch\u00e9 raggira la barriera psicologica del consumatore (follower) che non percepisce pi\u00f9 quello che gli viene mostrato come in una pubblicit\u00e0 classica, dove invece avrebbe la piena consapevolezza che qualcuno sta cercando di indurlo a pensare, fare o comprare qualcosa, in quanto \u00e8 ormai assuefatto a tale meccanismo.\nIl ruolo nel marketing.\nL'influencer marketing non \u00e8 sinonimo del marketing basato sul passaparola, ma l'influenza pu\u00f2 essere trasmessa in questo modo. Quindi il \"passaparola\" \u00e8 una parte fondamentale della meccanica del Influencer Marketing. L'influencer marketing \u00e8 sempre pi\u00f9 praticato in ambito commerciale e si compone di quattro attivit\u00e0 principali:\nCi sono differenze sostanziali nella definizione di chi sia un influencer. Nel mondo anglosassone Peck definisce \"persone influenti\" come \"un certo numero di persone terze ed estranee rispetto all'azienda, che riescono a influenzare l'azienda e i suoi potenziali clienti\" Allo stesso modo, Brown e Hayes definiscono un influente come \"una terza parte d\u00e0 significativa decisione di acquisto del cliente, ma non si pu\u00f2 mai risponderne. \" avviso Keller e Berry che gli attivisti sono influenti e ben collegata, hanno un impatto, mente attiva e sono trendsetter, anche se questo insieme di attributi \u00e8 specificamente allineato ai mercati consumi.\nQuello che esattamente viene incluso nell'influencer marketing dipende dal contesto (B2C o B2B) e dal mezzo di trasmissione di influenza (online o offline, o entrambi). Ma sempre pi\u00f9 spesso avviene che le aziende siano disposte a identificare e interagire con persone influenti. Far convergere azioni di marketing focalizzate sugli influencer \u00e8 visto come un mezzo per amplificare i messaggi di marketing al fine di contrastare la crescente tendenza di potenziali clienti di ignorare il marketing.\nI margini di guadagno.\nIl marketing dell'influenza tende ad essere diviso in due sotto pratiche: marketing guadagnato deriva da relazioni non pagate o preesistenti con influenzatori o contenuti di terze parti che \u00e8 promosso dagli influenzatori per favorire la propria crescita sociale personale. Le campagne marketing di influenzatori a pagamento possono avere la forma di sponsorizzazione, pubblicit\u00e0 pre-roll o testimonial messaging e possono apparire in ogni momento nel contenuto. I bilanci variano molto e sono solitamente basati sulla portata del pubblico raggiunto.\nSecondo il Report 2019 dell\"'ONIM (Osservatorio Nazionale Influencer Marketing)\", il compenso medio per un post va tra i 300\u20ac e i 600\u20ac. Instagram e YouTube registrano collaborazioni anche sopra i 2.000\u20ac.\nPagine web a tema.\nCi sono moltissime pagine web che non sono connesse a una personalit\u00e0, sono invece riferite a \"pagine a tema\". Le compagnie che vogliono raggiungere un largo pubblico di consumatori senza pagare centinaia di migliaia di dollari hanno l'opzione di usare le pagine a tema. Le celebrit\u00e0 tendono a essere molto pi\u00f9 utili per attivit\u00e0 che hanno a che fare col marchio e revisione del marchio.\nGli influenzatori ingannevoli.\nInstagram nel 2017 ha ottenuto la chiusura di siti e applicazioni che fornivano servizi a pagamento ad account individuali per l'acquisto di seguaci, \"mi piace\", commenti e altro. A dispetto di queste chiusure, alcune applicazioni come ad esempio FollowerLiker, dimostrano che il fenomeno \u00e8 pressoch\u00e9 inarrestabile poich\u00e9 bandita un app o un sito, questi rinascono con altri nomi e vanno a sfruttare algoritmi vecchi o migliorativi che continuano a prosperare ignorando le azioni legali di Instagram. \nAlcuni ex-influencer hanno dichiarato apertamente di aver fatto ricorso a truffe ed escamotage come gruppi organizzati e software per manipolare artificialmente la popolarit\u00e0 della loro pagina svelando, da ex-insiders dell'ambiente, molti meccanismi illeciti e privi di etica con i quali \u00e8 possibile raggiungere questo risultato e soprattutto la necessit\u00e0 di continuare a farlo se non si vuole essere \"scavalcati\" da altri, rendendo di fatto altamente improbabile, se non impossibile, l'ascesa meritocratica.\nUn'agenzia di marketing ha recentemente condotto un esperimento per testare se gli account di influenzatori ingannevoli possano effettivamente ottenere dei profitti. La compagnia cre\u00f2 due account di influenzatori Instagram fittizi sviluppati completamente con seguaci, mi piace e commenti comprati e inseriti in campagne sulle piattaforme popolari del marketing degli influenzatori. L'agenzia ha pubblicato i propri esperimenti online con la spiegazione di ogni passo effettuato e di come i due account sono stati creati, successivamente i marchi li hanno sponsorizzati, dimostrando che i social network sono molto probabilmente ormai pieni di truffatori e contenuti ingannevoli. Questo porta a pensare che le masse svilupperanno assuefazione al meccanismo dell'influencing col crescere di questa consapevolezza.\nRegolamentazione e trasparenza.\nI contenuti degli influencer derivanti da pagamento in denaro, servizi o prodotti hanno l'obbligo di essere segnalati, cos\u00ec da non ingannare l'utente. L\u2019AGCM si \u00e8 mossa proprio per vigilare sul rispetto di una concorrenza sana e leale tra le aziende e di una adeguata tutela per i consumatori. I trasgressori rischiano sanzioni da un minimo di \u20ac 5.000 a un massimo di \u20ac 5.000.000. Il minimo pu\u00f2 arrivare a 50.000 se il messaggio pubblicitario ha l\u2019aggravante di non informare di possibili rischi per salute e sicurezza.\nL'influencer deve quindi inserire nei post disclaimer o utilizzare hashtag come #ad, #adv, #sponsored e simili, cos\u00ec da evidenziare in modo chiaro all'utente che il post in questione non \u00e8 spontaneo, ma realizzato tramite pagamento. "}
{"id": "5469594", "revid": "287204", "url": "https://it.wikipedia.org/wiki?curid=5469594", "title": "Her Husband's Wife (film 1916)", "text": ""}
{"id": "5469595", "revid": "481666", "url": "https://it.wikipedia.org/wiki?curid=5469595", "title": "Her Husband's Wife", "text": ""}
{"id": "5469599", "revid": "767487", "url": "https://it.wikipedia.org/wiki?curid=5469599", "title": "Nazionale di cricket della Scozia", "text": "La nazionale di cricket della Scozia \u00e8 la selezione nazionale che rappresenta la Scozia nel gioco del cricket. Attualmente \u00e8 una delle nazionali non \"test status\" pi\u00f9 forti del mondo.\nStoria.\nPrima dell'affiliazione all'ICC ad inizio anni '90 la squadra si costituiva solo occasionalmente per affrontare l'Inghilterra oppure altri full member in tour per il Regno Unito. La prima partita di cui si ha notizia risale addirittura al 1849 contro l'Inghilterra ma la vera attivit\u00e0 internazionale \u00e8 iniziata ne 1994.\nNel corso degli anni si \u00e8 aggiudicata l'ICC Intercontinental Cup (nel 2004, arrivando in finale anche nel 2010) ed \u00e8 stabilmente nella prima divisione della World Cricket League. Ha vinto anche due edizioni (2005 e 2014) dell'ICC World Cup Qualifier."}
{"id": "5469600", "revid": "486946", "url": "https://it.wikipedia.org/wiki?curid=5469600", "title": "Lista di servizi segreti", "text": ""}
{"id": "5469603", "revid": "110157", "url": "https://it.wikipedia.org/wiki?curid=5469603", "title": "Cricket Scotland", "text": "Cricket Scotland (precedentemente nota come Scottish Cricket Union) \u00e8 la federazione nazionale scozzese del gioco del cricket.\nStoria.\nFondata nel 1908, \u00e8 stata ammessa all'ICC nel 1994 e nel 2001 ha subito una profonda ristrutturazione (con conseguente cambio nell'attuale nome)."}
{"id": "5469604", "revid": "761672", "url": "https://it.wikipedia.org/wiki?curid=5469604", "title": "Ha-Mossad le-Modiin ule-Tafkidim Meyuhadim", "text": ""}
{"id": "5469605", "revid": "761672", "url": "https://it.wikipedia.org/wiki?curid=5469605", "title": "Sherut ha-Bitachon ha-Klali", "text": ""}
{"id": "5469606", "revid": "1149807", "url": "https://it.wikipedia.org/wiki?curid=5469606", "title": "Villa Gromo di Ternengo", "text": "Villa Gromo di Ternengo \u00e8 una villa storica che si trova a Robecco sul Naviglio (Milano).\nStoria.\nL'area dove attualmente sorge Villa Gromo di Ternengo era anticamente occupata da un fortilizio probabilmente di epoca altomedievale, fatto costruire dalla famiglia Pietrasanta che cre\u00f2 in essa uno dei primi avamposti fortificati dell'abitato di Robecco sul Naviglio, tra il Ticino ed il Naviglio Grande, reso navigabile gi\u00e0 a fine Duecento.\nDopp la caduta in disgrazia dei Pietrasanta, la propriet\u00e0 pass\u00f2 nel 1340 a Giovannolo Casati che ottenne da Filippo Maria Visconti il permesso di trasformare il borgo fortificato in villa gentilizia. La villa nelle sembianze attuali \u00e8 invece frutto di una serie di ristrutturazioni promosse a partire dal 1679 da Danese Casati, governatore di Milano, e dal di lui nipote Ferdinando Casati.\nDalla morte di quest'ultimo nel 1770, la villa non fu pi\u00f9 mutata nel suo aspetto esteriore ed inizi\u00f2 ad essere tramandata per via femminile dal momento che Ferdinando Casati, sposato con Giuseppa Aliprandi, aveva avuto unicamente una figlia femmina che era nata postuma alla sua morte.\nNell'Ottocento la villa ospit\u00f2 Cesare Pompeo Castelbarco, figlio di Maria Antonietta Litta Visconti Arese e di Carlo Ercole Castelbarco Visconti Simonetta, noto politico e compositore milanese. Pi\u00f9 tardi la figlia della coppia, Elena, spos\u00f2 il nobile genovese Lazzaro Negrotto Cambiaso che fu senatore del Regno d'Italia. La villa venne in seguito visitata anche da Gabriele D'Annunzio.\nLa struttura.\nLa villa ha la classica struttura a U delle ville di delizia lombarde. La campitura centrale della facciata, preceduta da una esedra, da un monumentale cancello (costruito all'epoca dei Negrotto) e un lungo cortile d'invito, \u00e8 aperta da un lungo portico a tre archi su colonne binate; sopra il piano nobile si trova un attico raccordato da triangoli mistilinei. La facciata verso il giardino \u00e8 ingentilita dalla presenza di un belvedere sopraelevato con funzione di colombaia. Sul retro della casa sono visibili inoltre alcune tracce della costruzione medievale, oggi inglobata nella struttura seicentesca.\nL'atrio del corpo nobile, affrescato con vedute paesaggistiche settecentesche, funge da ambiente passante verso il retrostante giardino che, sulla sinistra, giunge sino al Naviglio Grande con il singolare edificio della Sirenella (visibile dall'alzaia), un padiglione posto su quattro pilastri, adibito ad imbarcadero riparato. Il luogo prende il nome da una statua seicentesca raffigurante una sirena, di buon auspicio per i naviganti.\nAccanto alla villa si trova una corte rustica con una rimessa per carrozze ottocentesca e una limonaia. Nei pressi della corte sono visibili ancora le ultime tracce di fortificazioni medievali in un torrione convertito in colombaia in tempi successivi.\nIl giardino rappresenta indubbiamente uno degli elementi di maggior rilievo della villa in quanto \u00e8 costituito da una lunghezza totale di quasi 800 metri e un totale di 16 ettari, un tempo terminante con un nicchione oggi in disuso dopo la riduzione della superficie del parco a seguito della vendita di alcuni terreni. Al suo interno si trova una ghiacciaia monumentale posta sotto una collina artificiale alberata.\nAccanto alla villa, in fondo ad un vicolo, si trova la chiesetta di San Francesco, di recente restaurata, che fungeva da cappella privata della famiglia Casati.\nGabriele D'Annunzio che ebbe occasione di visitare la villa, cos\u00ec la descrisse in un suo scritto:"}
{"id": "5469614", "revid": "1305772", "url": "https://it.wikipedia.org/wiki?curid=5469614", "title": "Here Come the Girls", "text": ""}
{"id": "5469624", "revid": "761672", "url": "https://it.wikipedia.org/wiki?curid=5469624", "title": "Mafie in Italia", "text": ""}
{"id": "5469626", "revid": "1086846", "url": "https://it.wikipedia.org/wiki?curid=5469626", "title": "Chris Venables", "text": "Carriera.\nClub.\nCresciuto nel , societ\u00e0 calcistica della sua citt\u00e0 natale, viene ingaggiato nel 2003 dal dove permane per quattro stagioni. Nell'estate del 2007 passa al e nell'anno successivo approda per la prima volta nella squadra dell'.\nA fine stagione passa al . Nella stagione 2010-2011 vince la Welsh Cup segnando un gol nella finale contro il .\nNel mercato invernale della stagione 2012-2013 viene ceduto nuovamente all', dove si affermer\u00e0 come uno degli attaccanti pi\u00f9 prolifici della Welsh Premier League, aggiudicandosi il titolo di capocannoniere del torneo per tre anni consecutivi (2013-2014, 2014-2015 e 2015-2016).\nNel luglio del 2016 approda al con il quale vince subito una Welsh Cup. Con i \"The Lakers\" riesce a vincere per due volte anche la classifica marcatori (stagione 2019-2020 e 2020-2021).\nIn ambito europeo, il 27 agosto 2020, con la maglia del Bala Town, realizza la rete decisiva dell'1-0 contro il nel match valido per il primo turno di qualificazione alla UEFA Europa League 2020-2021 giocato a Malta, in gara secca ed a porte chiuse (disposizioni UEFA onde evitare l'aumento dei contagi da COVID-19). Si tratta del primo storico passaggio di un turno di una competizione europea per il club gallese.\nStatistiche.\n\"Aggiornate al 20 maggio 2021.\""}
{"id": "5469633", "revid": "486946", "url": "https://it.wikipedia.org/wiki?curid=5469633", "title": "\u2019ndrina", "text": ""}
{"id": "5469636", "revid": "697352", "url": "https://it.wikipedia.org/wiki?curid=5469636", "title": "Lombardia ('ndrangheta)", "text": ""}
{"id": "5469637", "revid": "3115", "url": "https://it.wikipedia.org/wiki?curid=5469637", "title": "Casa Bartolotti", "text": "Casa Bartolotti (in olandese: \"Huis Bartolotti\" o anche \"Bartolottihuis\"), conosciuta anche come Het Bonte Huis (\"La casa variopinta\"), \u00e8 uno storico edificio dello Herengracht (\"Canale dei signori\") di Amsterdam, costruito tra il 1618 e il 1621 ca. su progetto di Hendrick de Keyser il Vecchio e per volere del ricco mercante Willem van den Heuvel alias Gullielmo Bartolotti.\nL'edificio, classificato come \"rijksmonument\" nr. 1761, ospita ora parte del Theaterinstitut, l'istituto che comprende anche il Theatermuseum, il Museo del Teatro.\nDescrizione.\nL'edificio \u00e8 situato ai nr. 170 e 172 di Herengracht, nella Cerchia dei Canali Ovest, e si trova nelle vicinanze della Westerkerk . Sorge al fianco della Witte Huis (\"Casa bianca\"), edificio progettato da Philips Vingboons, pure utilizzato come sede del Theatermuseum.\nL'edificio \u00e8 costruito nello stile rinascimentale olandese, anche se presenta elementi barocchi nelle cuspidi delle scale. Presenta caratteristiche rare per un edificio obliquo del XVII secolo.\nLa facciata principale \u00e8 larga 16,25 metri, mentre la facciata posteriore \u00e8 larga 18,75 metri. La facciata principale, in mattoni rossi, \u00e8 riccamente decorata con urne, nicchie volute e maschere, tanto da conferire all'edificio l'epiteto di \"casa vistosa\".\nGli interni sono arredati secondo lo stile barocco di Luigi XIV.\nStoria.\nLa costruzione dell'edificio fu commissionata a Hendrick de Keyser nel 1617 ca. da Willem van den Heuvel, ex birraio e proprietario della Banca Bartolotti originario di Amburgo, all'epoca uno degli uomini pi\u00f9 ricchi di Amsterdam. Van den Heuvel aveva assunto, com'era usanza all'epoca nei Paesi Bassi, uno pseudonimo italiano, optando per Gullielmo Bartolotti (da cui anche il nome della casa), mutuato da quello di un parente, il bolognese Giovanni Battista Bartolotti.\nLa costruzione inizi\u00f2 nel 1618 e termin\u00f2 nel 1621.\nIn seguito l'edificio, che a partire dal 1689 fu diviso in due appartamenti distinti, fu abitato da tre generazioni di Bartolotti.\nNel 1735, l'appartamento posto al nr. 170 fu modernizzato: l'ingresso fu rimodellato secondo lo stile Luigi XIV, probabilmente sotto la direzione dell'architetto italiano G. Laghi.\nUn'ulteriore opera di restauro, durante la quale fu ampliata la parte destra della casa, fu intrapresa anche tra il 1755 e il 1757 ca.\nNel 1872 l'edificio fu rimodellato per volere del fabbricante Petrus Henrik Holzman, che fece aggiungere tapezzerie di Isaac de Moucheron e soffitti di Jacob de Wit.\nNel 1924 l'appartamento situato al nr. 170 fu acquisito dalla Vereniging Hendrick de Keyser (\"Fondazione Hendrick de Keyser\"), che nel 1971 acquist\u00f2 anche quello situato al nr. 172.\nL'edificio fu quindi restaurato sotto la direzione di D. Verheus.\nUn'ulteriore opera di restauro fu intrapresa tra il 1995 e il 1997."}
{"id": "5469638", "revid": "736476", "url": "https://it.wikipedia.org/wiki?curid=5469638", "title": "Huis Bartolotti", "text": ""}
{"id": "5469640", "revid": "736476", "url": "https://it.wikipedia.org/wiki?curid=5469640", "title": "Bartolottihuis", "text": ""}
{"id": "5469641", "revid": "767487", "url": "https://it.wikipedia.org/wiki?curid=5469641", "title": "High Hopes (Kodaline)", "text": "High Hopes \u00e8 un singolo del quartetto alternative rock di Dublino Kodaline. La canzone \u00e8 stata resa disponibile per il download digitale il 5 marzo 2013 come primo estratto dal primo album in studio\" In a Perfect World\" (2013). Il singolo ha raggiunto il primo posto Irish Singles Chart, e rimane il secondo singolo ad aver raggiunto il secondo posto in Irlanda dopo \"Give Me a Minute\" nel 2007 quando ancora la band si chiamava 21 Demands. Il singolo \u00e8 stato inserito nel trailer del film \"Scrivimi ancora\".\nVideo musicale.\nIl video musicale del singolo \"High Hopes\" \u00e8 stato pubblicato in un primo momento su Youtube il 23 gennaio 2013. Il video dura in totale quattro minuti e dieci secondi e vede la partecipazione dell'attore irlandese Liam Cunningham.\nIl video inizia con la scena di un uomo in procinto di suicidarsi nella propria macchina, asfissiato dai gas di scarico. Mentre siede in auto, una donna in abito da sposa scende da una collina, rincorsa da un uomo che probabilmente ha appena lasciato all'altare. Il suicida, avendo osservato la scena, scende dall'auto, stacca il tubo che portava i gas di scarico dalla marmitta all'bitacolo e offre alla donna una via di fuga. I due viaggiano insieme, lui la porta a casa propria. Iniziano cos\u00ec una convivenza e col tempo finiscono per innamorarsi. Durante una passeggiata l'uomo lasciato all'altare scorge la coppia e spara ai due amanti. Entrambi perdono molto sangue, l'uomo si avvicina alla sua amata, la prende per mano e lo schermo diventa nero. Ritroviamo l'uomo solo in ospedale, lo spettatore pensa che sia l'unico sopravvissuto alla sparatoria, ma alla fine la sua amata arriva dietro di lui e lo abbraccia.\nClassifiche.\nIl 21 marzo 2013 il singolo \u00e8 entrato al primo posto nella classifica irlandese Irish Singles Chart. Il 24 marzo 2013 il singolo \u00e8 entrato al sedicesimo posto nella classifica britannica Official Singles Chart, diventando il primo singolo della band a rientrare nei primi venti posti in Gran Bretagna. Il singolo ha inoltre raggiunto il tredicesimo posto nella classifica scozzese Scottish Singles Chart."}
{"id": "5469642", "revid": "767487", "url": "https://it.wikipedia.org/wiki?curid=5469642", "title": "Sound Storm", "text": "I Sound Storm sono un gruppo musicale italiano di Torino il cui stile \u00e8 riconducibile al symphonic metal moderno con influenze power metal, neoclassiche e gothic metal.\nBiografia.\nI Sound Storm nascono nel 2002 a Torino come \"cover band\" di gruppi rock e metal come Iron Maiden, Manowar, Savatage; in seguito hanno iniziato a comporre materiale proprio, portando a compimento alla fine del 2003, un discreto numero di brani inediti.\nDopo due titoli auto-prodotti (\"The Storm Is Coming...\", demo del 2005 e \"Northern Wilderness\", EP del 2007), a met\u00e0 2008 la band pubblica l'album di debutto \"Twilight Opera\", con quartetto d'archi e sezione corale composta da 10 elementi. Prodotto da Frank Andiver (Labyrinth e Wonderland) presso gli Zenith Studios di Lucca, l'album \u00e8 stato masterizzato ai Finnvox Studios da Mika Jussila e distribuito in tutto il mondo da Rising Records.\nNell'estate 2010 i Sound Storm partono per il loro primo tour in Messico tenendo 11 concerti in tutto il paese.\nNel 2012 i Sound Storm firmano un accordo a livello mondiale con la Scarlet Records per la pubblicazione del loro secondo album \"Immortalia\". Registrato, mixato e masterizzato presso il Metal House Studio di Ettore Rigotti (Disarmonia Mundi), \"Immortalia\" \u00e8 un concept album sulla ricerca della vita eterna, con canzoni legate insieme dal tema comune dell'immortalit\u00e0 dell'anima. Tutto il lavoro di artwork e grafica dell'intero disco \u00e8 stato gestito da Felipe Machado Franco (Blind Guardian, Rhapsody Of Fire).\nPoco dopo la band riparte per un nuovo tour europeo di 15 date insieme ai Tristania, veterani del metal gotico norvegese. Alla fine del 2012 i Sound Storm partecipano ad un mini tour italiano prima con Epica e infine con Haggard. Il \"Tour Immortalia\" prosegue anche nel 2013, prima con alcuni spettacoli da headliner in tutta Italia, poi in alcuni festival internazionali.\nNel dicembre 2013, i Sound Storm prendono parte al Rock Opera Unveiled Tour a supporto di band di fama mondiale (Therion e Arkona) suonando anche all' \"Eindhoven Metal Meeting\" in Olanda.\nTra il 2014 e il 2015 la band \u00e8 stata molto attiva sul fronte dei concerti live portando a compimento un altro tour europeo con i tedeschi Haggard, prima con il \"Symphonic Autumn/Winter Blast Tour\" e in seguito con il \"Dragonfest Tour\"."}
{"id": "5469647", "revid": "486946", "url": "https://it.wikipedia.org/wiki?curid=5469647", "title": "RadioItalia live - Il concerto", "text": ""}
{"id": "5469650", "revid": "287204", "url": "https://it.wikipedia.org/wiki?curid=5469650", "title": "Hit Mania Champions 2015", "text": "Hit Mania Champions 2015 \u00e8 una compilation di artisti vari facente parte della serie Hit Mania pubblicata il 10 Aprile 2015.\nLa compilation \u00e8 mixata dal DJ Mauro Miclini.\n\u00c8 stata pubblicata sia nella versione a disco doppio (2 CD) composto da Hit Mania Champions 2015 e Hit Mania Champions 2015 - Club Version, sia in versione cofanetto a quattro dischi con i volumi extra: Street Art vol. 9 e Next \u2013 Social Music App vol. 7.\nLa copertina \u00e8 stata curata e progettata da Gorial."}
{"id": "5469651", "revid": "347132", "url": "https://it.wikipedia.org/wiki?curid=5469651", "title": "Francesco Piazza (vescovo)", "text": "Biografia.\nAppartenente alla famiglia patrizia forlivese dei Piazza, fu nominato vescovo di Forl\u00ec il 15 dicembre 1760, nemmeno due mesi dopo la sua ordinazione sacerdotale. Consacrato il 21 dicembre 1760, rimase vescovo di Forl\u00ec fino alla morte, avvenuta il 12 febbraio 1769.\nDal 22 al 24 ottobre 1764 celebr\u00f2 il primo sinodo diocesano.\nGenealogia episcopale.\nLa genealogia episcopale \u00e8:"}
{"id": "5469656", "revid": "155634", "url": "https://it.wikipedia.org/wiki?curid=5469656", "title": "Palocco", "text": "Palocco \u00e8 la zona urbanistica 13D del Municipio Roma X di Roma Capitale. Si estende sulle zone Z. XXXIV Casal Palocco e Z. XXXIII Acilia Sud.\nGeografia fisica.\nTerritorio.\nSi trova nell'area sud-ovest del comune, a ricoprire gran parte della riserva naturale di Decima-Malafede.\nLa zona urbanistica confina:"}
{"id": "5469659", "revid": "125939037", "url": "https://it.wikipedia.org/wiki?curid=5469659", "title": "Storie di Giasone e Medea", "text": "Le Storie di Giasone e Medea sono il tema di un fregio affrescato da Annibale, Agostino e Ludovico Carracci in un ambiente di Palazzo Fava a Bologna, portato a compimento nel 1584.\nStoria.\nI Fava erano una ricca famiglia della borghesia intellettuale bolognese, la cui fortuna era legata al successo nelle professioni ed in particolare all'esercizio e all'insegnamento dell'arte medica. Ascesi al rango nobiliare fecero edificare uno dei pi\u00f9 bei palazzi del centro della citt\u00e0, consono al loro nuovo \"status\", destinato al conte Filippo Fava e alla sua fresca sposa Ginevra Orsi (rampolla di una delle famiglie pi\u00f9 potenti di Bologna).\nLa decorazione di parte del palazzo fu affidata - tra il 1582 e il 1583 - ai giovani pittori Ludovico, Agostino ed Annibale Carracci, da pochissimo affacciatisi sulla scena artistica bolognese. Si tratta della prima rilevante commissione da loro ottenuta, nonch\u00e9 della prima volta in cui i Carracci si cimentano con la tecnica dell'affresco in cui negli anni a venire avrebbero, tutti e tre, eccelso.\nSecondo il racconto del Malvasia, a procacciare l'occasione ai tre sarebbe stato il padre di Annibale ed Agostino, Antonio Carracci, che prestava servizio per il conte Filippo in qualit\u00e0 di sarto. Saputo che il Fava era alla ricerca di pittori che decorassero la nuova dimora, Antonio si fece avanti perorando i suoi figli e suo nipote Ludovico. Sempre secondo Malvasia i Carracci, pur di ottenere questa importante commessa - che ne avrebbe consolidato la carriera appena avviata - si offrirono di eseguire gli affreschi per un compenso molto basso.\nL'incarico cos\u00ec ottenuto riguardava due ambienti del palazzo: una sala piuttosto grande, ove venne dipinto il fregio con le storie degli Argonauti, e un piccolo camerino, ove fu realizzato un altro fregio, naturalmente molto meno esteso del primo, con le storie di Giove ed Europa. I due lavori ebbero probabilmente avvio contemporaneamente: quelli del camerino furono portati a compimento diverso tempo prima della conclusione del grande fregio di Giasone e Medea.\nIn Palazzo Fava vi \u00e8 anche un terzo fregio dei Carracci, raffigurante le storie di Enea, istoriato con episodi tratti dall'Eneide. La critica attuale, tuttavia, ritiene, in termini pressoch\u00e9 concordi, che questo terzo intervento nella dimora dei Fava sia di qualche anno pi\u00f9 tardo della prima commissione per i fregi di Giasone e Medea e di Giove ed Europa.\nIl fregio.\nA Palazzo Fava i Carracci affrontarono per la prima volta nel loro percorso artistico la realizzazione di una decorazione a fregio. Si tratta di un sistema decorativo, tipico delle dimore gentilizie, assai in voga a Bologna, ove tuttora ne restano molteplici testimonianze. Molti dei migliori artisti bolognesi delle generazioni antecedenti ai Carracci si dedicarono a questo tipo di decorazione: tra essi spiccano i nomi di Nicol\u00f2 dell'Abate, vero e proprio specialista del genere, e di Pellegrino Tibaldi.\nIl sistema a fregio consiste nella realizzazione di una banda affrescata collocata immediatamente al di sotto del soffitto di una stanza ed estesa, senza soluzione di continuit\u00e0, lungo tutto il perimetro dell'ambiente (cio\u00e8 su tutti e quattro i muri). Questa fascia \u00e8 poi ripartita in riquadri, cio\u00e8 gli spazi destinati ad ospitare il tema della decorazione, intervallati da elementi decorativi (detti anche \"termini\") che separano un riquadro dall'altro. \nData questa struttura, il fregio \u00e8 particolarmente adatto a raffigurare una narrazione, cio\u00e8 una storia i cui vari momenti sono distribuiti, secondo l'ordine del racconto, nei riquadri divisi dai termini. I temi prescelti erano generalmente fatti storici (le vicende di Alessandro Magno, ad esempio, o di eroi dell'antica Roma) oppure si trattava di temi letterari, antichi, come le storie tratte dall'Eneide o dall'Odissea, o moderni, come le vicende cavalleresche dell'Ariosto. Pi\u00f9 rari, invece, i temi mitologici che impegnarono i Carracci a Palazzo Fava.\nIn merito alla scelta del tema del fregio con Giasone e Medea non \u00e8 apparsa casuale la circostanza che lo stesso soggetto fosse gi\u00e0 stato trattato nella decorazione di un'altra propriet\u00e0 dei Fava (oggi non pi\u00f9 esistente) da Pellegrino Tibaldi. Se ne \u00e8 dedotto che per i committenti i fatti degli Argonauti avessero un particolare significato che si \u00e8 ipotizzato possa essere connesso allo studio e alla pratica della medicina da parte dei Fava, scienza che con la storia delle Argonautiche ha varie tangenze allegoriche, tra le quali le arti di maga di Medea sono quelle pi\u00f9 immediate.\nIl fregio si articola in diciotto riquadri narrativi ove vengono raccontate le storie della conquista del vello d'oro, intervallate da ventidue deit\u00e0 in monocromo che svolgono la funzione di termini. La fonte iconografica dei termini \u00e8 la mitografia di Vincenzo Cartari \"Imagini de i D\u00e8i delli Antichi\", fortunata pubblicazione cinquecentesca, pi\u00f9 volte ristampata.\nPer vari monocromi, inoltre, sono state individuate, sul piano stilistico, alcune riprese dalla statuaria tanto antica quanto contemporanea. Tali associazioni si riferiscono essenzialmente alle deit\u00e0 maschili raffigurate nel ciclo, mentre non altrettanto si registra per quasi tutte quelle femminili. Per queste ultime, invece, stante il ripetersi del pesante panneggio dell'abbigliamento che - ad eccezione di Venere - le ricopre, si pensa piuttosto ad una pi\u00f9 generica ripresa da un medesimo tipo iconografico, di cui un buon esempio pu\u00f2 essere individuato nella statua della musa Melpomene del Louvre. Come gi\u00e0 annotava Carlo Cesare Malvasia nella \"Felsina Pittrice\" (1678), le divinit\u00e0 che fanno da termini sono in rapporto tematico con le scene narrative che racchiudono.\nUn ulteriore, conclusivo, episodio della storia era raffigurato su un sovra-camino della sala: si trattava dell'uccisione di Creusa, la figlia del re di Corinto, Creonte, della quale Giasone si era innamorato e per la quale intendeva ripudiare Medea. Quest'ultima, per vendetta, fece dono a Creusa di un vestito stregato che una volta indossato rilasci\u00f2 del veleno (o secondo altra versione prese fuoco), uccidendo la principessa corinzia. L'affresco che decorava il camino \u00e8 andato perduto.\nLe fonti.\nLe fonti letterarie seguite per la realizzazione del fregio di Giasone e Medea sono molteplici. Tra esse si annoverano innanzitutto quelle classiche, come le Argonautiche di Apollonio Rodio ed alcune parti dell'opera di Ovidio (in particolare il Libro VII delle Metamorfosi). Vi \u00e8 poi la IV Ode Pitica di Pindaro e forse, per la perduta scena del camino, la tragedia di Euripide dedicata a Medea.\nAssai probabile poi \u00e8 che, oltre che a testi classici, per la definizione del programma degli affreschi, ci si sia rifatti anche a compendi mitografici assai in voga nel Cinquecento. Tra questi sembra certo l'utilizzo, nel salone dei Fava, della \"Mythologiae, Sive Explicationis Fabularum Libri Decem\" di Natale Conti, testo stampato a Venezia nel 1568.\nIn alcuni casi il singolo riquadro non segue in modo preciso una sola delle specifiche fonti individuate ma \u00e8 piuttosto un \"pastiche\" di alcune di esse.\nUna peculiare lettura, inoltre, scorge nel fregio di Palazzo Fava una trasposizione in pittura dei dettami delle nascenti teorie del romanzo cavalleresco, tra le cui prime e pi\u00f9 compiute redazioni si annoverano il \"Discorso intorno al comporre dei romanzi\" (pubblicato nel 1554) di Giambattista Giraldi Cinzio e \"I Romanzi\" di Giovan Battista Pigna (di pari data).\nQuesti trattati, redatti sulla scorta dell'enorme successo dell\"'Orlando furioso\" di Ludovico Ariosto, codificano la liceit\u00e0 - se non la necessit\u00e0 - per il romanzo moderno di superare le prescrizioni della poetica aristotelica ed entrambi citano il mito argonautico, circostanza che non \u00e8 apparsa casuale in relazione al soggetto del fregio dei Carracci, come una sorta di precursore del nuovo genere letterario.\nSul piano figurativo, un precedente frequentemente suggerito come modello compositivo (ma non stilistico) di varie scene del fregio di Palazzo Fava sono le incisioni che decorano il testo di Jacques Gohory - alchimista francese dal poliedrico ingegno - \"Livre de la Conqueste de la Toison d'or, par le Prince Jason de Tessalie\", dato alle stampe nel 1563. Le ventisei illustrazioni del libro di Gohory furono incise da Ren\u00e9 Boyvin sulla base di disegni di L\u00e9onard Thiry, artista che collabor\u00f2 con Rosso Fiorentino nella Galleria di Francesco I, e sono pienamente evocative del gusto e dello stile della Scuola di Fontainebleau.\nAnche la scelta di inquadrare le scene narrative tra le divinit\u00e0 classiche usate come termini potrebbe derivare dall'esempio delle stampe de la \"Conqueste\", posto che in alcune di esse appare una soluzione compositiva molto simile.\nSi \u00e8 ipotizzato pure che anche alcuni cassoni nuziali, raffiguranti la storia di Giasone e Medea, possano essere stati un'ulteriore fonte figurativa dell'impresa di Palazzo Fava. Il tema, infatti, vanta vari precedenti nella decorazione di questo manufatto (tipicamente toscano, ma diffuso anche in altre regioni del Centro-Nord), forse a causa dell'individuazione in Medea di un esempio (estremo) di fedelt\u00e0 coniugale. In questo senso si \u00e8 proposta\nuna relazione tra un cassone, probabilmente di scuola ferrarese (ma secondo alcuni potrebbe essere di fattura bolognese), variamente attribuito ad Ercole de' Roberti, a Lorenzo Costa (o pi\u00f9 verosimilmente alle rispettive botteghe) oppure a meno celebri artisti bolognesi, e il fregio dei Carracci.\nIgnoto \u00e8 l'ideatore dell'iconografia degli affreschi: taluni, sulla scorta gi\u00e0 del Malvasia, ipotizzano che possa trattarsi di Agostino Carracci, uomo di buona cultura. Altri studi, tuttavia, ritengono che sia stato necessario l'intervento di pi\u00f9 \"solidi\" uomini di lettere.\nLa progettazione del ciclo si ritiene invece spetti soprattutto a Ludovico, dei tre il pi\u00f9 esperto in quel momento, ma non \u00e8 da escludere un apporto ideativo degli altri Carracci.\nLe storie di Giasone e Medea.\nLa sala di Palazzo Fava che ospita il fregio ha pianta rettangolare: cinque dei diciotto riquadri sono distribuiti su ciascuno dei muri pi\u00f9 lunghi e quattro su quelli pi\u00f9 corti.\nOgni muro ospita un \"capitolo\" di tutta la storia. La prima sezione \u00e8 relativa ai fatti che precedono la spedizione alla conquista del vello d'oro; la seconda riguarda le avventure di viaggio degli Argonauti; la terza gli accadimenti che si svolgono in Colchide, la lontana terra ove si trova il vello; la quarta i fatti ambientati a Iolco, al ritorno in patria di Giasone, seguito da Medea.\nIl finto funerale di Giasone.\nEsone, padre di Giasone, era il re di Iolco, citt\u00e0 della Tessaglia. Pelia, fratellastro di Esone, lo spodest\u00f2 dal trono. I genitori di Giasone, per salvarlo da Pelia, che lo avrebbe ucciso per difendere il trono che aveva usurpato, fanno fuggire il ragazzo da Iolco fingendolo morto. Un finto corteo funebre porta Giasone fuori dalla citt\u00e0 per consegnarlo al saggio centauro Chirone (lo si vede sullo sfondo, in alto a destra del riquadro), che ne curer\u00e0 l'educazione.\nL'episodio delle finte esequie di Giasone \u00e8 narrato nella IV Ode Pitica di Pindaro, ma alcuni dettagli sembrano suggerire, tuttavia, che per l'affresco si sia tenuto conto soprattutto del compendio del Conti: ad esempio il dettaglio dell'arca funeraria in cui \u00e8 nascosto Giasone, che si osserva nel riquadro d'apertura del fregio, si legge in Conti ma non si trova in Pindaro, ove si parla, invece, di \"fasce purpuree\" in cui viene avvolto il piccolo principe di cui si finge la morte.\nInquadrano la scena Venere, riconoscibile dalla corona di rose e dal pomo d'oro consegnatole da Paride, e Bacco. La prima probabilmente allude al ruolo rilevante che in tutta la vicenda avr\u00e0 il sentimento d'amore (in specie quello di Medea per Giasone), mentre il secondo forse incarna alcune delle virt\u00f9 che saranno necessarie al principe di Iolco per portare a termine l'impresa della conquista del vello. In particolare, Bacco ha nella mano destra un'asta avvolta in foglie d'edera. Nel trattato mitografico del Cartari questo attributo \u00e8 un simbolo della pazienza, dote di cui Giasone dovette far uso pi\u00f9 volte nel periglioso viaggio per la Colchide e per il ritorno in patria.\nLa figura di Bacco, sul lato destro del riquadro, \u00e8 un'evidente ripresa della statua giovanile di Michelangelo raffigurante la stessa divinit\u00e0. Con ogni probabilit\u00e0, l'autore dell'affresco non ebbe visione diretta della scultura del Buonarroti, ma si rifece ad una traduzione grafica della stessa, a sua volta necessariamente successiva all'integrazione della statua con la mano destra che regge la coppa, aggiunta successivamente, posto che Michelangelo, per accentuare il senso di antichit\u00e0 del suo Bacco, gli aveva lasciato un braccio monco.\nL'autore del finto funerale \u00e8 prevalentemente individuato in Annibale Carracci. Suggerisce questa attribuzione il gusto correggesco del corteo di bambini che precede l'arca funeraria: proprio a quelle date, infatti, come dimostra il \"Battesimo\" della chiesa bolognese dei Santi Gregorio e Siro, il pi\u00f9 giovane dei Carracci era intento nella scoperta del grande maestro emiliano.\nIl bel notturno della scena \u00e8 rischiarato dalle torce dei due bambini in testa alla processione, la cui luce \u00e8 catturata dalle vesti candide che tutti loro indossano. Alcuni di essi sorridono ammiccanti, consapevoli della finzione in corso.\nDel primo riquadro del salone di Palazzo Fava si conservano alcuni studi - tutti attribuiti ad Annibale - relativi ai bambini che partecipano al simulato rito funebre.\nTre momenti della giovinezza di Giasone.\nNel secondo riquadro sono raffigurati alcuni eventi della giovent\u00f9 di Giasone la cui fonte \u00e8 nuovamente la IV Ode Pitica di Pindaro rispetto alla quale per\u00f2 si registrano degli anacronismi.\nInfatti, tanto l'incontro tra Giasone e i suoi parenti - che si vede sulla destra dell'affresco - quanto il successivo banchetto in cui si festeggia il ricongiungimento del giovane principe con la sua famiglia - in secondo piano a sinistra - sono fatti che in Pindaro si verificano quando Giasone fa ritorno a Iolco, evento che nel fregio dei Carracci, per\u00f2, accade solo nel quarto riquadro.\nCompleta la composizione, al centro dell'affresco, Chirone che somministra erbe mediche agli animali selvatici, dettaglio quasi certamente derivato dal compendio di Natale Conti.\nLa vicinanza stilistica con la scena precedente segna la spettanza ad Annibale anche del secondo episodio del fregio.\nA sinistra il gi\u00e0 descritto Bacco e a destra Cupido. Cupido potrebbe essere un ulteriore richiamo al ruolo dell'amore nella vicenda di Giasone e Medea (come la Venere che lo precede), oppure potrebbe avere un pi\u00f9 complesso significato allegorico connesso alla scena che segue.\nPelia si incammina all'oracolo.\nL'azione si sposta a Iolco dove Pelia col suo seguito si incammina verso il tempio di Nettuno (padre dello stesso Pelia) per sacrificarvi un toro bianco.\nIl corteo \u00e8 diviso in due dal tempio a pianta circolare che \u00e8 nel mezzo, su un piano pi\u00f9 arretrato, rispetto al quale si \u00e8 colta una reminiscenza delle architetture di Sebastiano Serlio.\nAlla testa del corteo (a sinistra) paggi, musici e il popolo conducono il toro da offrire in olocausto. A destra incede Pelia con i suoi sacerdoti e i suoi dignitari, riccamente abbigliati in abiti dalla foggia esotica.\nTra le ipotesi attributive vi \u00e8 quella della ripartizione della scena tra Annibale ed Agostino. Al primo spetterebbe la parte sinistra del corteo, come sembra far pensare anche la vicinanza tra il soggetto di spalle che porta le lame con le quali si sgozzer\u00e0 il toro e l'aiutante di Romolo che, nelle Storie della fondazione di Roma, successiva impresa collettiva dei Carracci, solleva, egualmente ripreso di spalle, l'aratro nel riquadro in cui si tracciano i confini della nascente citt\u00e0 sul Tevere, scena largamente ritenuta di Annibale. Ad Agostino invece \u00e8 assegnata la restante parte dell'affresco.\nA Budapest si conserva uno studio con un uomo in turbante dubitativamente messo in relazione alla parte destra del corteo, attributo, non senza incertezze, ad Annibale Carracci.\nIl Cupido di sinistra potrebbe essere messo in relazione a questa scena considerando che nelle \"Imagini\" del Cartari gli strali del figlio di Venere simboleggiano anche i tormenti della cattiva coscienza, possibile allusione alla turpe condotta di Pelia.\nSacrificio di Pelia.\nSono qui fusi in un'unica scena due episodi che le fonti tengono distinti: l'oracolo che - durante il sacrificio a Nettuno introdotto dal riquadro precedente - predice a Pelia di guardarsi da colui che arriver\u00e0 a Iolco con un piede scalzo (\"monosandalos\") e il momento in cui Giasone attraversando, con in groppa una vecchia, il fiume Anauro perde un calzare.\nLa vecchia donna aiutata da Giasone \u00e8 in realt\u00e0 Giunone e questo gesto guadagner\u00e0 al giovane principe il favore della dea, che lo aiuter\u00e0 pi\u00f9 volte nel viaggio alla ricerca del vello d'oro. Giunone inoltre ha in odio Pelia che la ignora nei suoi sacrifici rivolti invece a suo padre Nettuno.\nNel fregio di Palazzo Fava il fatale incontro tra Pelia e Giasone, fatale perch\u00e9 \u00e8 da questo incontro che scaturisce l'impresa degli Argonauti, \u00e8 raffigurato in un modo assai diverso da quello che \u00e8 dato osservare in alcuni precedenti con lo stesso soggetto.\nL'esempio pi\u00f9 rimarchevole di tali precedenti \u00e8 dato da un perduto affresco del Pordenone per un palazzo nobiliare genovese, tuttavia, noto attraverso il disegno preparatorio conservato a Berlino. Il pittore genovese Niccol\u00f2 Granello, inoltre, affresc\u00f2 anch'egli, a Villa Doria Centurione (a Pegli), l'incontro tra Giasone e Pelia, rifacendosi in modo evidente al perduto affresco del Pordenone.\nIn questi pi\u00f9 risalenti esempi il tono \u00e8 molto solenne: Pelia e Giasone, chiari protagonisti dell'evento, compaiono contrapposti l'uno all'altro, mentre il primo propone (interessatamente) al giovane l'impresa del recupero del vello d'oro e il secondo eroicamente accetta. La valenza epica dell'evento \u00e8 accentuata dalla disposizione degli astanti tutti lungo lo stesso piano, quasi a riprodurre un antico fregio scultoreo, cos\u00ec come le armature all'antica dei personaggi, riccamente decorate, conferiscono alla scena raffigurata un forte senso di classicit\u00e0.\nNulla di tutto questo si riscontra nel riquadro del fregio di Palazzo Fava, dove l'incontro tra Pelia e Giasone \u00e8 pressoch\u00e9 casuale e i due quasi si confondono nel gran numero di figure presenti. Vi \u00e8 chi ha colto nella diversa impaginazione dell'incontro tra i due un indice significativo dell'approccio non epico seguito a Palazzo Fava nel racconto della storia degli Argonauti, quanto piuttosto un'espressione del gusto \"romanzesco\" che pervaderebbe la prima rilevante impresa collettiva dei Carracci.\nAnche in questo caso una delle incisioni di Boyvin, raffigurante il sacrificio di Eeta dopo aver ricevuto il vello d'oro da Frisso, potrebbe essere tra i riferimenti seguiti dai Carracci.\nLa figura dell'eroe che porta a cavalcioni la vecchia donna di cui Giunone ha assunto le sembianze invece \u00e8 una citazione dall'\"Incendio di Borgo\" di Raffaello.\nL'affresco con la scena di sacrificio \u00e8 inquadrato tra Vulcano e una seconda divinit\u00e0 la cui identit\u00e0 oscilla tra Saturno ed Eolo.\nLa presenza di Vulcano potrebbe essere spiegata con il patrocinio del fuoco spettante a questa divinit\u00e0 che riguardava anche i fuochi accesi durante i riti sacrificali agli d\u00e8i.\nQuanto al significato del termine destro, se fosse identificato in Eolo - cui fa pensare la testa di fanciullo ai piedi del monocromo che sembra soffiare, possibile allusione al vento - il nesso con l'affresco potrebbe essere costituito dalla discendenza della stirpe di Giasone proprio dal dio del vento.\nSe invece si trattasse di Saturno (come ritenuto da altri studi), la connessione con la scena oggetto del riquadro deriverebbe dal mito in base al quale Saturno tent\u00f2 di divorare suo figlio Giove onde impedire che questi lo spodestasse dal ruolo di re degli d\u00e8i. Rea, moglie di Saturno, lo imped\u00ec, dandogli da mangiare, invece del figlio, una pietra, fingendo che fosse un bambino. Secondo questa diversa interpretazione la testa di fanciullo ai piedi del termine destro alluderebbe proprio all'inganno di Rea. Salvato da sua madre, Giove infine detronizz\u00f2 Saturno.\nLa connessione con l'affresco quindi starebbe nell'analogia tra Pelia, il vecchio re, che, come Saturno, tenta (come si vedr\u00e0, egualmente invano) di impedire ad un giovane pretendente - Giasone come Giove - di prendere il suo posto.\nQuale che sia l'esatta identit\u00e0 di questo termine, per la sua raffigurazione ci si \u00e8 avvalsi, anche in questo caso, di un modello moderno costituito dalla statua di Nettuno di Jacopo Sansovino che troneggia, in coppia con una statua di Marte, sulla \"Scala dei Giganti\" del cortile di Palazzo Ducale a Venezia.\nIn ordine a questo riquadro \u00e8 da tempo noto un disegno preparatorio, conservato al Louvre, relativo all'intera composizione e generalmente attribuito ad Annibale. Il disegno parigino mostra, rispetto all'affresco un minor affollamento di figure e se ne differenzia anche per altri dettagli.\nPi\u00f9 di recente \u00e8 apparso sul mercato privato un secondo disegno, su carta quadrettata, assai pi\u00f9 vicino al risultato finale visibile sul muro. Questo secondo studio \u00e8 in prevalenza attribuito ad Agostino Carracci cui si ritiene spetti anche la paternit\u00e0 del dipinto murale.\nCostruzione della nave Argo.\nPelia, consapevole del pericolo che per lui costituisce Giasone, gli ha proposto l'impresa del ritrovamento del vello d'oro. In realt\u00e0 egli spera che in questo difficile cimento Giasone perisca in modo che il suo potere su Iolco rimanga al sicuro. Giasone in ogni caso ha accettato, anche perch\u00e9 cos\u00ec indotto a fare da Giunone che desidera la rovina di Pelia.\nIniziano cos\u00ec i preparativi per il viaggio verso la Colchide, luogo in cui vello era stato portato da Frisso. La prima cosa da fare \u00e8 costruire la nave necessaria per raggiungere questa lontana terra.\nAl centro dell'affresco una figura maschile in abiti regali armeggia con dei chiodi sull'imbarcazione in costruzione. Il dettaglio dei chiodi si riferisce sicuramente una tradizione tarda - riportata dal Conti nelle sue \"Mythologiae\", che possono essere individuate come la fonte di questo riquadro - in virt\u00f9 della quale Pelia avrebbe cercato di fare in modo che per la fabbricazione della nave fossero utilizzati chiodi di scadente qualit\u00e0, cosicch\u00e9 essa non fosse in grado di tenere il mare, affondando.\nIl tentativo di Pelia fu per\u00f2 sventato da Argo, artefice della nave che da lui prese il nome, il quale utilizz\u00f2, invece, chiodi forti e resistenti.\nNon \u00e8 chiaro quale momento di questa vicenda sia raffigurato nell'affresco. Secondo una prima interpretazione il soggetto al centro della scena sarebbe Pelia (identificabile dall'abito regale) e i chiodi che egli porge sono quindi quelli di scarsa qualit\u00e0. Altra lettura \u00e8 che invece si tratti di Argo che, all'opposto, sta cacciando via dalla nave in costruzione i chiodi scadenti di Pelia per sostituirli con materiale di buona qualit\u00e0. Lettura che sembra confortata dal dettaglio del carpentiere che (al centro in basso) con un utensile sta cavando un chiodo, proprio per sostituirlo (si pensa) con uno di quelli buoni portati da Argo.\nIn primo piano, nell'angolo destro in basso, Giasone sorveglia un altro lavorante che sta approntando il sartiame. La figura inginocchiata di costui \u00e8 praticamente identica a quella di uno degli aguzzini (intento in un'azione molto simile) che si vede nella Flagellazione di Douai, bellissimo dipinto, successivo al fregio di Giasone e Medea, ora ascritto a Ludovico Carracci, ma in passato attribuito anche ad Annibale (o ritenuto frutto di una collaborazione tra i due). Alle spalle di Giasone c'\u00e8 Ercole, egualmente assorto a controllare i lavori sullo scafo.\nSullo sfondo, in lontananza, varie persone stanno abbattendo degli alberi il cui legname serve per la costruzione della nave Argo.\nOltre al gi\u00e0 descritto termine sinistro (Saturno o Eolo) il termine di destra \u00e8 una figura femminile coronata di spighe e con dei papaveri in mano ai cui piedi c'\u00e8 un piccolo drago. Essa \u00e8 generalmente individuata come Cerere, ma potrebbe trattarsi anche di Rea o di Persefone, figure sostanzialmente sovrapponibili nella mitografia del Cartari per il comune legame con la fertilit\u00e0 della terra.\nLa possibile identificazione nel monocromo con Rea potrebbe essere messa in relazione col termine sinistro se questi fosse effettivamente Saturno (il che per\u00f2, come rilevato, non \u00e8 univoco).\nImbarco degli Argonauti.\nCostruita la nave tutto \u00e8 pronto per il viaggio. Alla nobile impresa del ritrovamento del vello d'oro si uniscono eroi da tutta la Grecia.\nRiconoscibili nell'affresco sono, oltre a Giasone, Orfeo, che imbraccia una viola, i figli di Borea, Calaide e Zete, identificabili grazie alle ali di cui sono dotati, ed Ercole, ritratto di spalle, sulla destra, con i tipici attributi della clava e della pelle di leone.\nIl lungo corteo degli Argonauti si incammina verso la nave alla fonda nella baia di Pegase, da dove salper\u00e0 verso la Colchide.\nIl termine sinistro \u00e8 Diana, protettrice dei naviganti. Il termine destro \u00e8 Nettuno, dio del mare che Giasone e suoi compagni si apprestano a solcare.\nLa figura di Nettuno \u00e8 probabilmente ripresa da un antico modello derivante da una statua bronzea di Lisippo \u2013 non pervenutaci ma testimoniata dalle fonti (soprattutto da Luciano di Samosata) \u2013 realizzata nel IV secolo a.C. per il Santuario di Poseidone a Isthmia, nei pressi di Corinto. La perduta scultura di Lisippo fu oggetto di molteplici riprese antiche in monete, gemme, piccole sculture bronzee ed anche in statue in marmo di grandi dimensioni. Tra queste la pi\u00f9 significativa \u00e8 con ogni probabilit\u00e0 il \"Nettuno Lateranense\" (II secolo d.C., Musei vaticani), derivazione romana del lisippeo Poseidone di Isthmia.\nIl trasporto della nave Argo attraverso il deserto libico.\nLa scena illustra le difficolt\u00e0 del viaggio verso la Colchide, non senza alcune licenze rispetto alle fonti.\nInvero, l'attraversamento del deserto libico, con la nave trasportatavi a forza di braccia dopo un naufragio, \u00e8 descritto da Apollonio Rodio, ma \u00e8 collocato nel percorso di ritorno dalla Colchide verso Iolco.\nAnche il combattimento con le arpie, nell'angolo superiore destro, \u00e8 trattato nell'affresco in modo difforme dal testo classico.\nIn Apollonio, infatti, le arpie sono affrontate dai figli di Borea, Calaide e Zete, aggregatisi alla spedizione degli Argonauti, che per\u00f2 non compaiono nell'affresco posto che nessuno dei soggetti raffigurati ha le ali (che sono invece attributo tanto di Calaide che di Zete).\nInfine, la raffigurazione della caccia alle bestie feroci non trova riscontro in nessuna fonte, ma \u00e8 un\u2019invenzione pittorica forse finalizzata ad enfatizzare l\u2019esoticit\u00e0 e l\u2019ostilit\u00e0 dei luoghi attraversati dagli Argonauti durante il viaggio alla ricerca del vello d\u2019oro.\nLe pose degli Argonauti che lottano con le fiere sono state accostate a quelle degli astanti che compaiono nel dipinto di Federico Barocci raffigurante il \"Martirio di san Vitale\". La tela del pittore urbinate era stata collocata, non lontano da Bologna, sull'altar maggiore della basilica di San Vitale a Ravenna nel 1583 (ora si trova a Brera).\nLa citazione del dipinto del Barocci \u00e8 argomento per l'attribuzione dell'affresco ad Annibale Carracci, posto che il pi\u00f9 giovane degli autori del fregio di Palazzo Fava manifest\u00f2 la sua ammirazione per quest'opera mirabile anche in altri suoi dipinti sostanzialmente coevi (o di poco successivi) all'innalzamento della pala ravennate.\nIl termine destro \u00e8 Mercurio, identificabile dal petaso alato, dalla tromba e dal caduceo, attributi tipici del messaggero degli d\u00e8i. La presenza di Mercurio a fianco di questo riquadro \u00e8 probabilmente connessa alla protezione dei viaggiatori che si riteneva fosse assicurata da questa divinit\u00e0.\nQuale possibile modello del monocromo destro si \u00e8 proposto l'\"Hermes Loghios\" della Collezione Ludovisi.\nSacrificio del toro nero.\nIl viaggio ha avuto finalmente termine e gli Argonauti sbarcano sulle coste caucasiche. Sintetizzando varie fonti vengono raffigurate nell'affresco le diverse celebrazioni del buon esito del viaggio: \u00e8 sacrificato un toro nero sacro a Plutone, si tengono dei tornei e delle gare di lotta.\nAll'orizzonte splende il sole cui vistosamente indica uno dei compagni di Giasone. L'enfatizzazione del sole ha probabilmente lo scopo di indicare che la scena si svolge nella Colchide, cio\u00e8 la terra ove secondo gli antichi miti il sole trovava ricovero nella notte, per riposare e quindi risorgere al mattino.\nAltra interpretazione \u00e8 che il sole rifulgente sia un'epifania di Apollo e sia quindi un'allusione all'episodio descritto da Apollonio Rodio (Libro II, 676-700) dell'incontro tra gli Argonauti e il dio del sole.\nQuesta simbolica (supposta) raffigurazione di Apollo evidenzierebbe un dato di rilievo del fregio di Palazzo Fava: mentre nelle fonti sull'impresa degli Argonauti i casi di apparizione in \"persona\" e di diretto intervento degli d\u00e8i sono molteplici, nei riquadri narrativi del ciclo essi non compaiono mai (con la sola eccezione di Cupido nell'incontro tra Giasone e Medea, presenza peraltro estranea alle fonti classiche). Anche questo aspetto \u00e8 stato correlato alle quasi contemporanee teorie del romanzo che per l'appunto sconsigliavano di inserire nel testo la partecipazione degli d\u00e8i pagani.\nIl termine destro \u00e8 Plutone, identificato da Cerbero ai suoi piedi, dedicatario del sacrificio del toro officiato nel riquadro. Plutone per\u00f2 potrebbe avere un nesso anche con la scena oggetto del riquadro che segue.\nIncontro di Giasone con il re Eeta.\nLa scena, a partire dal Malvasia, \u00e8 stata costantemente interpretata come la raffigurazione dell\u2019incontro tra Eeta, re della Colchide - custode del vello d'oro e padre di Medea - e Giasone. Questa lettura per\u00f2 \u00e8 stata messa in discussione da alcuni studi secondo i quali il soggetto dell\u2019affresco \u00e8 il diverso episodio dell\u2019incontro tra lo stesso Giasone e Cizico re dei Dolioni, antica popolazione asiatica.\nQuesta reinterpretazione si fonda essenzialmente sul rilievo che l'incontro avviene sulla spiaggia ed \u00e8 proprio questa l'ambientazione che si legge in alcune fonti (in particolare in Valerio Flacco) dell'accoglienza che Cinzico riserva a Giasone e agli altri Argonauti. Viceversa l'incontro tra il principe di Iolco ed Eeta \u00e8 per lo pi\u00f9 collocato nel palazzo reale del primo.\nQuesta nuova visione tuttavia non spiega l\u2019anacronismo che assumerebbe il riquadro nella sequenza del fregio, se esso effettivamente raffigurasse il saluto di Cizico, posto che tale episodio avviene prima della conclusione del viaggio d\u2019andata degli Argonauti (cui si riferisce il riquadro precedente).\nInoltre, la circostanza che nell'affresco l'episodio si svolga in riva al mare non necessariamente esclude che si tratti della raffigurazione dell'incontro con Eeta. Invero, rappresentazioni di tale evento su una spiaggia si riscontrano gi\u00e0 in alcune miniature di manoscritti quattrocenteschi con le storie degli Argonauti tra i quali si segnala l'\"Histoire de Jason\" (1460 c.a.) di Raoul Lefevre. \nIn alcuni esemplari del testo di Lefevre, quale quello custodito presso la British Library di Londra (Add. MS 10290), Giasone \u00e8 accolto dal padre di Medea per l'appunto sul lido del mare.\nPeraltro, proprio in relazione a questa illustrazione \u00e8 stata colta, al dl l\u00e0 del luogo di svolgimento dei fatti, una singolare e pi\u00f9 complessiva assonanza compositiva con l'affresco dei Carracci, tanto da suggerire l'ipotesi che i pittori di Palazzo Fava possano aver tratto spunto da illustrazioni simili a quella dell'\"Histoire de Jason\" diffuse anche in codici di fattura italiana .\nA Monaco di Baviera, presso lo Staatliche Graphische Sammlung M\u00fcnchen, si conserva il disegno preparatorio del riquadro la cui paternit\u00e0 \u00e8 disputata tra Annibale e Ludovico Carracci. Si tratta del secondo (con la duplice versione del sacrificio di Pelia), ed ultimo, disegno recante l'intera composizione di una delle scene di Palazzo Fava ad essere giunto sino a noi. La doppia quadrettatura tracciata sullo studio serv\u00ec a trasferire, in scala ingrandita, la soluzione compositiva sul cartone usato per tracciare i contorni della scena sull'intonaco umido. Nessuno dei cartoni utilizzati per il fregio di Giasone e Medea si \u00e8 conservato.\nAltri due studi di dettaglio (tracciati sullo stesso foglio) si trovano nella National Gallery di Ottawa e riguardano la figura di Orfeo e quella dell'astante alle spalle di Giasone. Anche nello studio di Ottawa, come in quello per l'insieme di Monaco, Orfeo compare mentre suona un'antica lira sostituita nell'affresco da una moderna viola da braccio.\nNonostante i dubbi attributivi relativi al disegno di Monaco, la spettanza dell'affresco, invece, \u00e8 prevalentemente riconosciuta ad Annibale che qui realizza una delle sue pi\u00f9 belle prove giovanili.\nI termini sono il gi\u00e0 menzionato Plutone (a sinistra) e Giunone (a destra) accompagnata dal pavone, attributo tipico della dea. Il confronto tra le due deit\u00e0, il re degli inferi e la regina dell'Olimpo, nonch\u00e9 protettrice del capo degli Argonauti, potrebbe simboleggiare lo scontro tra Eeta e Giasone - cio\u00e8 tra il bene (Giunone e Giasone) e il male (Plutone e Eeta) - che sta per avere inizio proprio a seguito dell'incontro raffigurato nel riquadro.\nMedea si invaghisce di Giasone.\nL'azione riprende nel palazzo di Eeta dove si tiene un banchetto offerto a Giasone e i suoi compagni: lo si vede in secondo piano a sinistra.\nQui il re, temendo che in realt\u00e0 la spedizione degli Argonauti abbia come fine reale la conquista del suo regno, manifesta a Giasone tutta la sua diffidenza e decide di subordinare la consegna del vello al superamento di una prova.\nEeta dice a Giasone di possedere dei tori dai piedi di bronzo e che sputano fuoco: egli \u00e8 solito aggiogarli e con essi arare un campo sacro a Marte. Nei solchi lasciati dal vomere semina i denti di un drago, dai quali germinano innumerevoli feroci guerrieri che il re poi uccide. Ebbene se Giasone vuole il vello dovr\u00e0 riuscire nella stessa impresa.\nEeta in realt\u00e0 (come si legge in Apollonio) pensa che superare questa prova sia impossibile: il vero intento del re quindi \u00e8 quello di liberarsi degli stranieri arrivati dalla Grecia.\nA questo punto accorre in aiuto di Giasone Giunone. La protettrice del capo degli Argonauti chiede a Venere di fare in modo che la figlia di Eeta, Medea, potente maga e sacerdotessa di Ecate, si innamori perdutamente di Giasone. Con i suoi poteri ella lo aiuter\u00e0 a portare a termine con successo l'impresa.\nEd \u00e8 proprio quanto avviene: Medea vede Giasone durante lo stesso banchetto e se ne innamora fulmineamente. Cupido, infatti - lo si vede in volo vicino al capitello di una colonna del loggiato sotto il quale si svolge il convivio - scaglia il suo dardo verso la principessa della Colchide.\nLa maga allora, preoccupata per le sorti dell'amato, conviene il principe greco presso il tempio di Ecate, raffigurata dalla statua tricipite che decora il tempietto circolare, e gli consegna un magico unguento che lo render\u00e0 invulnerabile per un intero giorno: quanto basta per affrontare i tori e i guerrieri nati dai denti del drago.\nPartecipa all'incontro anche un bendato Cupido che unisce le mani destre di Medea e Giasone.\nL'impianto compositivo di questo riquadro di Palazzo Fava \u00e8 particolarmente vicino a quello dell'incisione di Boyvin raffigurante lo stesso evento ne \"Le Livre de la conqueste de la toison d'or\". Anche la presenza di Cupido \u00e8 ripresa dal precedente francese posto che nessuna altra fonte ne menziona la partecipazione all'incontro di Medea e Giasone vicino al tempio di Ecate.\nLa scena \u00e8 inquadrata da una figura femminile e da Pan. La prima \u00e8 stata intesa come \"Spes\" o la \"Vittoria\" ed \u00e8 un'allusione ben augurale al successo che il soccorso di Medea garantir\u00e0 all'impresa degli Argonauti.\nPan invece, dio dell'amore pi\u00f9 istintuale, simboleggia la forza della passione di Medea per Giasone, che non si arrester\u00e0 dinnanzi a nulla.\nIl modello del monocromo del dio pastore potrebbe essere individuato nella coppia di satiri gi\u00e0 di propriet\u00e0 Della Valle ed ora nelle raccolte civiche capitoline, reinterpretati alla luce di un'incisione raffigurante Pan nella mitografia di Cartari.\nGiasone doma i tori e semina i denti di drago.\nForte dell'invincibilit\u00e0 garantitagli dai sortilegi di Medea - richiamati dall'ampolla di filtro magico che si vede al centro in primo piano - Giasone supera senza difficolt\u00e0 la prima parte della prova. Ammansisce agevolmente i terribili tori, quindi ara e semina il campo: gi\u00e0 si vedono spuntare dal suolo le teste dei guerrieri nati dai denti di drago.\nIl tutto si svolge in una sorta di arena dietro la cui recinzione c'\u00e8 una tribuna ove sono seduti Eeta e Medea. Per questo dettaglio, e per una pi\u00f9 generale assonanza compositiva, si suppone che l'autore dell'affresco - forse Ludovico Carracci - possa aver tenuto conto di un'anonima illustrazione che descrive il medesimo episodio nella volgarizzazione delle Metamorfosi ovidiane composta da Giovanni Andrea dell'Anguillara, stampata a Venezia nel 1558.\nA destra un'allegoria del \"Fato\" (Cartari) il cui significato \u00e8, forse, che l'esito delle ardue prove cui Giasone deve sottoporsi \u00e8 in realt\u00e0 gi\u00e0 segnato dal volere degli d\u00e8i di cui la stessa Medea \u00e8 uno strumento.\nGiasone fa lottare i guerrieri nati dai denti di drago.\nAnche la seconda parte della prova imposta da Eeta \u00e8 superata da Giasone, che si avvale, oltre che del magico unguento di Medea, anche di un altro aiuto datogli dalla maga che lo ama. Medea gli ha detto infatti di lanciare nel mezzo dei guerrieri spuntati nel campo un grosso masso. Cos\u00ec facendo essi si sarebbero tutti avventati sul masso e infine si sarebbero combattuti ed uccisi tra loro (ed \u00e8 quanto si vede nell'affresco). Giasone con facilit\u00e0 ammazza poi i superstiti.\nNel riquadro, forse ancora di Ludovico, sono state colte varie similitudini con le diverse scene di lotta (le figure riverse a terra raffigurate con abili scorci, i pezzi di membra umane sparsi sul campo di battaglia) che si vedono nelle Storie della fondazione di Roma, successiva (ed ultima) impresa collettiva dei tre Carracci.\nIl termine di destra \u00e8 Vertumno, divinit\u00e0 che presiedeva alla maturazione dei prodotti della terra - lo si vede con in grembo dei frutti e in una mano della selvaggina - che allude alla prodigiosa germinazione dei guerrieri nel campo seminato da Giasone. \nGiasone trafuga il vello d'oro.\nSuperate le prove imposte da Eeta, Giasone finalmente si impossessa del vello d'oro. Per economia di mezzi l'episodio \u00e8 inscenato nello stesso luogo in cui Giasone, nei due riquadri precedenti, ha domato i tori e sterminato i malefici guerrieri.\nDalla stessa tribuna assistono all'evento un sobbalzante Eeta e una trepidante Medea. Anche in questo decisivo frangente il supporto di Medea \u00e8 determinante per Giasone. Egli infatti ha addormentato il drago posto a guardia del vello avvalendosi di un altro filtro magico fornitogli dalla principessa: come in precedenza se ne vede l'ampolla ben in primo piano al centro dell'affresco.\nL'azione prosegue sulla destra: Giasone si d\u00e0 rapidamente alla fuga, mentre reca con s\u00e9 il vello, percorrendo una passerella alla cui sommit\u00e0 lo attendono Ercole e un altro compagno. \nLa composizione al centro dell'affresco, con Giasone che stacca dall'albero il fatale vello mentre il drago giace addormentato, \u00e8 apparsa molto simile alla raffigurazione dello stesso soggetto che si vede in un ciclo di affreschi, attribuito a Benedetto Caliari (fratello dell'assai pi\u00f9 celebre Paolo), realizzato in Palazzo Mocenigo a Padova.\nLa citazione degli affreschi padovani di Benedetto Caliari \u00e8 ritenuta significativo indice della spettanza di questo riquadro ad Agostino Carracci.\nIl maggiore dei fratelli Carracci, infatti, aveva certamente soggiornato a Padova nel 1582 (o immediatamente prima) come attesta la data dell'incisione dello stesso Agostino tratta dalla pala d'altare di Paolo Veronese raffigurante il \"\" (1575), collocata nella chiesa patavina dedicata alla stessa santa.\nIl termine di destra \u00e8 Apollo che sta suonando con un archetto uno strumento simile ad un violino. La presenza del dio del sole potrebbe alludere al prevalere del disegno divino, che vuole il ritorno in Grecia del vello d'oro, sulle forze del male incarnate dalle creature mostruose sconfitte da Giasone.\nIl possibile modello di questo termine \u00e8 indicato nel torso di Diomede del tipo Monaco-Cuma (significativa in questo senso \u00e8 anche la coincidenza del nastro che regge la faretra), attualmente custodito presso il Museo civico archeologico di Bologna.\nMedea uccide suo fratello Absirto.\nNel tentativo di recupere il vello, Eeta si lancia col suo esercito all'inseguimento degli Argonauti in fuga, ai quali si \u00e8 unita anche Medea. La maga, infatti, \u00e8 ormai legata a Giasone da una cieca passione che glielo rende inseparabile e del resto il principe greco, forse pi\u00f9 per necessit\u00e0 che per amore, ha promesso di prenderla in sposa. Inoltre Eeta ha scoperto che il giovane venuto da Iolco \u00e8 riuscito ad impadronirsi del vello proprio grazie all'aiuto di sua figlia, tradimento che il re della Colchide intende punire severamente.\nSulla nave degli Argonauti c'\u00e8 anche Absirto, fratello di Medea, che ella ha condotto con s\u00e9 grazie ad uno stratagemma.\nDato l'incalzare della flotta di Eeta, Medea, per amore di Giasone, si macchia di un orrendo delitto. Uccide Absirto e lo fa a pezzi, gettandone, un po' alla volta, le membra in mare: \u00e8 l'azione raffigurata sul castello di poppa di Argo. In tal modo gli inseguitori, ogni volta che Medea lancia un pezzo di Absirto tra le onde, sono costretti a fermarsi per raccogliere le spoglie del figlio del re al fine di assicurargli una degna sepoltura. Ci\u00f2 consentir\u00e0 agli Argonauti di guadagnare terreno e alla fine di mettersi in salvo.\nOltre a Medea sono riconoscibili nell'affresco, sulla prua della nave, Giasone, che mostra il vello in direzione della flotta nemica, ed Ercole in posizione seduta.\nPer la maggior parte delle fonti classiche la morte di Absirto avviene in un altro modo (ad esempio in Apollonio Rodio ad uccidere il figlio di Eeta \u00e8 Giasone, sia pure con la complicit\u00e0 di Medea). La fonte in questo caso \u2013 non solo sul piano compositivo ma anche su quello narrativo\u00a0\u2013 sembra essere l'incisione del \"Livre de la conqueste\", raffigurante lo stesso soggetto.\nIl termine di destra, una figura femminile con ali e trombe, \u00e8 un'allegoria della \"Fama\", ennesima ripresa mitografica dal Cartari. Essa potrebbe riferirsi al clamore che gli eventi raffigurati sono destinati a suscitare.\nLa consegna del vello d'oro.\nApprodati finalmente in patria, gli Argonauti, e segnatamente Ercole e Giasone, consegnano il vello d'oro a Pelia. Medea, in abiti sontuosamente regali, \u00e8 immediatamente alla sinistra di Giasone (sul lato destro del riquadro).\nContrapposto al gruppo degli Argonauti c'\u00e8, sulla sinistra del riquadro, quello di Pelia, dal vistosissimo manto rosso, e della sua corte. L'incontro si svolge all'aperto con alcuni edifici che fanno da quinta architettonica, soluzione compositiva che potrebbe essere ispirata, ancora una volta, da una stampa di Ren\u00e9 Boyvin.\nIn tutto il ciclo di Palazzo Fava questo \u00e8 l'affresco in cui \u00e8 pi\u00f9 fortemente avvertibile l'influsso della pittura veneta ed in particolare del Veronese. Proprio dai tipi del Caliari sembrano derivare sia la figura di Giasone, accostabile alle molte raffigurazioni di del maestro lagunare, che di Medea, vicina alla figura della principessa egiziana, ma in abiti da gran dama veneziana, che si vede al centro del \"Mos\u00e8 salvato dalle acque\" (Prado) dello stesso Veronese.\nIn effetti, il capo degli Argonauti quale si vede in questo riquadro - dai tratti esplicitamente eroizzati - \u00e8 sensibilmente diverso da come lo si \u00e8 visto, praticamente un ragazzo, nei riquadri precedenti. Se ne \u00e8 dedotto che il patente venetismo dell'affresco non sia casuale, ma sia stato scelto proprio come stile adeguato alla raffigurazione dell'episodio topico della conclusione vittoriosa della mitica impresa della riconquista del vello.\nProprio a causa dell\u2019influsso veronesiano il riquadro con la consegna del vello d\u2019oro \u00e8 pressoch\u00e9 unanimemente attribuito ad Agostino, l\u2019unico dei tre Carracci che a quelle date era gi\u00e0 certamente stato a Venezia, ove peraltro si era dedicato proprio alla traduzione incisoria di dipinti del Caliari.\nIn ordine a questo riquadro \u00e8 stato individuato nel Gabinetto dei disegni e delle stampe degli Uffizi un disegno preparatorio della figura di Medea che, nonostante la riconosciuta spettanza dell'affresco al maggiore dei fratelli Carracci, \u00e8 stato invece attribuito ad Annibale.\nIl termine di destra \u00e8 Marte, dio della guerra. Il possibile modello scultoreo di riferimento \u00e8 stato individuato nel \"Mars Ultor\" ora nei Musei Capitolini, statua di cui il solo busto \u00e8 di epoca romana, mentre tutto il resto dell'attuale scultura \u00e8 frutto di integrazioni cinquecentesche.\nLa presenza di Marte potrebbe alludere allo scontro finale tra Giasone e Pelia, che con il ritorno del primo in Tessaglia sta per avere luogo, ed in particolare alla vendetta di Giasone (per l'appunto Marte \"Ultore\", cio\u00e8 vendicatore) per l'usurpazione del trono di Iolco.\nA sinistra invece c'\u00e8 Minerva: anch'essa \u00e8 una divinit\u00e0 guerriera e quindi potrebbe avere un significato complementare a quello di Marte; Minerva per\u00f2 \u00e8 anche la dea della sapienza e pertanto potrebbe essere correlata alla conoscenza della arti magiche di cui anche, e in special modo, in Grecia Medea dar\u00e0 prova.\nSecondo varie fonti al trionfo di Giasone non avrebbe potuto partecipare Esone, ormai vecchissimo e praticamente in fin di vita. Giasone, affranto per la prossima morte di suo padre, prega Medea di far uso della sua magia per ridonare ad Esone la giovent\u00f9.\nIncantesimi di Medea.\nLa scena \u00e8 ripresa dal racconto di Ovidio (Metamorfosi, Libro VII) che descrive i riti magici mediante i quali Medea, supplicata in tal senso da Giasone, si prepara a ringiovanire Esone, il padre del suo sposo.\nIl riquadro con gli incantesimi di Medea - la cui paternit\u00e0 \u00e8 dibattuta tra Annibale e Ludovico - \u00e8 con ogni probabilit\u00e0 il pi\u00f9 notevole di tutto il fregio per la coinvolgente atmosfera che lo pervade.\nVi sono raffigurati pi\u00f9 eventi che hanno per protagonista la maga caucasica e compaiono vari dettagli ripresi dal poema ovidiano. \nSpicca innanzitutto il nudo in primo piano: qui vediamo Medea seduta sulla riva di uno stagno mentre \u00e8 profondamente assorta nei suoi pensieri. La giovane sacerdotessa riflette sul destino che le \u00e8 toccato in sorte a causa dell'amore per Giasone e dimostra, questa sola volta in tutto il ciclo, la sua fragilit\u00e0 e vulnerabilit\u00e0. Medea sembra conscia del fatto che nemmeno i suoi poteri di maga potranno sottrarla ad un epilogo infelice della sua vita, nemesi per tutti gli atti negativi compiuti (e che ancora dovr\u00e0 compiere) per amore di Giasone.\nL'autore dell'affresco, si tratti di Ludovico o di Annibale, d\u00e0 qui un notevole saggio di capacit\u00e0 nella caratterizzazione psicologica del personaggio: questa sua meditabonda Medea, infatti, \u00e8 sembrata associabile, per l\u2019efficacia della mesta introspezione cui \u00e8 intenta, alla figura femminile protagonista della celeberrima incisione \"Melencolia I\" di Albrecht D\u00fcrer.\nSecondo una specifica ipotesi critica il bagno di Medea in primo piano, di cui in effetti in Ovidio non v'\u00e8 menzione, potrebbe essere una citazione dal secondo dei Cinque Canti dell'Ariosto, progettata integrazione dell'\"Orlando Furioso\" poi abbandonata dal poeta. Qui Medea compare come regina di una regione della Boemia ed \u00e8 solita prendere dei bagni dalle virt\u00f9 magiche: da queste abluzioni la sacerdotessa esce ringiovanita. Secondo questa posizione potrebbe avvalorare l'ipotetica connessione del dipinto con questo scritto ariostesco la circostanza che nel riquadro successivo essa sembrerebbe quasi una bambina, ancora pi\u00f9 giovane quindi di come la si vede nella scena ove prepara l'incantesimo.\nLa narrazione prosegue sullo sfondo. Medea \u00e8 su un carro volante condotto da due draghi alati. Cos\u00ec sorvoler\u00e0 tutta la Tessaglia alla ricerca di quanto le occorre per celebrare il sortilegio che ridar\u00e0 la giovent\u00f9 a suo suocero.\nIl terzo episodio raffigurato si svolge nel piano intermedio. Medea sacrifica su un altare due agnelli dal manto nero. L'ara \u00e8 sovrastata da due statue in marmo che rosseggia alla luce della torcia retta dalla maga. Sono le statue di Ecate, di cui Medea \u00e8 sacerdotessa\u00a0\u2013 la si riconosce dalle tre teste tipiche della dea (due delle quali sono zoomorfe) \u2013 e della Giovent\u00f9, che ovviamente simboleggia la finalit\u00e0 del rito che Medea sta celebrando.\nInnanzi all'altare ci sono altre due figure la cui identificazione non \u00e8 chiara. Per alcuni si tratterebbe di Giasone e di suo padre Esone, altra interpretazione \u00e8 che si tratti di Persefone (la figura di spalle) e di Plutone.\nIn effetti nel racconto di Ovidio il sacrificio degli agnelli neri \u00e8 officiato proprio per propiziarsi il favore delle divinit\u00e0 infere affinch\u00e9 non recidano la vita del decrepito Esone negli attimi che precedono il sortilegio. Il sangue degli agnelli, mescolato a latte e vino, \u00e8 infatti versato in due buche, che si vedono in basso a sinistra con i bordi imbrattatati di rosso, affinch\u00e9 Plutone e Persefone non si affrettino a \u00abprivare dell'anima stanca le membra di Esone\u00bb.\nSi ritiene che conforti l'identificazione delle due figure in questione con gli d\u00e8i dell'oltretomba un'incisione tratta dal pi\u00f9 volte menzionato \"Livre de la Conqueste de la Toison d'or\", dove, innanzi all'altare di Ecate (abbastanza simile a quello che si vede nell'affresco), Medea compie un sacrificio per Plutone e Persefone, seduti sullo stesso altare e chiaramente indicati come tali anche dalla didascalia della stampa.\nEsattamente al centro della scena, poi, vi \u00e8 il grosso calderone utilizzato per preparare il filtro che ridar\u00e0 ad Esone il vigore degli anni giovanili. Si vedono a terra alcuni degli ingredienti utilizzati per prepararlo (come le testa di un uccello), cos\u00ec come a sinistra del mastello si scorgono dei fiori. Sono quelli spuntati dove sono cadute alcune gocce del filtro, che ridanno al suolo, come dice Ovidio, un aspetto primaverile.\nVarie fonti sono state proposte quale modello di ispirazione di alcune figure che compaiono nell'affresco. Innanzitutto nella figura di Medea seduta ai bordi dello specchio d\u2019acqua si \u00e8 colta la vicinanza con una statua antica raffigurante una ninfa seduta (scultura nota anche come \"Ninfa alla spina\"). La statua, che attualmente si trova agli Uffizi, era un tempo a Roma da dove venne poi trasferita a Firenze proprio nello stesso periodo in cui i Carracci erano impegnati a Palazzo Fava.\n\u00c8 dubbio per\u00f2 che qualcuno dei Carracci possa aver visto direttamente questa scultura ed \u00e8 quindi pi\u00f9 plausibile una ripresa indiretta del modello antico, derivante cio\u00e8 da opere, a loro volta ispirate dalla \"Ninfa alla spina\", pi\u00f9 accessibili ai Carracci. In merito sono possibili due ipotesi. La prima riguarda una tarsia del coro ligneo della chiesa di San Michele in Bosco a Bologna, intagliata da Raffaele da Brescia negli anni Venti del Cinquecento. La figura femminile di questa tarsia sembra, infatti, chiaramente ripresa dalla statua romana.\nTuttavia la Medea del riquadro di Palazzo Fava sembra molto pi\u00f9 vicina all'antica ninfa di quanto non lo sia l\u2019intaglio bolognese: forse \u00e8 pi\u00f9 persuasiva l'ipotesi che per l\u2019affresco ci si sia rifatti a fonti pi\u00f9 prossime al modello originario. Al riguardo \u00e8 possibile osservare che dalla \"Ninfa alla spina\" lo scultore Pier Jacopo Bonacolsi, pi\u00f9 noto con lo pseudonimo di \"Antico\", trasse, ad inizio Cinquecento, una copia in bronzo di piccolo formato, destinata allo Studiolo di Isabella d'Este (dove faceva coppia con un altro bronzetto dello stesso scultore, copia a sua volta del celebre \"Spinario\").\nLa piccola ninfa dell'\"Antico\" dovette riscuotere particolare successo, come testimoniano le diverse copie note della statuetta diffuse tra Lombardia ed Emilia. L\u2019ipotesi dunque \u00e8 che la Medea allo stagno sia stata modellata basandosi su uno di questi bronzetti noto ai Carracci.\nL\u2019analisi del dipinto tuttavia sembra dimostrare che il modello scultoreo (a sua volta derivante dalla statua classica) sia stato rimisurato sul vero. Mettendo cio\u00e8 una ragazza (o un ragazzo) nella stessa posa del bronzetto per dare al risultato finale che si vede nell'affresco una forma pi\u00f9 naturale.\nAnche per il diverso momento in cui Medea sacrifica gli agnelli sull'altare di Ecate si \u00e8 proposto un ulteriore modello seguito per la raffigurazione della sacerdotessa. Si tratta della figura di Alessandro Magno quale si vede in un preparatorio di Raffaello raffigurante le nozze del condottiero macedone con la principessa persiana Roxane, studio che avrebbe dovuto essere utilizzato per un progettato ciclo di affreschi nella villa tiberina di Agostino Chigi.\nNon \u00e8 possibile che i Carracci possano aver avuto conoscenza (allora) del disegno di Raffaello, ma esso era stato tradotto in incisione da Jacopo Caraglio, fonte invece facilmente accessibile.\nAnche in questo caso peraltro il modello derivante dall'opera d'arte \u00e8 stato verosimilmente combinato con lo studio dal vivo.\nRingiovanimento di Esone o Uccisione di Pelia.\nL'affresco \u00e8 oggetto di due diverse letture. Secondo una prima interpretazione, gi\u00e0 indicata dal Malvasia, si tratta dell'immediato seguito della scena antecedente. Medea, quindi, sgozza il padre di Giasone e nelle sue vene versa, in luogo dello stanco sangue del vecchio Esone, il filtro magico preparato durante gli incantesimi notturni del riquadro che precede.\nAltra visione che \u00e8 Medea stia qui uccidendo Pelia, portando a compimento quanto le figlie dello stesso illegittimo re di Iolco, ingannate da Medea, avevano iniziato a fare pensando (proprio a causa dell'inganno della sacerdotessa di Ecate) di ringiovanire anche loro padre.\nVarie considerazioni militano a favore della lettura originaria. Innanzitutto sullo sfondo si vede Giasone con altre figure: ci\u00f2 pare aderire al testo di Ovidio (fonte anche di questa scena) il quale racconta che Medea, prima procedere allo sgozzamento di Esone, ingiunge a tutti i presenti di essere lasciata sola (anche se in verit\u00e0 in Ovidio il rito su Esone avviene all'aperto, mentre qui ci si trova all'interno di una stanza).\nInoltre, se si trattasse dell'uccisione di Pelia sarebbe poco chiara la sequenza rispetto alla scena successiva. In Ovidio, infatti, il \"trucco\" di Medea che resuscita un agnello, cio\u00e8 il sortilegio col quale ella inganna le figlie di Pelia, precede, e non segue, la morte di costui.\nParticolarmente raffinata \u00e8 l'architettura della sala in cui Medea sta operando: si \u00e8 pensato che essa possa essere il frutto di una riflessione sulla trattatistica del Vignola.\nIl tutto si svolge tra Giove e Saturno. Il primo probabilmente allude ed incarna l'onnipotenza: quel che sta facendo Medea, cio\u00e8 riportare alla giovent\u00f9 un vecchio morente, \u00e8 un prodigio tale che esemplifica il concetto di onnipotenza della quale il re degli d\u00e8i \u00e8 il sommo titolare.\nSul basamento ove poggia l'aquila su cui Giove \u00e8 assiso si legge la data 1584, ritenuta quella di conclusione del fregio.\nCirca il termine con Giove di Palazzo Fava, Lucio Faberi (o Faberio), notaio della Compagnia dei pittori a Bologna, nella commemorazione funebre tributata ad Agostino Carracci (trascritta dal Malvasia nella \"Felsina Pittrice\") narra l'aneddoto secondo il quale molti osservatori del fregio erano soliti toccare questa figura per sincerarsi che si trattasse di un dipinto e non di una vera scultura.\nIl tema - se effettivamente nell'ultimo riquadro del fregio dei Carracci \u00e8 raffigurato il ringiovanimento di Esone - vantava un rilevante precedente costituito dal gi\u00e0 menzionato affresco di Pellegrino Tibaldi eseguito per la stessa famiglia Fava.\nLa prova dell'agnello.\nNell'ultimo affresco del fregio prosegue la raffigurazione del racconto di Ovidio. Medea si trova adesso presso la reggia di Pelia, anch'egli ormai decrepito sotto il peso degli anni.\nLa maga racconta alle figlie dell'usurpatore del trono di Iolco dell'incantesimo col quale ha appena riportato Esone alla giovinezza. Le figlie di Pelia vorrebbero che lo stesso accadesse per loro padre. Medea per vincere ogni resistenza di queste e per dar loro dimostrazione dei suoi poteri sovrannaturali si fa consegnare un vecchio montone. Sgozza la bestia e la immerge in un paiolo di filtro magico dal quale subitaneamente esce un belante agnellino.\nLe figlie di Pelia abbandonano ogni indugio. Medea allora appresta un nuovo filtro, questa volta per\u00f2 fatto con erbe prive di ogni virt\u00f9 magica. Mentre Pelia dorme le figlie si recano al suo capezzale e iniziano a sgozzarlo. Ma sono prese dal terrore e colpiscono a casaccio: Pelia sta quasi per svegliarsi quando Medea afferra una spada e con decisione gli taglia la gola uccidendolo.\nLa maga si d\u00e0 quindi alla fuga sul suo carro condotto da draghi alati: \u00e8 l'episodio raffigurato sullo sfondo (poco leggibile a causa di alcune cadute d'intonaco in quel punto).\nUn po' diversa \u00e8 la lettura dell'affresco se si accede alla tesi che vuole l'uccisione di Pelia gi\u00e0 inscenata nel riquadro precedente. In questa chiave le figlie di Pelia (sulla destra) portano al cospetto di Medea il padre morto e la maga del Caucaso dimostra loro, per discolparsi, la veridicit\u00e0 del suo potere di ringiovanire le creature col sortilegio dell'agnello.\nIl termine di sinistra \u00e8 Saturno, deit\u00e0 che pertanto nel fregio comprare due volte, semprech\u00e9 quello precedente (tra il sacrificio di Pelia e la costruzione di Argo) non vada inteso come Eolo. Anche in questo caso la sua apparizione \u00e8 connessa al tema del parricidio.\nSul piano figurativo questo termine sembra essere una ripresa della statua del Sileno con Bacco fanciullo gi\u00e0 di Collezione Borghese ed ora al Louvre, scultura che in effetti fu a lungo male interpretata come raffigurazione di Saturno che porta alla bocca uno dei suoi figli per divorarlo.\nIl termine destro (ventiduesimo ed ultimo del fregio) \u00e8 una \"Vittoria comune\" con una palma nella mano destra e un elmo nella sinistra (iconografia ancora una volta desunta dal Cartari). L'ultimo termine simboleggia il definitivo trionfo di Giasone e Medea su Pelia.\n\u00c8 stato inoltre notato che la \"Vittoria\" guarda verso un punto specifico del salone. Si \u00e8 supposto che essa potesse essere rivolta verso il camino con il perduto episodio dell'uccisione di Creusa e che quindi potesse alludere anche alla vittoria di Medea sul tradimento di Giasone. Si tratta per\u00f2 di una supposizione allo stato indimostrabile posto che \u00e8 del tutto ignoto in quale punto della sala si trovasse lo scomparso camino.\nLa morte di Creusa.\nDella perduta decorazione del camino del salone di Palazzo Fava non \u00e8 nota alcuna testimonianza grafica. Essa \u00e8 conosciuta solo grazie alla descrizione tramandatane dal Malvasia nella \"Felsina\": \u00ab\"nella facciata del camino, anch'essa da Ludovico ritocca, vedesi l'incendiario dono, tradimento anche a d\u00ec nostri usato, mandato dall'ingelosita ed appassionata Medea per gli stessi suoi figli e di Giasone, alla nuova di lui consorte Creusa, che ne rimane uccisa e morta\"\u00bb.\nIl tema vantava gi\u00e0 un rilevante precedente nella tradizione artistica bolognese costituito da un'incisione di Giulio Bonasone, pittore ed incisore felsineo, a sua volta derivata dall'iconografia di sarcofagi di epoca romana, raffiguranti gli eventi conclusivi della Medea di Euripide.\nUn buon esempio di tali sculture funerarie \u00e8 attualmente conservata nell'Altes Museum di Berlino.\nValutazione critica.\nStando al Malvasia le storie di Giasone e Medea non ebbero buona accoglienza. Riferisce lo storico bolognese che il conte Fava chiam\u00f2 a palazzo l'affermato pittore Bartolomeo Cesi per ascoltarne il giudizio sul fregio dei Carracci. Il Cesi mosse varie critiche all'opera, riferite soprattutto alle parti spettanti ad Annibale. Per il Cesi, infatti, gli affreschi avevano un che di \"sbozzato e poco pulito\" ed inoltre le scene erano troppo piccole, di talch\u00e9, date le dimensioni dalla sala, in alcune di esse, e in particolare in quelle pi\u00f9 affollate, non era ben percepibile cosa vi fosse raffigurato.\nStando sempre all'aneddotica della \"Felsina\", queste critiche avrebbero colto nel segno, al punto che Filippo Fava, quando decise di commissionare il successivo fregio con le storie di Enea avrebbe preteso che esso fosse realizzato dal solo Ludovico - risparmiato dai giudizi negativi del Cesi -, prescrizione che il pi\u00f9 anziano dei Carracci avrebbe disatteso di soppiatto, facendo lavorare i cugini, quasi di nascosto, anche al terzo fregio voluto dal Fava per la sua dimora.\nDiverso \u00e8 il giudizio della critica moderna che nelle storie di Giasone e Medea scorge una rivoluzionaria rivisitazione del sistema decorativo a fregio cos\u00ec come si era sviluppato in precedenza a Bologna\nQuesta nuova impostazione si basa sulla netta distinzione tra gli elementi decorativi che inquadrano le scene (i \"termini\") e le parti narrative del fregio. Nel ciclo del salone di Palazzo Fava, infatti, i termini, sono costituiti da finte sculture monocrome che stanno su un piano spaziale illusoriamente aggettante rispetto a quello delle storie degli Argonauti: nessuna confusione \u00e8 possibile tra parti decorative e parti narrative, rendendo cos\u00ec la leggibilit\u00e0 del fregio chiara e ritmicamente scandita. \nAllo stesso tempo la distinta spazialit\u00e0 dei termini consente loro di instaurare un altrettanto illusivo rapporto con l\u2019architettura reale della sala: nulla di tutto questo \u00e8 osservabile nei fregi bolognesi antecedenti.\nSi tratta di nuove idee destinate ad essere riprese e ulteriormente sviluppate nella successiva impresa di Palazzo Magnani, dove i tre Carracci dipinsero un fregio con le Storie della fondazione di Roma - il loro capolavoro collettivo - e, per questa via, sono in parte ancora individuabili nella stessa Galleria Farnese, capolavoro di Annibale Carracci e pietra miliare della pittura barocca.\nSecondo alcune prospettazioni critiche la paternit\u00e0 di questa nuova concezione decorativa potrebbe essere attribuita proprio ad Annibale, posto che essa si evince in nuce gi\u00e0 nell'altro, coevo, fregio di Palazzo Fava - quello con le storie di Giove ed Europa - la cui ideazione, come sembra dedursi da alcuni disegni preparatori superstiti, spetterebbe proprio al pi\u00f9 giovane dei Carracci."}
{"id": "5469665", "revid": "775504", "url": "https://it.wikipedia.org/wiki?curid=5469665", "title": "Moraesigye", "text": "Moraesigye (hangeul: \ubaa8\ub798\uc2dc\uacc4, lett. \"Clessidra\"; titolo internazionale Sandglass, conosciuto anche come \"The Hourglass\") \u00e8 un serial televisivo sudcoreano trasmesso su SBS dal 10 gennaio al 16 febbraio 1995.\nTra i drama trasmessi sui canali gratuiti pi\u00f9 visti di sempre in patria, con uno share medio poco superiore al 50% e un picco del 65,7%, \"Moraesigye\" \u00e8 considerata una delle serie pi\u00f9 significative per la realistica ricostruzione, anche tramite filmati d'archivio, del massacro di Gwangju.\nTrama.\nPark Tae-soo, duro e fedele, viene cresciuto per diventare un gangster, mentre l'intelligente Kang Woo-suk, uomo dai saldi valori, per fare il procuratore. Yoon Hye-rin, la bella e vivace figlia del benestante proprietario di un casin\u00f2, frequenta l'universit\u00e0 con Woo-suk: quando quest'ultimo le presenta l'amico Tae-soo, i due s'innamorano."}
{"id": "5469669", "revid": "761672", "url": "https://it.wikipedia.org/wiki?curid=5469669", "title": "D.lgs. 6 settembre 2011, n. 59", "text": ""}
{"id": "5469672", "revid": "124535574", "url": "https://it.wikipedia.org/wiki?curid=5469672", "title": "Ed Stoppard", "text": "Biografia.\n\u00c8 figlio dello sceneggiatore, drammaturgo e regista Tom Stoppard.\nDoppiatori italiani.\nNelle versioni in italiano dei suoi film, Ed Stoppard \u00e8 stato doppiato da: "}
{"id": "5469673", "revid": "399", "url": "https://it.wikipedia.org/wiki?curid=5469673", "title": "ACRAF", "text": ""}
{"id": "5469674", "revid": "1318658", "url": "https://it.wikipedia.org/wiki?curid=5469674", "title": "Turismo a Delhi", "text": "Il turismo a Delhi (Vecchia Delhi pi\u00f9 Nuova Delhi), essendo questa una delle storiche capitali del mondo, contiene in s\u00e9 una svariata molteplicit\u00e0 di luoghi di interesse turistico ed attrazioni di vario genere.\nA Vecchia Delhi si possono trovare attrazioni come moschee e monumenti tra i pi\u00f9 rilevanti che rappresentano la storia dell'India; tra i luoghi pi\u00f9 importanti di Old Delhi \u00e8 incluso il maestoso Forte rosso. Nuova Delhi , d'altra parte, \u00e8 una citt\u00e0 moderna progettata da Edwin Lutyens e Herbert Baker; essa ospita numerosi edifici governativi e ambasciate, oltre a luoghi di interesse storico.\nIl Qutb Minar, oltre al succitato Red Fort e la Tomba di Humayun, sono elencati dall'UNESCO nella loro qualit\u00e0 di Patrimonio mondiale dell'umanit\u00e0.\nDelhi di Luytens.\nL'India Gate \u00e8 un memoriale creato in onore dei soldati indiani morti durante la seconda guerra anglo-afghana, la prima guerra mondiale e la terza guerra anglo-afghana. I nomi dei caduti di queste guerre sono incisi sulle pareti. Il cenotafio (o santuario) posto al centro \u00e8 costruito con marmo nero e descrive un fucile abbinato ad un casco da soldato dell'epoca; ogni faccia del cenotafio ha inscritte in oro le parole \"Amar Jawan\" (in hindi significa \"guerriero immortale\").\nI prati verdi circostanti dell'India Gate sono un popolare luogo d'incontro serale e feste. Annualmente durante le celebrazioni della \"Festa della Repubblica\" realizzata a Delhi, gli uomini dell'esercito e di altri cittadini indiani marciano attraverso il Rajpath.\nIl Sansad Bhavan o palazzo del parlamento indiano \u00e8 un edificio circolare progettato dagli architetti inglesi Sir Edwin Lutyens e Sir Herbert Baker negli anni tra il 1912-13. La costruzione inizi\u00f2 per\u00f2 solo nel 1921, e nel 1927 l'edificio \u00e8 stato aperto come la sede del Consiglio di Stato, l'Assemblea legislativa centrale e la Camera dei Principi.\nIl Rashtrapati Bhavan, costruito con un mix di stili indiani-europei-mughal, \u00e8 stato originariamente costruito per il governatore generale dell'India. Inaugurato nel 1931 come Residenza vicereale, il nome fu cambiato nel 1959 dopo che l'India divenne una repubblica. Ora \u00e8 il Palazzo Presidenziale.\nConnaught Place \u00e8 nota tra i turisti per la sua vivace atmosfera \u00c8 stato il punto caldo sia per gli uomini d'affari che per i visitatori provenienti sia dal paese che dall'estero. L'attuale Connaught Place interpreta il ruolo di un centro accogliente per i turisti fai da te che sono attratti verso le destinazioni pi\u00f9 popolari partendo proprio da qui. Alcuni luoghi importanti da visitare sono l'antico tempio di Hanuman, lo Jantar Mantar (Nuova Delhi), un osservatorio astronomico del XVIII secolo, il monumento e sito archeologico di Agrasen ki Baoli e l'emporio di Stato con la raccolta di specialit\u00e0 etniche degli stati indiani.\nConnaught Place \u00e8 una strada programmata e destinata per il business con un'area circolare che \u00e8 divisa in due cerchi nominati come \"interno\" ed \"esterno\". Janpath, un complesso commerciale a cielo aperto, si trova sulla strada che collega il cerchio interno ed esterno con Palika-Baazar, che \u00e8 noto per essere il trend-setter dei mercati sotterranei indiani.\nConnaught Place \u00e8 invitante anche per i suoi alberghi di lusso, dove una variet\u00e0 di strutture termali sono disponibili, con un'aura calmante e l'atmosfera piacevole.\nI Lodhi Gardens, una volta chiamato Lady Willingdon Park, viene aperto nel 1930 per contenere monumenti risalenti al XV e al XVI secolo che sono sparsi tra i suoi prati ben tenuti, i fiori, gli alberi ombrosi e gli stagni. Durante le ore mattutine e le prime ore serali il giardino tentacolare \u00e8 una delle mete preferite per gli appassionati di fitness e di chi \u00e8 alla ricerca di solitudine.\nMonumenti Moghul.\nIl Purana Qila (Old Fort) \u00e8 un ottimo esempio di architettura militare dell'epoca dei Moghul.\nLa decisione per la costruzione del Forte rosso (Red Fort) \u00e8 stata fatta nel 1639, quando Shah Jahan ha scelto di spostare la capitale da Agra (India) a Delhi.\nIl forte Salimgarh, che ora fa parte del complesso del Red Fort, \u00e8 stato costruito su un'isola del fiume Yamuna (fiume) nel 1546.\nChandni Chowk \u00e8 uno dei principali mercati a Delhi mantenendo viva la citt\u00e0 vivente eredit\u00e0 del Shahjahanabad di Vecchia Delhi.\nLa Tomba di Safdarjung \u00e8 una tomba giardino in un mausoleo di marmo.\nMonumenti precedenti.\nIl Qutb Minar si trova nel complesso cosiddetto Qutb, a Mehrauli in \"South Delhi\". \u00c8 stato costruito da Qutb al-Din di Delhi, fondatore della dinastia dei mamelucchi di Delhi, che ha preso possesso di Delhi nel 1206. Si tratta di una torre rossa a scanalate in arenaria, che si assottiglia fino ad un'altezza di 72,5 metri ed \u00e8 ricoperta di intagli intricati e versetti del Corano.\nIl Qutb Minar \u00e8 anche significativo per ci\u00f2 che rappresenta nella storia della cultura indiana. In molti modi esso, essendo il primo monumento costruito da un sovrano musulmano in India, ha segnato l'inizio di un nuovo stile nell'arte ed architettura che \u00e8 giunto sino a noi conosciuto come lo stile indo-islamico.\nQuando Ghazi Malik ha fondato la dinastia Tughlaq nel 1321, ha costruito il pi\u00f9 possente forte dell'epoca a Delhi intitolandolo Tughlaqabad, completato con grande velocit\u00e0 entro i primi quattro anni del suo governo."}
{"id": "5469684", "revid": "547034", "url": "https://it.wikipedia.org/wiki?curid=5469684", "title": "Campionato Americano di cricket", "text": "Il Campionato Americano di cricket (ufficialmente ICC Americas Championship) sono una competizione per nazioni che assegna il titolo continentale di cricket. Sono organizzati ogni due anni dal 2000."}
{"id": "5469685", "revid": "1305772", "url": "https://it.wikipedia.org/wiki?curid=5469685", "title": "Don't Know What You Got (Till It's Gone)", "text": "Don't Know What You Got (Till It's Gone) \u00e8 una power ballad del gruppo musicale statunitense Cinderella, estratta come singolo dal secondo album della band, \"Long Cold Winter\" nel 1988. Si tratta del brano di maggior successo del gruppo, avendo raggiunto la posizione numero 12 della Billboard Hot 100 nel novembre del 1988.\nLa canzone appare nell'episodio \"Raisins\" della settima stagione della serie animata \"South Park\". \u00c8 inoltre udibile all'interno del film \"The Wrestler\" del 2008.\n\u00c8 stata inserita alla posizione numero 18 nella classifica delle \"25 pi\u00f9 grandi power ballad\" secondo VH1.\nVideo musicale.\nIl suggestivo videoclip della canzone \u00e8 stato diretto da Nick Morris e mostra la band che esegue la canzone nei pressi di un lago. La maggior parte delle sequenze del video ha come protagonista il cantante Tom Keifer intento a suonare il pianoforte mentre il sole tramonta alle sue spalle.\nLe riprese sono state effettuate al Lago Mono, in California, lo stesso in cui sono state scattate alcune foto per il \"booklet\" dell'album \"Wish You Were Here\" dei Pink Floyd."}
{"id": "5469690", "revid": "8660", "url": "https://it.wikipedia.org/wiki?curid=5469690", "title": "Bern Grizzlies", "text": "I Bern Grizzlies sono una squadra svizzera di football americano di Berna, fondata nel 1985.\nHanno vinto 5 volte lo Swiss Bowl."}
{"id": "5469696", "revid": "298229", "url": "https://it.wikipedia.org/wiki?curid=5469696", "title": "Nazionale di cricket di Bermuda", "text": "La nazionale di cricket di Bermuda \u00e8 la selezione nazionale che rappresenta lo Stato di Bermuda nel gioco del cricket.\nStoria.\nMembro dell'ICC fin dal 1966, grazie alla vicinanza con le Indie Occidentali Britanniche la squadra nazionale \u00e8 riuscita a cogliere notevoli risultati nonostante le ridotte dimensioni dell'arcipelago.\nHa raggiunto per la prima volta la qualificazione alla coppa del mondo nel 2007, in tale occasione \u00e8 stata per\u00f2 eliminata al primo turno.\nNella World Cricket League attualmente milita in quarta divisione, tuttavia in passato ha giocato anche in prima divisione in tale competizione. Nel Campionato Americano di cricket \u00e8 riuscita a trionfare nell'edizione 2006 ed \u00e8 stata anche finalista nel 2000, 2008 e 2013.\nHa preso parte anche a quattro edizioni della ICC Intercontinental Cup, raggiungendo come massimo risultato la semifinale nell'edizione 2005."}
{"id": "5469698", "revid": "1543377", "url": "https://it.wikipedia.org/wiki?curid=5469698", "title": "Gens Cocceia", "text": "La Gens Cocceia, era una \"gens\" romana plebea, originaria dell'Umbria, a cui apparteneva l'imperatore Nerva. Non vengono per\u00f2 citati fino alla seconda met\u00e0 finale della Repubblica.\nI \"tria nomina\" usati dalla Gens Cocceia.\nI Cocceii utilizzavano i \"praenomina\" Marco, Lucio, Sesto e Gaio\".\"\nRami e cognomina della gens.\nL'unica famiglia del Cocceii conosciuta sotto tarda Repubblica portava il cognome Nerva. Un certo numero di \"cognomina\" personali sono stati sostenuti da altri membri della gens, tra \"Auctus\", \"Balbo\", \"Genialis\", \"Justus\", \"Nepote\", \"Nigrinus\", \"Proculo\", e \"Rufino\"."}
{"id": "5469704", "revid": "298229", "url": "https://it.wikipedia.org/wiki?curid=5469704", "title": "Bermuda Cricket Board", "text": "Il Bermuda Cricket Board (BCB) \u00e8 la federazione nazionale di cricket di Bermuda.\nStoria.\nNonostante le ridotte dimensioni dell'arcipelago, la vicinanza con le Indie Occidentali Britanniche ha reso il cricket un gioco molto popolare e infatti la federazione \u00e8 nata addirittura nel 1938, essendo anche tra i primi paesi ad entrare nell'International Cricket Council nel 1966."}
{"id": "5469708", "revid": "106456", "url": "https://it.wikipedia.org/wiki?curid=5469708", "title": "Indre (disambigua)", "text": ""}
{"id": "5469709", "revid": "1305772", "url": "https://it.wikipedia.org/wiki?curid=5469709", "title": "High Raise", "text": ""}
{"id": "5469711", "revid": "47767", "url": "https://it.wikipedia.org/wiki?curid=5469711", "title": "Cantone di Haute-Ari\u00e8ge", "text": "Il Cantone di Haute-Ari\u00e8ge \u00e8 una divisione amministrativa dell'Arrondissement di Foix.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 48 comuni di:"}
{"id": "5469716", "revid": "1305772", "url": "https://it.wikipedia.org/wiki?curid=5469716", "title": "Higham", "text": ""}
{"id": "5469720", "revid": "767487", "url": "https://it.wikipedia.org/wiki?curid=5469720", "title": "Centro europeo dei consumatori", "text": "La rete dei Centri Europei dei Consumatori (CEC) \u00e8 una rete europea sostenuta dalla Commissione europea, gli Stati membri, la Norvegia e l'Islanda. \u00c8 costituita da 29 centri, con almeno un centro in ciascuno dei 27 Stati membri dell\u2018Unione europea (UE), in Islanda e in Norvegia. Lavorano insieme per fornire ai consumatori delle informazioni sull'acquisto transfrontaliero di beni e servizi. Inoltre, forniscono assistenza ai consumatori grazie alla composizione amichevole delle dispute transfrontaliere et altre procedure di mediazione.\nStoria.\nL'attuale rete dei centri europei dei consumatori \u00e8 stata fondata nel gennaio 2005 dalla Commissione europea, dopo la fusione di due reti di tutela dei consumatori esistenti: la rete extragiudiziale europea (EEJ-Net) e la rete di Eurosportelli.\nIl lancio degli Eurosportelli \u00e8 iniziato nel 1992 per svolgere campagne di informazione, consulenza e promozione su temi di interesse per i consumatori. La rete extragiudiziale europea (EEJ-Net) \u00e8 stata fondata nel 2001 per aiutare i consumatori e consigliarli sul tema del rispetto dei loro diritti nelle controversie transfrontaliere attraverso meccanismi alternativi di risoluzione delle controversie (ADR). Nel 2006, tutti gli Stati membri hanno istituito un punto di contatto nazionale appartenente alla rete ECC. Attualmente la rete comprende 29 centri, uno per Stati membri, pi\u00f9 Islanda e Norvegia. A seconda del paese, alcuni centri sono collegati a un ministero o un ente pubblico; altri sono ospitati da organizzazioni indipendenti o ad altre strutture.\nObiettivi.\nAl fine di aiutare i consumatori, la rete dei centri europei dei consumatori persegue i seguenti obiettivi:\nI CEC sviluppano anche una cooperazione efficiente ed efficace con gli organismi di mediazione nazionali e sostengono le autorit\u00e0 nazionali per la promozione e lo sviluppo di nuove procedure di mediazione.\nInoltre, i CEC raccolgono e analizzano le informazioni provenienti dalle richieste dei consumatori a fini statistici e per lo sviluppo delle future politiche in materia di consumo. Effettuano dei confronti transfrontalieri della legislazione e altre questioni di interesse per i consumatori su una vasta gamma di argomenti. Questi rapporti sono trasferiti ai responsabili politici e alle autorit\u00e0 di controllo.\nQuesta rete coopera con tutte le altre reti europee come FIN-NET (finanziaria), SOLVIT (mercato interno), Enterprise Europe Network, Europe Direct, Rete giudiziaria europea in materia civile e commerciale.\nFunzionamento.\nI consumatori che non trovano soluzione al loro reclamo nei confronti di un professionista avente sede in un altro Stato membro dell'Unione europea, in Islanda o in Norvegia, possono contattare la CEC nel loro Paese di residenza per ottenere supporto. I consumatori possono chiedere aiuto ai CEC per telefono, fax o e-mail, oppure presentandosi fisicamente nei locali di alcuni centri. \nIl CEC contattato tradurr\u00e0 i documenti, se necessario, e li trasmetter\u00e0 al CEC del Paese del professionista, che cercher\u00e0 di trovare una soluzione amichevole della controversia attraverso la mediazione di un organismo competente o contattando direttamente il professionista. Il CEC non pu\u00f2 costringere il professionista ad agire.\nIn cifre.\n2008: in quest'anno, la rete ha avuto pi\u00f9 di 62.000 sollecitazioni da parte dei cittadini. Il 54% di queste erano dei reclami e le altre richieste di informazioni. Nel 2008, i consumatori hanno principalmente reclamato sui servizi di trasporto (33,23%), sui servizi culturali e per il tempo libero (25,42%) e sui servizi di ristorazione, hotel e alloggio (13,38%). Questi tre settori hanno generato il 72% di tutte le denunce ricevute dalla rete.\n2007: in quest'anno, la rete ha ricevuto 55.000 richieste da parte dei consumatori. La maggior parte dei reclami gestiti dal CEC riguardano le condizioni contrattuali (25%), servizi o prodotti (22,4%) e la consegna (20%). Il 22% delle denunce registrate dalla CEC riguardano servizi di trasporto, compresi i diritti dei passeggeri aerei, seguiti da servizi culturali e ricreativi (quasi il 12%) e dei servizi audiovisivi (quasi il 10%). Pi\u00f9 della met\u00e0 delle denunce riguarda le transazioni online (55%).\nContesto.\nLa politica dei consumatori condotta dalla Commissione europea mira a fornire ai consumatori un'informazione migliore e pi\u00f9 completa, a promuovere gli acquisti all'interno dell'UE e a rendere i consumatori consapevoli dei loro diritti. Il consumo personale rappresenta il 60% del PIL (prodotto interno lordo), ma solo un consumatore su cinque sa che gli stessi diritti fondamentali per i consumatori si applicano in ciascuno degli Stati membri dell'Unione europea; solo un terzo della popolazione europea \u00e8 consapevole del fatto che la sicurezza dei prodotti acquistati in Europa viene garantita all'interno di tutta l'UE.\nAnche se i principali diritti dei consumatori sono gli stessi in tutta Europa, esistono notevoli differenze tra le legislazioni degli Stati membri. Queste differenze giuridiche sono fonte di confusione per i consumatori che possono essere soggetti a un trattamento diverso da uno Stato membro all'altro. La mancanza di fiducia dei consumatori per la difesa dei propri diritti in un altro paese europeo sembra essere l'ostacolo pi\u00f9 forte al consumo transfrontaliero e questo spiega perch\u00e9 solo il 12% delle persone fanno acquisti al di fuori del loro paese di residenza. Inoltre, la maggior parte degli acquisti transfrontalieri \u00e8 effettuata durante le vacanze. Attraverso la rete CEC, la Commissione europea intende rafforzare la fiducia dei consumatori e l'efficacia della legislazione consumistica."}
{"id": "5469722", "revid": "1305772", "url": "https://it.wikipedia.org/wiki?curid=5469722", "title": "Hoffmanns Erz\u00e4hlungen", "text": ""}
{"id": "5469724", "revid": "1305772", "url": "https://it.wikipedia.org/wiki?curid=5469724", "title": "Hola Raffaella", "text": ""}
{"id": "5469732", "revid": "463686", "url": "https://it.wikipedia.org/wiki?curid=5469732", "title": "Irraggiamento dei cibi", "text": ""}
{"id": "5469737", "revid": "110157", "url": "https://it.wikipedia.org/wiki?curid=5469737", "title": "Doreen", "text": "Origine e diffusione.\n\u00c8 un nome originatosi nel tardo XIX secolo; il suo primo potrebbe risalire al 1894, con un romanzo di Edna Lyall intitolato proprio \"Doreen\". Di fatto, il suo uso precedente all'uscita del romanzo \u00e8 quasi nullo.\nViene talvolta considerato un nome irlandese (anche il personaggio del romanzo di Lyall era irlandese), ma sostanzialmente si tratta di un'elaborazione del nome Dora, combinato con il suffisso \"-een\" tratto da nomi quali Aileen e Kathleen. A partire dal XX secolo, il nome \u00e8 stato occasionalmente reso in irlandese usando il nome gaelico Doireann.\nOnomastico.\nSi tratta di un nome adespota, cio\u00e8 che non ha santa patrona. L'onomastico si pu\u00f2 festeggiare il 1\u00ba novembre, giorno di Ognissanti."}
{"id": "5469738", "revid": "111109566", "url": "https://it.wikipedia.org/wiki?curid=5469738", "title": "Castello di Lucignano", "text": "Il castello di Lucignano si trova nell'omonima localit\u00e0 nella parte meridionale del territorio comunale di Gaiole in Chianti, in provincia di Siena.\nStoria.\nIl castello venne edificato in epoca medievale su un'area collinare dove furono rinvenuti reperti archeologici di epoca etrusca; l'esistenza del complesso architettonico \u00e8 attestata per la prima volta in un documento della Curia di Siena risalente al 912.\nIl complesso svolse funzioni difensive nel territorio chiantigiano, risultando spesso conteso tra Fiorentini e Senesi durante la lunga lotta espansionistica delle due repubbliche, fino a passare definitivamente sotto il controllo fiorentino nel 1452.\nA seguito della definitiva caduta della Repubblica di Siena nel 1559, vennero meno le esigenze militari che fino ad allora avevano contraddistinto le funzioni del castello; il complesso venne cos\u00ec in seguito trasformato in fattoria dalla famiglia fiorentina dei Ricasoli.\nNel corso del Novecento il complesso versava in forte degrado; nel 1994 venne acquistato dagli attuali proprietari e in seguito restaurato, mentre nei terreni attorno al complesso architettonico furono reimpiantate le viti per la produzione del Chianti Classico DOCG."}
{"id": "5469739", "revid": "122203989", "url": "https://it.wikipedia.org/wiki?curid=5469739", "title": "The Normal Heart (opera teatrale)", "text": "The Normal Heart \u00e8 un dramma di Larry Kramer, incentrato sulla diffusione dell'AIDS e la lotta di alcuni attivisti gay di New York per attirare l'attenzione sull'epidemia.\nNel 1992 \u00e8 andato in scena il seguito di \"The Normal Heart,\" \"The Destiny of Me\", candidato al Premio Pulitzer per la drammaturgia. Insieme ad \"As Is\", \"The Normal Heart\" fu una delle prima opere teatrali a trattare del tema della crisi dell'AIDS. \nTrama.\nNed Weeks \u00e8 un giornalista gay che si batte per i diritti degli omosessuali e quando l'AIDS comincia a mietere le prime vittime (anche tra i suoi amici), Ned comincia a fare pressioni sulla giunta comunale di New York affinch\u00e9 si sensibilizzi l'opinione pubblica sulla nuova epidemia. Inascoltato, Ned cerca di promuovere l'assistenza e il sesso sicuro nella comunit\u00e0 gay, su consiglio della dottoressa Brookner, ma ancora una volta ottiene un insuccesso.\nDopo aver fondato un'associazione per raccogliere fondi Ned \u00e8 costretto a lasciarne la presidenza a Bruce, pi\u00f9 amato e popolare. Il suo amante Felix, intanto, si ammala di AIDS e Ned \u00e8 costretto a combattere sia sul fronte pubblico che su quello privato per mantenere sano se stesso e le persone che ama.\nAdattamento televisivo.\nNel 2014 Ryan Murphy ha diretto un film per televisione tratto dal dramma di Larry Kramer, con Mark Ruffalo, Julia Roberts, Matt Bomer, Alfred Molina, Jim Parsons e Jonathan Groff. Il film ha vinto l'Emmy Award per il miglior film TV."}
{"id": "5469746", "revid": "125623238", "url": "https://it.wikipedia.org/wiki?curid=5469746", "title": "Educazione nell'antica Grecia", "text": "Dalle sue origini risalenti alla tradizione omerica ed aristocratica, leducazione nell'antica Grecia \u00e8 stata di gran lunga \"democratizzata\" nel V secolo a.C., sotto l'influsso dei sofisti, di Platone e di Isocrate, ma sempre ispirata al modello della \"paideia\" mirante ad uno sviluppo etico e spirituale dei cittadini, in grado di guidare il loro inserimento armonico nella societ\u00e0 della \"polis\".\nNel periodo ellenistico l'educazione in un ginnasio era considerata essenziale per la partecipazione alla cultura dell'epoca.\nC'erano due forme di istruzione nell'antica Grecia: formale e informale. L'educazione formale veniva raggiunta attraverso la frequentazione di una scuola pubblica o attraverso un tutore a pagamento. L'educazione informale veniva fornita da un insegnante non pagato, e si verificava in un contesto non pubblico. L'istruzione era una componente essenziale dell'identit\u00e0 di una persona, e il tipo di educazione che una persona aveva ricevuto era basato fortemente sulla propria classe sociale, sulla cultura della propria polis, e sul parere su ci\u00f2 che la propria cultura avrebbe dovuto comprendere.\nL'educazione formale era soprattutto per gli uomini, era, in generale, non offerta agli schiavi, agli operai e alle donne. In alcune poleis, vennero approvate delle leggi che proibivano l'educazione degli schiavi. Una ragazza avrebbe ricevuto una educazione informale da sua madre che le avrebbe insegnato come mantenere una famiglia, al servizio di suo padre e, pi\u00f9 tardi nella vita, di suo marito. Gli Spartani insegnavano anche musica e danza, ma con lo scopo di valorizzare la loro manovrabilit\u00e0 come soldati in battaglia.\nSistema ateniese.\nAd Atene l'ideale della \"paideia\" port\u00f2 ad enfatizzare le virt\u00f9 del cittadino tramite le quali approdare a quella realizzazione e perfezionamento di s\u00e9 conosciute come \"kalokagathia\" (propriamente \u00abbellezza e bont\u00e0\u00bb), fatta cio\u00e8 di qualit\u00e0 sia esteriori che interiori.\nElementari.\nNei loro primi anni di vita, i bambini ateniesi ricevevano a casa una loro prima educazione, a volte sotto la guida di un maestro o di un pedagogo. Veniva insegnata la morale di base, fino a quando iniziavano l'istruzione elementare a circa sette anni di et\u00e0. I bambini venivano istruiti a leggere e scrivere, a contare e a disegnare. Iniziavano con l'imparare le lettere e poi le sillabe, seguite da parole e frasi. Allo stesso tempo veniva insegnata la lettura e la scrittura. Gli studenti scrivevano con uno stilo, con cui incidevano dei segni su una tavoletta coperta di cera. Quando i bambini erano pronti per cominciare a leggere le opere intere, si dedicavano spesso ad imparare a memoria delle poesie e alla recitazione. La scuola elementare era l'unica formazione a disposizione per la maggior parte delle persone, soprattutto i pi\u00f9 poveri. I bambini appartenenti alle classi sociali elevate avrebbero ricevuto un'istruzione elementare formale, in quanto i loro genitori sarebbero stati in grado di permettersi di assumere un tutore o di mandarli ad una scuola pubblica. Ai bambini provenienti da famiglie povere, tuttavia, veniva offerta soltanto l'educazione informale, e la misura del loro sapere era direttamente collegata alle conoscenze dei loro genitori. Oltre a non avere i soldi per pagare un'educazione formale, i membri della classe inferiore pi\u00f9 probabilmente avevano bisogno del servizio dei loro figli a casa solo per essere in grado di permettersi il cibo e altre necessit\u00e0 di base.\nGymnasium.\nAvere un corpo fisicamente in forma era estremamente importante per i greci. I ragazzi greci cominciavano l'educazione fisica durante o appena dopo l'inizio della loro istruzione elementare. All'inizio avrebbero imparato, da un insegnante privato, noto come \"paidotribe\". Successivamente avrebbero cominciato la formazione presso il \"Gymnasium\". L'allenamento fisico era visto come necessario per migliorare il proprio aspetto, la preparazione per la guerra e la buona salute in et\u00e0 avanzata. Tradizionalmente, la frequenza dalla \"palestra\" completava la maggior parte della formazione post-elementare ad Atene. Fino a circa 420 a.C. l'istruzione secondaria non era importante e lo fu dopo la polemica sorta tra le visioni tradizionali e moderne dell'istruzione. Coloro i quali sostenevano la visione tradizionale credevano che l'aumento \"intellettuale\" avrebbe distrutto la cultura ateniese e lasciato Atene in svantaggio nella guerra. D'altra parte, quelli con una visione pi\u00f9 moderna dicevano che mentre la forza fisica era importante, sarebbe inevitabilmente diminuita nel tempo e che l'istruzione doveva essere usata per sviluppare tutto l'uomo, e quindi anche la sua mente.:)\nSecondaria.\nDopo aver compiuto i quattordici anni, i ragazzi provenienti da famiglie benestanti avevano la possibilit\u00e0 di frequentare la scuola secondaria. Una scuola superiore poteva essere di tipo permanente o costituita da insegnanti viaggianti come i sofisti o altri filosofi, tra cui Zenone di Elea e Anassagora di Clazomene. L'istruzione secondaria comprendeva materie come le scienze naturali (biologia e chimica), la retorica (l'arte di parlare o scrivere in modo efficace), la geometria, l'astronomia e la meteorologia. L'insegnamento di queste materie divenne molto apprezzato all'interno della societ\u00e0 ateniese, perch\u00e9 gli ateniesi credevano che l'educazione intellettuale fosse una componente fondamentale dell'identit\u00e0 della persona e che costituisse parte significativa della sua reputazione. Lo studio accademico poteva aiutare un individuo a ottenere il rispetto dei suoi pari. Con questo proposito, politici come Temistocle, Pericle e Alcibiade furono in grado di influenzare gli sforzi politici e militari perseguiti da Atene.\nPost-secondaria.\nI ragazzi potevano proseguire gli studi dopo la scuola secondaria, ottenendo una formazione \"efebica\". Potevano presentare una petizione a diventare un \"efebo\", all'et\u00e0 di diciotto anni. Nel V secolo a.C., la \"formazione efebica\" iniziava come un'educazione militare, seguita da due anni di servizio militare. In seguito, per\u00f2, venne incluso un corso di studi accademici pi\u00f9 avanzato.\nAltro.\nCome accennato in precedenza, i bambini di famiglie povere non erano in grado di ricevere un'educazione formale. Questi bambini, tuttavia, non erano del tutto dimenticati. Solone, un politico ateniese che visse durante La fine del VII e la met\u00e0 VI secolo a.C., fece molto per riformare la sua polis e incoraggi\u00f2 i padri dei bambini poveri ad offrire ai loro figli una formazione professionale. Insegnando a questi bambini un mestiere, avrebbero potuto diventare membri produttivi della societ\u00e0 ateniese.\nAnche la musica e la danza erano considerate molto importanti ad Atene. Durante le numerose fasi della formazione di un individuo, questi veniva incoraggiato a praticare la danza, il canto e il suono degli strumenti. Fra gli strumenti comuni utilizzati ad Atene vi erano l'arpa, il flauto e la cetra. Avanzando nella danza, nel canto e nel suono degli strumenti, un ateniese avrebbe aiutato a continuare le tradizioni della sua societ\u00e0.\nSistema spartano.\nLa societ\u00e0 spartana desiderava che tutti i cittadini maschi diventassero dei soldati di successo con la resistenza e la capacit\u00e0 di difendere le loro polis come membri di una falange spartana. C'\u00e8 un equivoco sul fatto che gli Spartani uccidessero i bambini deboli: era una credenza diffusa da Plutarco, storico greco, che evidentemente aveva ottenuto informazioni errate. Dopo un accurato esame, il Consiglio dichiarava che il bambino era degno di vivere o lo rifiutava condannandolo a una morte per abbandono.\nAgogh\u00e9.\nIl predominio militare era di estrema importanza per gli Spartani dell'antica Grecia. In risposta a ci\u00f2 essi strutturarono il loro sistema educativo come forma estrema di campo di addestramento militare, che veniva indicato come \"agogh\u00e9\". La ricerca della conoscenza intellettuale veniva vista come banale, e quindi l'apprendimento accademico, come la lettura e la scrittura, era ridotto al minimo. La vita di un ragazzo Spartano era dedicata quasi interamente alla sua scuola, e questa aveva un solo scopo: produrre un Spartano quasi indistruttibile (vedi \"falange\").\nL'educazione formale per un maschio Spartano iniziava a circa sette anni quando lo stato toglieva il ragazzo dalla custodia dei suoi genitori e lo mandava a vivere in una caserma con molti altri ragazzi della sua et\u00e0. A tutti gli effetti, la caserma era la sua nuova casa, e gli altri maschi che vivevano nelle caserme la sua famiglia. Per i successivi cinque anni, fino a circa dodici anni, i ragazzi avrebbero mangiato, dormito e si sarebbero formati all'interno della loro caserma ricevendo istruzione da un cittadino maschio adulto che aveva completato tutto il suo addestramento militare ed era stato in battaglia acquisendo esperienza.\nL'istruttore imponeva la disciplina e l'esercizio fisico e faceva in modo che i suoi allievi ricevessero poco cibo e abbigliamento minimo, nel tentativo di costringerli ad imparare a provvedere al loro sostentamento, rubando o sopportando la fame estrema, competenze necessarie nel corso di una guerra. Quei ragazzi sopravvissuti alla prima fase della formazione entravano in una fase secondaria in cui le punizioni diventavano pi\u00f9 severe e la formazione fisica e la partecipazione agli sport erano continui, al fine di costruire la forza e la resistenza. Durante questa fase, che durava fino a quando i maschi avevano circa diciotto anni, veniva incoraggiato il combattimento all'interno dell'unit\u00e0, venivano eseguite finte battaglie, lodati atti di coraggio, e i segni di codardia e di disobbedienza severamente puniti.\nDurante le finte battaglie, i giovani venivano inquadrati in \"falangi\" per imparare a manovrare come se fossero un'unica entit\u00e0 e non un gruppo di individui. Per essere pi\u00f9 efficienti ed efficaci durante le manovre, gli allievi ricevevano una formazione di danza e musica, perch\u00e9 questo avrebbe aumentato la loro capacit\u00e0 di muoversi con grazia come un'unit\u00e0. Verso la fine di questa fase di \"agogh\u00e9\", gli allievi erano tenuti a dare la caccia e a uccidere un ilota, uno schiavo greco. Se catturato, l'allievo sarebbe stato condannato e punito, non per aver commesso un omicidio, ma per la sua incapacit\u00e0 di completare l'omicidio senza essere scoperto.\nEfebia.\nGli allievi che si erano diplomati alla \"agogh\u00e9\" all'et\u00e0 di diciotto anni, ricevevano il titolo di \"efebo\". Quando diventava un \"efebo\", il maschio doveva fare un pegno rigoroso e di completa fedelt\u00e0 a Sparta e si sarebbe unito a un organismo privato per continuare la formazione in cui avrebbe migliorato la ginnastica, la caccia e le esercitazioni per le future battaglie con armi reali. Dopo due anni, all'et\u00e0 di vent'anni, questa formazione era terminata e gli uomini ora adulti erano ufficialmente considerati come soldati spartani.\nEducazione delle donne.\nLe donne spartane, a differenza delle loro omologhe ateniesi, ricevevano un'educazione formale supervisionata e controllata dallo Stato. Gran parte dell'istruzione pubblica ricevuta dalle donne spartane ruotava intorno all'educazione fisica. Fino a circa l'et\u00e0 di diciotto anni veniva loro insegnato a correre, combattere, lanciare un disco, e anche un giavellotto. Le competenze delle giovani venivano testate regolarmente in competizioni come l'annuale corsa a piedi, i giochi erei di Elis Oltre all'educazione fisica, alle giovani ragazze veniva insegnato a cantare, ballare e suonare strumenti spesso da poeti viaggianti come Alcmane o dalle donne anziane della polis. Il sistema educativo spartano per le femmine era molto severo, perch\u00e9 il suo scopo era quello di formare future madri di soldati, al fine di mantenere la forza delle falangi di Sparta, che erano indispensabili per la difesa e la cultura spartana."}
{"id": "5469747", "revid": "73843", "url": "https://it.wikipedia.org/wiki?curid=5469747", "title": "Fabio Padovan", "text": "Fu eletto alla Camera dei deputati per la Liga Veneta-Lega Nord nella XI Legislatura.\nBiografia.\nNel 1990 divent\u00f2 proprietario dell'azienda di famiglia Otlav S.p.a. insieme al fratello Massimo Padovan.\nNei primi anni 1990 fece parte della Liga Veneta - Lega Nord e fu eletto nella XI Legislatura alla Camera dei deputati alle elezioni generali del 1992, ma nei primi mesi del 1994 lasci\u00f2 per protesta il partito della Lega Nord che era entrato in alleanza con Forza Italia.\nAlcuni mesi dopo, Padovan fond\u00f2 insieme ad altri imprenditori regionalisti veneti l'associazione \"Liberi Imprenditori Federalisti Europei \u2013 Sindacato Imprenditori\" (abbreviato LIFE), per la difesa delle piccole e medie industrie nella regione Veneto.\nNel 2000 Padovan lanci\u00f2 un nuovo partito venetista ed indipendentista chiamato Fronte Marco Polo, che alle elezioni regionali in Veneto del 2000 ottenne l'1,25% dei voti e nessun seggio. Da allora, Padovan \u00e8 stato per breve tempo membro della Liga Fronte Veneto e, successivamente, molto vicino al Partito Nasiona\u0142 Veneto (PNV) e, infine, al movimento Veneto Stato.\nNel 2012 insieme ad altri politici present\u00f2 ricorso contro i tagli ai vitalizi dei parlamentari.\nIn occasione della morte di Marco Pannella nel 2016, ricord\u00f2 di averlo conosciuto nel 1997, trovando in lui \u00abun vero Signore\u00bb che \"incarn\u00f2 lo Spirito Libertario\", \u00abelegante, raffinato, colto, umile... generoso e disinteressato fino in fondo\u00bb, dal quale apprese la protesta non violenta del digiuno. Radio Radicale trasmise un discorso degli esponenti del movimento Life, contribuendo al suo rilancio e in un momento di grave crisi."}
{"id": "5469749", "revid": "62004", "url": "https://it.wikipedia.org/wiki?curid=5469749", "title": "Nick van der Lijke", "text": " Nel 2013, da Under-23, ha vinto la Beverbeek Classic; passato professionista nel 2014, ha concluso quarto al Giro di Danimarca 2021."}
{"id": "5469751", "revid": "228587", "url": "https://it.wikipedia.org/wiki?curid=5469751", "title": "Thomas Peter Krag", "text": " Nato a Krager\u00f8, cresciuto a Kristiansand e trasferitosi a Copenaghen ha pubblicato molti libri, alcuni dei quali diventarono best seller in Danimarca anche se oggi i suoi romanzi si considerano finiti nel dimenticatoio. \nVita privata.\nNacque a Krager\u00f8, figlio del membro al parlamento norvegese Peter Rasmus Krag e Fredrikke Petrine Fyhn. La sua famiglia si trasfer\u00ec a Kristiansand quando lui aveva due anni. I suoi fratelli maggiori erano Hans Peter Fyhn Krag e l'uomo d'affari Nils Krag, il poeta Vilhelm Krag era suo fratello minore. \u00c8 stato il nipote di Hans Peter Schnitler Krag. Il direttore generale delle strade pubbliche Hans Hagerup Krag e il colonnello Ole Krag erano suoi zii e suo cugino era Lul Krag, noto pittore. \u00c8 stato sposato con Ida Bengta Emilie Nielsen dal 1901 al 1912, dal cui matrimonio nacque lo storico letterario Erik Krag.\nCarriera.\nKrag concluse i suoi studi nel 1890. Il suo debutto letterario arriv\u00f2 nel 1891, con la pubblicazione del suo primo libro, la storia indiana \"F\u00e6ldej\u00e6geren eller Skovl\u00f8berens Forr\u00e6deri\", sotto lo pseudonimo di \"Edvard Cherson\", e del romanzo \"Jon Gr\u00e6ff\". Nel 1892 pubblica \"Fra den gamle By og andre Skildringer\", e nel 1893 la raccolta di racconti \"Ensomme Mennesker\". Krag si stabilisce a Copenaghen dove entr\u00f2 a far parte del circolo Norvegian colony che frequentava il caf\u00e9 Bernina. Conosciuto per il suo carattere eccentrico e dato il suo nottambulismo , rimaneva spesso al caf\u00e9 Bernina fino all\u2019orario di chiusura a prendere appunti di idee per i suoi libri, sviluppandole poi a casa fino al sorgere del sole. \nIl suo romanzo \"Mulm\" fu pubblicato a Copenaghen nel 1893 e nel 1894 la commedia \"Kong Aagon\". Il romanzo \"Kobberslangen\" venne pubblicato nel 1895. Il letterato Willy Dahl ritiene che il romanzo \"Ada Wilde\" (1896) sia il suo miglior lavoro. Nel 1897 pubblica il romanzo \"Ulf Ran\" e una raccolta di storie e favole intitolata \"Vesterfra\". Nel 1898 pubblica il romanzo \"Beates Hus\" e la raccolta di racconti brevi \"Tusm\u00f8rke\". Lo scrittore Kristian Elster stimava molto il lavoro di Krag, in particolare il romanzo del 1904 \"Gunvor Kjeld. Pr\u00e6stens datter\", dove la lotta religiosa e il destino del prete \"Kjeld\" fanno da sfondo alle vicende della vita di \"Gunvor\", la figlia del prete. Successivamente furono pubblicati \"Ildliljen\" e \"Stenb\u00e6nken\" nel 1905, \"Maagereden\" nel 1906, \"Det Allerhelligste\" e \"Offerlam\" nel 1907, e \"Tubal den Fredl\u00f8se\" nel 1908. Nel 1909 la sua commedia \"Kong Aagon\" \u00e8 stata inscenata al Nationaltheatret a Kristiania, diretta da Vilhelm Krag, suo fratello. Nel 1911 ha pubblicato \"Fort\u00e6llinger fra Kakkelovnskrogen\", e nel 1912 \"Frank Hjelm. Historien om en hjeml\u00f8s\".\nMor\u00ec a Oslo nel 1913. Dopo la morte i suoi lavori furono stampati in una raccolta di nove volumi \"Mindeudgave\" tra il 1915 e il 1917. venne raffigurato dall'illustratore Olaf Krohn e dai pittori Christian Krohg, Oda Krohg e Henrik Lund. "}
{"id": "5469752", "revid": "767487", "url": "https://it.wikipedia.org/wiki?curid=5469752", "title": "Friedrich Ani", "text": "Biografia.\nFriedrich Ani \u00e8 figlio di madre tedesca e padre siriano. Trasferitosi a Monaco di Baviera comincia a dedicarsi alla scrittura. Lavora in radio e a teatro. Si laurea in sceneggiatura all'Universit\u00e0 di Cinema e Televisione di Monaco di Baviera. Dal 1981 al 1989 \u00e8 cronista giudiziario per il \"S\u00fcddeutsche Zeitung\". Si specializza nelle inchieste criminali, un lavoro che gli permette di sondare gli ambienti e i personaggi che caratterizzeranno i suoi romanzi polizieschi. Passa successivamente al giornalismo culturale e alla sceneggiatura per la televisione per poi dedicarsi unicamente alla scrittura.\nTabor S\u00fcden e il suo mondo.\nIl detective Tabor S\u00fcden ha circa cinquant'anni e vive solo. Lavora nella sezione \u201cpersone scomparse\u201d al dipartimento di polizia di Monaco. Silenzioso e tenace, pi\u00f9 che ai fatti che compongono l'indagine, le sue ricerche sono caratterizzate dalla particolare attenzione rivolta alla personalit\u00e0 delle persone: questo permette ai suoi romanzi di sondare differenti generi quali il noir e il thriller psicologico.\nLa sua figura \u00e8 stata accostata alla tradizione dei grandi lupi solitari nella linea di Dashiell Hammett e Raymond Chandler, mentre la serialit\u00e0 e l'attenzione alla descrizione psicologica e sociale possono far pensare al Maigret di Simenon. \nL'abilit\u00e0 di Friedrich Ani nel tratteggio delle atmosfere e la sua brillante narrazione dei tormenti dell'anima ricordano Jo Nesb\u00f8 e Henning Mankells, ma il suo stile rientra in una nuova declinazione della letteratura noir particolarmente fertile in Germania, quella dei \u201cgialli tedeschi\u201d.\nRiconoscimenti.\nI suoi libri sono stati tradotti in italiano, francese, spagnolo, olandese, coreano, cinese e polacco. In Germania ha vinto sette volte il Deutscher Krimi Preis , il pi\u00f9 prestigioso premio tedesco per i gialli d'autore. Nel 2006 vince il Premio Tucano della citt\u00e0 di Monaco per il libro dell'anno. Il suo romanzo \"Die Erfindung des Abschieds\" (\"L'invenzione dell'addio\") \u00e8 stato scelto in Svizzera per essere inserito tra i dieci migliori romanzi polizieschi degli anni '90."}
{"id": "5469761", "revid": "640389", "url": "https://it.wikipedia.org/wiki?curid=5469761", "title": "ICC World Cup Qualifier", "text": "L'ICC World Cup Qualifier (fino al 2005 chiamato ICC Trophy) \u00e8 un torneo mondiale di cricket organizzato ogni quattro anni per assegnare gli ultimi posti disponibili per la Coppa del Mondo.\nPartecipanti.\nOgni Associate e Affiliate member dell'ICC pu\u00f2 tentare di prendervi parte tramite un sistema di qualificazioni regionali. Le nazioni \"full members\" non possono prendere parte al torneo in quanto gi\u00e0 qualificate alla coppa del mondo d'ufficio.\nTre delle nazioni attualmente full members in passato hanno vinto il torneo: Sri Lanka, Zimbabwe (tre volte) e Bangladesh."}
{"id": "5469763", "revid": "287204", "url": "https://it.wikipedia.org/wiki?curid=5469763", "title": "1. A slovenska ko\u0161arkarska liga 2014-2015", "text": "La 1. A slovenska ko\u0161arkarska liga 2014-2015 \u00e8 stata la 24\u00aa edizione del massimo campionato sloveno di pallacanestro maschile. La vittoria finale \u00e8 stata ad appannaggio del \u0160entjur."}
{"id": "5469764", "revid": "110157", "url": "https://it.wikipedia.org/wiki?curid=5469764", "title": "Close Enough for Rock 'n' Roll", "text": "Close Enough for Rock 'n' Roll \u00e8 il settimo album dei Nazareth, pubblicato dalla Mountain Records nel marzo del 1976.\nTracce.\nBrani composti da: Dan McCafferty, Manny Charlton, Pete Agnew e Darrell Sweet, eccetto dove indicato.\nBrani composti da: Dan McCafferty, Manny Charlton, Pete Agnew e Darrell Sweet, eccetto dove indicato"}
{"id": "5469778", "revid": "767487", "url": "https://it.wikipedia.org/wiki?curid=5469778", "title": "\u00a1\u00bfQu\u00e9 te ha dado esa mujer?!", "text": "\u00a1\u00bfQu\u00e9 te ha dado esa mujer?! \u00e8 un film del 1951 diretto da Ismael Rodr\u00edguez."}
{"id": "5469781", "revid": "529641", "url": "https://it.wikipedia.org/wiki?curid=5469781", "title": "Morte di Euridice", "text": "Morte di Euridice \u00e8 un dipinto eseguito da Niccol\u00f2 Abate negli anni del suo soggiorno in Francia (1552-1571) ed esposto nella National Gallery di Londra\nDescrizione.\nL'unitariet\u00e0 compositiva del dipinto nasconde in realt\u00e0 una pluralit\u00e0 di scene raffiguranti momenti della morte di Euridice, ninfa e moglie di Orfeo. Sulla media distanza Orfeo addomestica alcuni animali selvatici; nel frattempo, in primo piano, Euridice viene insidiata dal pastore Aristeo (secondo la versione del mito seguita da Virgilio e Ovidio), in presenza di tre ninfe che sembrano non accorgersi di quanto sta accadendo; scappa ma viene morsa da un serpente. Accanto \u00e8 raffigurata morente. Sulla destra Aristeo si consulta con la madre Cirene circa la morte delle sue api, mentre sotto \u00e8 raffigurato il Dio del mare Proteo, che nella leggenda spieg\u00f2 al pastore che quest'ultima \u00e8 la punizione per aver provocato la morte della ninfa."}
{"id": "5469784", "revid": "599013", "url": "https://it.wikipedia.org/wiki?curid=5469784", "title": "Emiliano Buend\u00eda", "text": "Caratteristiche.\nDi ruolo trequartista, pu\u00f2 giocare anche sulla fascia destra. Ambidestro, dispone di un ottimo dribbling ed \u00e8 un buon assistman grazie alla sua visione di gioco. Qualora i mediani fossero pressati, Buendia si abbassa accanto a loro in posizione da mezzala per ricevere palla e portarla in prima persona sulla trequarti con una conduzione o un preciso cambio campo, giocata che \u00e8 in grado di eseguire senza problemi sia di destro che di sinistro. Nonostante la bassa statura \u00e8 abile a reggere i contrasti per via del suo fisico tozzo. Aggressivo nel pressing, alle volte, da sbilanciato a seguito di un contrasto, tenta anche di giocare il pallone da terra. In fase difensiva \u00e8 abile nell'intervenire in tackle, ma la sua aggressivit\u00e0 lo porta anche a commettere molti falli.\nCarriera.\nClub.\nGli esordi.\nInizia a giocare a calcio nel vivaio del per poi essere ceduto, dopo solo un anno, al . Il 5 dicembre 2014 esordisce tra i professionisti in occasione di Getafe-, partita valida per il ritorno del quarto turno di Coppa del Re, subentrando nella ripresa al posto di \u00c1ngel Lafita. L'incontro verr\u00e0 vinto 3-0 dai padroni di casa. Il 1\u00ba febbraio 2015 esordisce in Liga entrando nei minuti finale della sfida disputata contro l'. Il 27 settembre dello stesso anno, invece, realizza la sua prima rete in carriera contro il .\nPer la stagione 2017-2018 viene ceduto in prestito al , club militante in seconda divisione spagnola. Nonostante la retrocessione del club, a fine annata colleziona 7 reti in 42 partite totali.\nNorwich City.\nL'8 giugno 2018 viene acquistato dal Norwich City. Il 22 agosto debutta con la nuova maglia contro il mentre, la prima rete, arriva il 27 ottobre seguente ai danni del . Al termine della stagione contribuisce con 8 reti alla conquista del campionato.\nIl 9 agosto 2019 debutta in Premier League nella partita persa per 4-1 contro il . Il 7 giugno 2020 arriva l'unica rete dell'anno contro il che non eviter\u00e0 al Norwich di retrocedere.\nTornato in Championship, la terza stagione con gli inglesi inizia con una presenza nella sconfitta contro il . Impiegato stabilmente come ala destra dall'allenatore Daniel Farke, a fine anno risulta il protagonista dell'ennesima promozione del Norwich: saranno 15 le reti segnate in 39 presenze, condite inoltre da 17 assist.\nAston Villa.\nIl 7 giugno 2021 si trasferisce all' per 38 milioni.\nNazionale.\nDopo avere rappresentato l'Under-19 della Spagna, nel maggio 2015 viene incluso nella lista dei convocati dell'Argentina Under-20 al Mondiale Under-20 2015, svoltosi in Nuova Zelanda.\nIl 17 maggio 2021 riceve la sua prima convocazione dalla nazionale maggiore argentina. Il 1\u00b0 febbraio 2022 fa il suo esordio con quest'ultima nel successo per 1-0 contro la . \nStatistiche.\nPresenze e reti nei club.\n\"Statistiche aggiornate al 7 giugno 2021.\""}
{"id": "5469789", "revid": "1272592", "url": "https://it.wikipedia.org/wiki?curid=5469789", "title": "Rune (nome)", "text": "Origine e diffusione.\nContinua l'antico nome norreno \"R\u00fani\", basato sul termine \"r\u00fan\", che vuol dire \"storia segreta\", \"runa\"; in origine, era probabilmente un ipocoristico di altri nomi comincianti con tale elemento, come \"Runolv\"; lo stesso elemento si trova inoltre anche nei nomi Runar, Gudrun, Heidrun e Sigrun.\nIl nome ha avuto un picco di popolarit\u00e0 dopo il 1950, specialmente in Norvegia.\nOnomastico.\nSi tratta di un nome adespota, cio\u00e8 che non ha santo patrono. L'onomastico si pu\u00f2 festeggiare il 1\u00ba novembre, giorno di Ognissanti."}
{"id": "5469798", "revid": "880563", "url": "https://it.wikipedia.org/wiki?curid=5469798", "title": "Rota Virgilii", "text": ""}
{"id": "5469802", "revid": "880563", "url": "https://it.wikipedia.org/wiki?curid=5469802", "title": "Dottrina degli stili", "text": ""}
{"id": "5469804", "revid": "92723", "url": "https://it.wikipedia.org/wiki?curid=5469804", "title": "Splatoon", "text": " \u00e8 un videogioco di genere sparatutto in terza persona, sviluppato e pubblicato da Nintendo in esclusiva per Wii U. \u00c8 stato pubblicato il 28 maggio 2015 in Giappone, il 29 maggio 2015 in Nord America ed Europa, e il 30 maggio 2015 in Australia. Il titolo \u00e8 una parola macedonia, formata dai termini \"splat\" e \"platoon\" (plotone).\nAmbientazione.\nIl gioco si svolge in una citt\u00e0 chiamata Coloropoli, abitata da creature antropomorfe simili a calamari chiamati Inkling, insieme ad altre creature antropomorfe dall'aspetto di animali marini come Crustacea e Cnidaria. La citt\u00e0 di Coloropoli \u00e8 simile alla citt\u00e0 di Tokyo per alcune similitudini come la Tokyo Tower e l'incrocio di Shibuya. Ci\u00f2 viene giustificato dal fatto che gli Inkling hanno rinvenuto i resti architettonici di citt\u00e0 umane, acquisendone quindi la moda, l'arte e la lingua scritta in Inkling dalle culture umane antiche ormai estinte.\nIn passato gli Inkling affrontarono gli Octariani (Octopus) in una guerra chiamata La Grande Guerra Mollusca. Alla fine di questa guerra, gli Octariani persero tutto e per questo motivo provano un grande rancore nei confronti degli Inkling.\nI giovani Inkling di 14 anni si dedicano a un gioco simile al Paintball (su cui il videogioco \u00e8 basato) in cui l'obiettivo varia in base al tipo di competizione. Le competizioni si dividono in partite amichevoli, partite pro, partite di gruppo, partite private e, nei momenti del Festival, le partite tematiche. Tutte le competizioni vengono giudicate da Giudigatto, che decreta la squadra vincitrice della partita.\nStoria.\nIl gioco non ha un racconto preciso sugli eventi che si svolgono a Coloropoli, tranne che per la \"Modalit\u00e0 Storia\" al Distretto Polpo, in cui gli Octariani hanno rubato il Gran Pescescossa (un Malapteruridae gigante), fonte di energia di Coloropoli.\nLa storia inizia quando il giocatore avvia il gioco per la prima volta. Il notiziario di Coloropoli \u00e8 presentato da Stella e Marina, le due cugine idol di Coloropoli che formano il duo Sea Sirens. Annunceranno una \"notizia splash\" riguardante la misteriosa sparizione del Gran Pescescossa di Coloropoli, che rifornisce di energia elettrica l'intera citt\u00e0. Secondo eventi precedenti, si attribuisce l'ipotesi che la scomparsa del Gran Pescescossa sia opera degli UFO. In seguito, il protagonista verr\u00e0 attirato da Capitan Seppia (scelta che spetta al giocatore) in un tombino che lo porter\u00e0 al Distretto Polpo. Capitan Seppia, leader della Divisione Branchia, spiegher\u00e0 che la scomparsa del Gran Pescescossa \u00e8 opera degli Octariani, ma nessuno crede alle sue affermazioni. Egli racconta che degli Octariani cercano vendetta per la sconfitta nella Grande Guerra Mollusca e in tutto questo tempo, li ha sempre tenuti sott'occhio, ma nonostante ci\u00f2 non si accorge del furto del Gran Pescescossa. Spiega, inoltre, di averci attirato allo scopo di aiutorlo a recuperare il Gran Pescescossa. Il protagonista verr\u00e0 reclutato dal capitano nella Divisione Branchia e, nominato Agente 3 (Nella versione italiana, Numero 3), gli verr\u00e0 conferita una divisa e una pistola \u00e9lite. Il protagonista dovr\u00e0 recuperare dei Pesciscossa pi\u00f9 piccoli (Anche essi sono dei Malapteruridae) dai covi degli Octariani per riuscire a localizzare il Gran Pescescossa e il responsabile che si cela dietro il furto. Dopo aver sconfitto il primo boss, il capitano comunicher\u00e0 al protagonista che il nemico affrontato non era altro che un Polpobot, un'arma creata dagli Octariani usata anche in passato per la Grande Guerra Mollusca. Durante la storia in alcuni livelli gli Octariani invaderanno alcune arene di Coloropoli usando i pesciscossa per alimentare le loro armi robotiche. Solo dopo aver sconfitto il secondo boss, il capo degli Octariani si inserir\u00e0 nelle comunicazioni del Capitan Seppia per localizzarlo. Dopo la sconfitta del terzo boss Capitan Seppia verr\u00e0 localizzato e rapito dal capo degli Octariani. Alla fine di uno dei livelli della zona quattro il protagonista verr\u00e0 contattato da Agente 1 e 2 (Nella versione italiana Numero 1 e 2) della Divisione Branchia interpellati da un SOS del Capitan Seppia. Essi aiuteranno il protagonista a salvare il capitano, recuperare il Gran Pescescossa e sconfiggere gli Octariani. Con la sconfitta del quarto boss dagli Agenti 1 e 2 riusciranno a localizzare Capitan Seppia e guideranno il protagonista verso il capo degli Octariani. Il protagonista, arrivato nella zona finale, finir\u00e0 in una trappola organizzata da DJ Octavius, capo degli Octariani che user\u00e0 l'energia del Gran Pescescossa per alimentare un enorme sistema di armi che controller\u00e0 da una console (CDJ). Il protagonista dovr\u00e0 combattere contro DJ Octavius e durante l'ultima fase, Agenti 1 e 2 interverranno cantando \u201cCalamari Inkantation\u201d come incoraggiamento. Il protagonista scoprir\u00e0 cos\u00ec che Agente 1 e 2 in realt\u00e0 sono le Sea Sirens, ovvero Stella e Marina. Si scopre inoltre che Capitan Seppia non \u00e8 altro che il nonno di queste. Dopo aver sconfitto DJ Octavius, il Notiziario di Coloropoli annuncer\u00e0 la notizia che il Gran pescescossa \u00e8 riapparso a Coloropoli.\nEsperienza di gioco.\nIl videogioco \u00e8 soprattutto in terza persona a squadre, con un massimo di otto giocatori online per ogni partita quattro-contro-quattro, anche se il gioco dispone di una modalit\u00e0 multigiocatore locale uno-contro-uno e di una campagna giocatore singolo.\nI giocatori controllano dei personaggi chiamati Inkling, con la capacit\u00e0 di mutare aspetto tra la forma umanoide e calamaro. In forma umanoide gli Inkling possono sparare inchiostro colorato della loro squadra, usato per ricoprire l'ambiente di gioco o per \"splattare\" i giocatori avversari o nemici nella modalit\u00e0 campagna. La forma calamaro permette ai giocatori di nuotare attraverso l'inchiostro del proprio colore, anche su pareti orizzontali e attraverso griglie, nascondendosi dal nemico, e di ricaricare il serbatoio dell'inchiostro. Al contrario dell'inchiostro nemico che non permette il movimento di entrambe le forme rallentando e danneggiando la resistenza al colore nemico. I giocatori che vengono \"splattati\" dagli avversari ricompariranno nella loro base. In tutte le modalit\u00e0 di gioco, i giocatori possono visualizzare sui propri Wii U GamePad le mappe dei dintorni e dei campi di gioco, in particolare questo ultimo viene usato per fissare il luogo di atterraggio del super salto per raggiungere immediatamente la posizione di un altro compagno di squadra o per selezionare il luogo di scoppio dell\u2019arma speciale Tornado.\nI giocatori potranno brandire un solo equipaggiamento in battaglia composto da un'arma primaria, un'arma secondaria (chiamata in gergo gadget), e un attacco speciale che pu\u00f2 essere usato solo dopo aver riempito la barra di caricamento. Le armi primarie vanno da quelli che assomigliano a pistole, fucili, mitragliatrici, gatling, fucili di precisione, ad armi da mischia come rulli da pittura, pennelli e secchi. Le armi secondarie vanno da bombe e mine ad armi da mischia come irrigatori. Le armi speciali sono armi che si potranno utilizzare dopo un tot di superficie inchiostrata, utilizzabili cliccando il Pad scorrevole R.\nLe armi sono vendute in set di tre attrezzature composte da un'arma primaria, secondaria e speciale. Possono essere acquistate con i soldi guadagnati nelle diverse battaglie, pi\u00f9 si sale di livello e pi\u00f9 armamenti saranno disponibili nel negozio di Armand. Inoltre, i giocatori potranno personalizzare il proprio Inkling con copricapi, vestiti e scarpe, pi\u00f9 si salir\u00e0 di livello e pi\u00f9 nuovi articoli saranno disponibili nei relativi negozi. Ogni equipaggiamento di tipo copricapo, vestito e scarpe, avranno delle Abilit\u00e0 che forniranno al giocatore dei vantaggi che miglioreranno le statistiche, i tempi di risposta o gli effetti delle armi. Ulteriore abilit\u00e0 possono essere sbloccate guadagnando esperienza nelle battaglie. In base alla qualit\u00e0 dell\u2019equipaggiamento si potranno avere pi\u00f9 slot abilit\u00e0. Sar\u00e0 possibile ordinare degli articoli che indossano gli altri giocatori in Piazza centrale pagando il costo richiesto per l\u2019ordine dell\u2019articolo da Richie che baser\u00e0 il prezzo in base alla rarit\u00e0 dell\u2019articolo e degli slot abilit\u00e0.\nIl videogioco supporta anche una serie di amiibo, con ogni amiibo si sbloccheranno delle serie di missioni per permettere ai giocatori di ottenere equipaggiamento esclusivo (armi e abbigliamento) e un mini-gioco bonus al termine.\nI giocatori potranno anche creare dei messaggi alla comunit\u00e0 Miiverse del gioco, che appariranno nel gioco come graffiti su vari edifici di Coloropoli.\nModalit\u00e0 Multigiocatore.\nLa modalit\u00e0 multigiocatore \u00e8 suddivisa in due leghe: una \"regolare\" e una \"classificata\". Ciascuna di queste gironi di battaglia passano attraverso una rotazione di due mappe, che cambiano ogni quattro ore. Nei gironi classifica, i giocatori guadagnano o perdono ranghi basate su vittorie e sconfitte consecutive, che vanno da una scala da C- a S+ (la classificazione originariamente andava da C- ad A+, dopo un aggiornamento \u00e8 stata estesa ad S fino a S+ con la versione 2.0.0). Avere un rango pi\u00f9 elevato aumenta la quantit\u00e0 di soldi e di esperienza che si guadagnare alla fine di ogni vittoria.\nBattaglie a squadre.\nLe Battaglie a squadre \u00e8 una modalit\u00e0 aggiunta dalla versione 2.0.0. In queste battaglie si possono reclutare amici e, a differenza di altre tipologie di battaglie affrontate nella lega classifsi perdono punti rango e non se ne guadagnano. Si possono formare squadre da due fino a quattro giocatori.\nBattaglie Festival.\nLa Battaglia Festival, chiamata \"Splatfest\", \u00e8 un evento speciale ricorrente che dura solo 24 ore e richiede la scelta di uno schieramento basato su una preferenza di uno dei due temi proposti. Ogni Splatfest avr\u00e0 regole precise che prevedono l\u2019obbligo di indossare l\u2019equipaggiamento dello schieramento scelto e di partecipare solamente a un certo numero di battaglie nel girone delle Mischie mollusche della Splatfest. Per far vincere il proprio schieramento i giocatori si dovranno aggiudicare pi\u00f9 vittorie possibile. Ogni Splatfest che si svolger\u00e0 nel proprio emisfero, escluder\u00e0 la regione coinvolta dalle altre isolato i giocatori stranieri, i giocatori di conseguenza dovranno affrontare allo Splatfest solo giocatori della propria regione. Nel frattempo tutte le altre regioni escluse continueranno a giocare tra di loro.\nBattaglie private.\nBattaglie private \u00e8 una modalit\u00e0 aggiunta dalla versione 2.0.0. Questa modalit\u00e0 consente ai giocatori di creare dei gruppi da 2 a 8 amici per giocare insieme in partite personalizzate. Gli ingressi creati per le Battaglie private possono essere associati solo dagli amici Wii U del giocatore che crea il gruppo. \u00c8 possibile creare una password privata utilizzata esclusivamente dagli amici la quale \u00e8 stata rivelata.\nLe Battaglie private possono avere da due a otto giocatori. Il giocatore che crea il gruppo pu\u00f2 decidere di creare battaglie uno-contro-uno fino a quattro-contro-quattro. wii u..\nModalit\u00e0 Campagna.\nLa modalit\u00e0 campagna \u00e8 una serie di 32 livelli (27 livelli normali e 5 boss) divisi in cinque aree galleggianti. Per sbloccare il livello boss e necessario completare tutti i livelli di quell'area. Ogni boss sconfitto, sbloccher\u00e0 una nuova area. In questa modalit\u00e0 non sar\u00e0 possibile utilizzare altre armi diverse di quelle fornite dal Capitan Seppia. Il giocatore potr\u00e0 potenziare l\u2019equipaggiamento soddisfacendo il costo di potenziamento con le Uova di pesce (valuta del Distretto Polpo), raccoglibili in giro per i livelli e sconfiggendo i nemici. In ogni livello il giocatore avr\u00e0 a disposizione solo tre vite, se si viene splattati per tre volte si fallir\u00e0 il livello e lo si dovr\u00e0 ricominciare daccapo. In ogni livello sar\u00e0 nascosta una pergamena con dentro alcune curiosit\u00e0 del mondo di Splatoon.\nModalit\u00e0 Multigiocatore locale.\nLa Modalit\u00e0 Multigiocatore locale \u00e8 una modalit\u00e0 che permette solo a due giocatori di giocare sulla stessa console. In questa modalit\u00e0 sar\u00e0 disponibile un solo tipo di gara che prevede di far scoppiare 30 palloncini o di pi\u00f9 di quelli dell\u2019avversario. Oltre a ci\u00f2 i giocatori potranno scegliere solo un\u2019arma fra otto armi specifiche consentite. Durante le partite si potranno rompere delle casse sparse per la mappa di gioco dove all'interno sar\u00e0 presenti dei bonus che potenzier\u00e0 un\u2019arma secondaria e speciale.\nModalit\u00e0 Sfida.\nIl videogioco \u00e8 compatibile con gli amiibo che sono stati pubblicati in contemporanea con il videogioco. Attualmente sono otto gli amiibo compatibili al videogioco. Gli amiibo attivano una modalit\u00e0 giocatore singolo diversa dalla \"Modalit\u00e0 Campagna\" chiamata \"Modalit\u00e0 Sfida\" proprio per il contenuto che offre. La modalit\u00e0 dispone di 20 sfide (identiche per tutti e tre gli amiibo), che faranno ripercorrere ai giocatori i livelli della \"Modalit\u00e0 Campagna\" con l'unica differenza che completando un set di 4 sfide, composte da tre normali e una boss, si potr\u00e0 ottenere un equipaggiamento esclusivo non ottenibile in altri modi nel gioco.\nMini giochi.\nI Mini giochi sono dei videogiochi in stile r\u00e9tro, tutto giocato sul Wii U GamePad. Questi mini giochi possono essere giocati mentre si \u00e8 in attesa nelle battaglie online o giocarci nella macchina Arcade che si trova nella Piazza centrale. Attualmente il gioco dispone di quattro mini giochi tra cui solo tre sono sbloccabili tramite amiibo.\nEquipaggiamento.\nL'equipaggiamento si divide in due categorie ben distinte Armi e Vestiti accessori. Le armi forniscono le capacit\u00e0 di scegliere la propria specialistica nelle battaglie dal cecchino al pitturatore. I Vestiti accessori forniscono potenziamenti tramite abilit\u00e0 che migliorano i tempi di risposta o potenzia le statistiche base delle armi oltre alla caratteristica di scegliere il proprio stile.\nArmi.\nLe armi sono gli strumenti principali dell\u2019equipaggiamento. Possono essere acquistati da Armand con i Cash guadagnati nelle diverse partite della Modalit\u00e0 Multigiocatore. Le armi sono sempre in un insieme predefinito di arma principale, arma secondaria, e arma speciale. Le armi secondarie, consumano molto pi\u00f9 inchiostro rispetto alle armi principali e di solito servono a scopo strategico o in specifiche situazioni di combattimento. Le armi speciali sono armi potenti che possono essere utilizzati solo dopo aver riempito la barra di caricamento dell\u2019arma speciale, di solito vengono usati in casi estremi di difficolt\u00e0 e nelle fasi finali delle battaglie.\nArmi primarie.\nLe Armi primarie si dividono in 5 classi di specialit\u00e0 di cui le classi Sparatutto e Rulli possiedono delle sottoclassi ancora pi\u00f9 specifiche.\nArmi secondarie.\nLe Armi secondare possiedono diversi effetti usate dai giocatori per determinate situazioni di battaglia o di arena. Attualmente sono 10 le armi secondarie disponibili nel gioco.\nArmi speciali.\nLe Armi speciali sono armi ad alta efficacia \u00e8 possiedono diversi effetti usate dai giocatori in determinate situazioni di battaglia o nelle fasi finali delle battaglie. Attualmente sono 7 le armi speciali disponibili nel gioco.\nVestiti accessori.\nI Vestiti accessori se ne possono equipaggiare solo tre, uno di ogni tipologia: Copricapo, Abbigliamento e Scarpe. Ognuno di questi vesti accessori forniscono una Abilit\u00e0 fissa \u00e8 uno fino a tre diversificate o identiche (molto raro che succeda) che migliorano alcune caratteristiche specifiche, mentre alcune si attivano solo dopo aver soddisfatto il suo effetto di attivazione. Oltre a questa caratteristica i Vestiti accessori possono essere equipaggiati per rispecchiare lo stile che il giocatore desidera sul suo PG.\nAbilit\u00e0.\nLe Abilit\u00e0 amplificano gli effetti raddoppiando la caratteristica basse, ma ci\u00f2 non accadde quando ci sono pi\u00f9 Abilit\u00e0 identiche attive. Per questioni di dinamica di gioco le Abilit\u00e0 uguali subiscono un dimezzamento per ogni abilit\u00e0 identica attiva. Attualmente il gioco prevede 24 diverse Abilit\u00e0.\nPersonaggi.\nIl gioco possiede diversi personaggi di cui solo alcuni sono visibili nel gioco mentre altri vengono solo raffigurati.\nSviluppo.\nIl videogioco Splatoon \u00e8 stato sviluppato a met\u00e0 del 2013 da Nintendo EAD. Un membro del team di sviluppo di Animal Crossing, Shintaro Sato, ha creato un gioco di dominazione del territorio, basato sulla dinamica di sporcare il terreno con inchiostro colorato in un\u2019area ben delimitata dove delle squadre quattro-contro-quattro si fronteggiano per il controllo dell\u2019area di gioco. Dopo che Shintaro riusc\u00ec a ottenere l'approvazione dalla amministrazione, consegn\u00f2 il prototipo del videogioco alla squadra che inizi\u00f2 a espandere i concetti e le dinamiche di gioco, come la possibilit\u00e0 di nascondersi nell'inchiostro, e l'idea di integrare i calamari nel gioco. Partendo con i lavori di programmazione, gli sviluppatori hanno avuto problemi sul \"filtro inchiostro\" e su altri concetti e prefissarono delle regole: il gioco doveva essere semplice e divertente.\nShigeru Miyamoto comunic\u00f2 alla squadra di sviluppo che non c'era \"nessuna sollecitazione\" per il gioco in queste condizioni \u00e8 di prendersi il tempo necessario per il suo perfezionamento. In seguito, gli sviluppatori riuscirono a creare con successo la dinamica di nascondere dentro l'inchiostro e la possibilit\u00e0 di sfruttare le superfici verticali delle mappe, ma il gioco sembrava ancora incompleto. Il direttore artistico dopo aver abbozzato diverse idee per i personaggi del videogioco e del personaggio giocabile, realizzando diverse bozze come animali, uomini muscolosi, robot e Mario, ma i condirettori volevano includere dei personaggi calamaro come personaggi giocabili.\nLa creazione dei personaggi giocabili non fu presa con leggerezza: il direttore artistico valut\u00f2 gli aspetti dinamici necessari per realizzare il personaggio richiesto come il carattere di avere un aspetto umano e, parte pi\u00f9 importante, la possibilit\u00e0 di tenere delle armi in mano, ma pens\u00f2 che un ibrido calamaro-umano fosse poco pratico a livello di design e di dinamiche fisiche. Nel gennaio del 2014, si resero conto che avrebbero potuto realizzare un personaggio giocabile che avesse sia le caratteristiche da umanoide che quelle di un calamaro creando un personaggio capace di cambiare forma tra quella umana e calamaro e viceversa. Questa idea permise al team di sviluppo di ampliare e sviluppare concetti pi\u00f9 idonei all'aspetto del personaggio, come l\u2019idea di nuoto dentro l\u2019inchiostro o di subire danni mentre ci si muove sull'inchiostro nemico.\nFin dall'inizio dello sviluppo, si pensava di usare lo schermo touch screen del Wii U GamePad per visualizzare una panoramica in tempo reale della mappa di gioco in modo che il giocatore potesse vedere quale squadra era in vantaggio, la squadra consider\u00f2 in un secondo momento anche la possibilit\u00e0 di associare la mappa a un'altra funzione, sfruttare la piattaforma della resurrezione come punto di lancio che i giocatori avrebbero usato per raggiungere la propria squadra senza ripercorrere il campo di gioco. Il team di sviluppo che si occup\u00f2 degli effetti sonori e dei rumori ambientali del videogioco fu determinato a realizzare degli effetti sonori molto realistici e adatti al gioco, soprattutto impiegarono molto tempo per riuscire a realizzare il suono adatto per l'immersione dei calamari nell'inchiostro.\nIl gruppo di lavoro che si dedic\u00f2 allo svilupp\u00f2 del videogioco \u00e8 composto dai membri pi\u00f9 giovani di tutte le altre squadre di sviluppo che lavorano per la Nintendo. Il direttore del videogioco Tsubasa Sakaguchi e produttore Hisashi Nogami hanno ammesso che, insieme al resto della squadra, giocavano molto spesso con videogiochi in prima persona e giochi di altre aziende rivali (come \"Call of Duty\" e \"Battlefield\"), come parte del loro lavoro di ricerca e sviluppo, anche perch\u00e9 amavano i videogiochi del genere sparatutto. La Monolith Soft assistit\u00ec la Nintendo nello sviluppo del gioco. Il videogioco \u00e8 stato annunciato per la prima volta durante l'E3 2014 con un video di presentazione digitale all'Evento Nintendo, fu inoltre mostrato una demo della sua Modalit\u00e0 Multigiocatore sul palcoscenico dell'evento. La Modalit\u00e0 Campagna del videogioco \u00e8 stata annunciata successivamente al Nintendo Direct.\nCon l\u2019annuncio di Nintendo Switch nello ottobre 2016, \u00e8 stato fatto vedere nel trailer, la compatibilit\u00e0 di diversi videogiochi, tra cui il nuovo Splatoon 2. Nel trailer sono state fatte vedere delle novit\u00e0 di contenuto del gioco. La nuova console fissa/portatile \u00e8 stata progettata per diversi scopi tra cui facilitare i tornei team sul nuovo videogioco Splatoon 2 che si svolgono in Giappone e in altri paesi organizzati dalla Nintendo.\nDistribuzione.\nPubblicit\u00e0.\nPrima dell'uscita ufficiale del videogioco, fu reso disponibile una versione demo del videogioco nominato: \"Splatoon Global Testfire\", che comprendeva solo la Modalit\u00e0 Multigiocatore. La demo fu resa disponibile per un tempo limitato tra 8 e 9 maggio 2015, per poi essere bloccato definitivamente il 24 maggio 2015. Il 15 maggio 2015, sul molo di Santa Monica, in California, Nintendo ha organizzato un evento speciale chiamato \"Splatoon Mess Fest\", invitando diverse celebrit\u00e0 e un percorso ad ostacoli ispirato al videogioco. Inoltre all'evento \u00e8 stata resa disponibile una demo del videogioco. Una collaborazione con l'autore Masahiro Anbe ideatore del manga sh\u014dnen Shinryaku! Ika Musume \u00e8 stato annunciato, l'inserimento di un set di abiti ispirati ai vestiti della protagonista Ika Musume pubblicato il 6 agosto 2015. Alcuni abiti del videogioco Splatoon sono stati inseriti anche nel videogioco Style Boutique per Nintendo 3DS. In Canada, l'azienda Yogurty's froyo con l'autorizzazione da parte della Nintendo, cre\u00f2 due yogurt gelato esclusivi dedicati al videogioco per poi essere prodotto e distribuito in diversi luoghi a tempo limitato da giugno a settembre 2015. La Nintendo UK ha collaborato con la Adrenaline Alley per realizzare uno skate park ddaecorare con decalcomanie e puntelli basati sullo stile del videogioco e nello stesso lungo a hinstallo atoiverse stazioni demo Wii U per l'estate. Nintendo ha anche tenuto concorsi fadi n-art su Miiverse e Twitter a tema Splatoon.\nPubblicazione del videogioco.\n\u00c8 stato pubblicato in esclusiva Splatoon una versione di lusso del Wii U di colore nero da 32 GB e con incluso un set complet\u00f2 con un buono sconto per scaricare Splatoon gratuitamente. I set speciali sono stati pubblicati in Nord America presso negozi Best Buy, invece in Australia, Europa e Nuova Zelanda il gioco \u00e8 stato pubblicato insieme a una preinstallazione Mario Kart 8 sulla console. Inoltre in contemporanea alla pubblicazione del videogioco sono stati pubblicati tre amiibo inerenti alla serie Splatoon compatibili esclusivamente al videogioco. Gli amiibo \"Ragazza Inkling\", \"Ragazzo Inkling\" e \"Calamaro Inkling\", sono stati distribuiti in diversi formati oltre alla distribuzione standard degli amiibo (la confezione che dispone di un solo amiibo). Come la confezione \"Disco di gioco + Calamaro Inkling amiibo\" \u00e8 \"Amiibo - Splatoon Collezione pacchetto triplo\" che include tutte e tre gli amiibo di Splatoon. I giocatori che hanno preordinato il videogioco presso i negozi GameStop ha ricevuto dei buoni sconto per i download per i costumi Splatoon a tema Mii per l'utilizzo in Super Smash Bros. per Nintendo 3DS e Wii U. Una versione di lusso del Wii U di colore nero da 32 GB e con incluso un set complet\u00f2 esclusivo contenente Splatoon e Super Smash Bros. per Wii U \u00e8 stata annunciata nel novembre 2015 tramite il Nintendo Direct. La confezione speciale \u00e8 stato pubblicato durante la stagione delle vacanze.\nNel Regno Unito, un camion contenente un carico di edizione speciale del videogioco \u201cDisco di gioco + Calamaro Inkling amiibo\u201d \u00e8 stato rubato, con la conseguenza che i negozi GAME dovete annullare tutti i loro edizione speciale pre-ordini. La Nintendo decise di distribuire il gioco tramite posta prioritaria per far in modo di rispettare i tempi di distribuzione del gioco. Attualmente non ci \u00e8 nessuna conferma o notizia al merito che il contenuto del camion sia stato rimesso in vendita tramite siti internet di vendita online o tramite alti mezzi illeciti, ancora oggi il camion trafugato non \u00e8 stato ancora ritrovato o perlomeno non sono state pubblicate notizie sul suo ritrovamento.\nNel mese di dicembre 2015, \u00e8 stato annunciato che il contenuto scaricabile gratuito di Splatoon avrebbe concluso nel gennaio 2016.\nRiconoscimenti.\nAccoglienza.\nSplatoon \u00e8 stato ben accolto, quando \u00e8 stato rivelato al pubblico l'E3\u00a02014. Molti della stampa videoludica rimasero sorpresi che Nintendo avesse prodotto un videogioco dalle dinamiche cos\u00ec innovative creando uno sparatutto diverso dai soliti videogiochi a tema sparatutto, elogiato le nuove idee di gioco che lo distinguevano dagli altri titoli del genere.\nVendite.\nSplatoon ha riscontrato un grande successo di pubblico sin dal lancio ottenendo grandi risultati per essere una nuova IP soprattutto in Giappone dove, grazie alle costanti vendite nel tempo, \u00e8 diventato il gioco per Wii U pi\u00f9 venduto superando Mario Kart 8.\nAl 30 giugno 2015, dopo un mese dall'uscita, le copie vendute ammontavano a 1.62 milioni e stando agli ultimi aggiornamenti risalenti al 31 marzo 2016 ha raggiunto le 4.27 milioni di copie vendute diventando il sesto gioco pi\u00f9 venduto per Wii U.\nAltri media.\nL'apprezzamento globale di Splatoon ha permesso alla Nintendo di commercializzare vari prodotti relativi ad essa: giocattoli,\n vestiti, accessori, soundtrack (album delle colonne sonore del videogioco), fumetti, libri con curiosit\u00e0 e interviste e artbook.\nMusiche di Splatoon.\n\"Splatoon Original Sound Track\".\n \u00e8 la colonna sonora ufficiale di Splatoon. \u00c8 stata messa in vendita per la prima volta in Giappone il 21 ottobre 2015 dalla Enterbrain (Numero di catalogo EBCD-10001~2). La raccolta comprende due cd composti dalle musiche, suoni e voci del videogioco. I pezzi sono realizzati da Toru Minegishi e Shiho Fujii, con le voci di Yuki Kudara, Mari Kikuma e il vocale di Hiroaki Takeuchi, i musicisti Susumu Nishikawa (chitarra elettrica), Yoshihiko Haga (chitarra elettrica), Takafumi Koukei (chitarra elettrica), tatsuhiro Endo (basso elettrico), Akira Tsuneoka (tamburi) e Shuntaro Kado (tamburi), \u00e8 con il supporto degli effetti sonori di Yuki Tsuji e Takuro Yasuda.\nTracce Disco 1.\nDurata totale disco 1 (45:40)\nTracce Disco 2.\nDurata totale disco 2 (46:48)\n\"Splarrange!\".\nSplarrange! \u00e8 una compilation prodotta dalla Sevencolors (Numero di catalogo: SVCL-0013), proponendo musiche rimixate di Splatoon. \u00c8 stata messa in vendita per la prima volta in Giappone il 31 dicembre 2015 dalla Sevencolors. La raccolta comprende un cd composto da musiche, suoni e voci del videogioco di Splatoon riadattare allo stile musicale Elettronica, Jazz, Rock e Pop. I pezzi sono realizzati da Toru Minegishi e Shiho Fujii.\nTracce Disco 1.\nDurata totale disco 1 (26:24)\n\"SPLATOON LIVE IN MAKUHARI -Shioka Live\"-.\n \u00e8 la colonna sonora album dal vivo ufficiale di Splatoon. \u00c8 stata messa in vendita per la prima volta in Giappone il 13 luglio 2016 dalla Enterbrain (Numero di catalogo EBCD-10003). La raccolta comprende un cd composto dalle musiche, suoni e voci dei concerti dal vivo \"Live Concert Tokaigi 2016\" e \"Live Concert Niconico Chokaigi 2016\". I pezzi sono realizzati da Toru Minegishi e Shiho Fujii, con le voci di Yuki Kudara, Mari Kikuma \u00e8 con il supporto degli effetti sonori di Yuki Tsuji.\nTracce Disco 1.\nDurata totale disco 1 (66:56)\nCapi d'abbigliamento e accessori.\nL'azienda Nintendo in Giappone e negli Stati Uniti d'America sta ricavando un enorme consumo dei prodotti relativi all'abbigliamento a tema Splatoon.\nL'impresa Editmode nota come The King of Games (abbreviato \"KOG\") \u00e8 una societ\u00e0 di progettazione di capi d'abbigliamento con la licenza ufficiale da parte della Nintendo alla progettazione, produzione e vendita al dettaglio di prodotti di famose serie di videogiochi della Nintendo. Con il successo del videogioco Splatoon, la KOG comincio la produzione di magliette e di altri capi d'abbigliamento a tema Splatoon di alta fedelt\u00e0 a quelli del videogioco, ottenendo di conseguenza un esaurimento scorte di alcuni capi in particolare quelli relativi alla serie realistica.\nAnche la The Pok\u00e9mon Company ha deciso di proporre delle magliette esclusive nei propri negozi (i Pok\u00e9mon Center), vendendo le magliette che appaiono nel Splatfest \"Pok\u00e9mon Red VS Pok\u00e9mon Green\" (Pok\u00e9mon Rosso e Blu). Queste magliette molto realistiche a quelle del videogioco sono esclusiva della Nintendo e The Pok\u00e9mon Company.\nAnche la Hasbro prendendo accordi di sponsorizzazione con la Nintendo ha deciso di proporre delle magliette esclusive nei negozi della Nintendo, vendendo le magliette che appaiono nel Splatfest \"Autobot VS Decepticon\" (Transformers). Queste magliette molto realistiche a quelle del videogioco sono esclusiva della Nintendo e Hasbro.\nInfluenza.\nIl grande successo del videogioco port\u00f2 alla nascita di un movimento fandom dedicato al videogioco. Apparvero diverse fan art su DeviantART e Pixiv, oltre alla produzione di fan fumetti dedicati al videogioco. Inoltre su YouTobe furono pubblicate numerose opere inerenti al gioco i:n particolare video di gameplay, video di musiche di Splatoon remixati e create a pspta e video di animazione con i personaggi di Splatoon animati con interfacce come Source Filmmaker e MikuMikuDance o usando Garry's Mod. Inoltre sulla rete sono stati creati dai fan site maker dove e possibile creare il proprio Inkling.\nLingua Inkling.\nAll'interno del videogioco sono stati inseriti oggetti, manifesti e graffiti con incisa una lingua immaginaria, anche se ufficialmente l'azienda non ha fornito nessuna informazione su come tradurla. Il fandom del videogioco si dedic\u00f2 alla raccolta di tutti i testi che sono presenti nel videogioco e cercare di comprendere se fosse una lingua con un ragionamento logico. I fan riuscirono a comprendere in parte la scrittura e riuscire a compiere una traslitterazione degli idiogami degli Inkling. Attualmente \u00e8 stata pubblicata in rete una guida che permette di tradurre la Lingua inkling nella Lingua inglese.\nSplaket.\n\"\" \u00e8 un evento fandom a tema Splatoon che si svolge in Giappone a Tokyo, nel quartiere speciale di \u014cta, nella zona di Minamikamata, al Industrial Plaza Pio della citt\u00e0 di \u014cta (\u5927\u7530\u533a\u7523\u696d\u30d7\u30e9\u30b6Pio). Nell\u2019evento vengono organizzati tornei di Splatoon nella modalit\u00e0 multigiocatore, quattro-contro-quattro; sviliate e contest di cosplayer a tema Splatoon e vengono venduti prodotti a tema Splatoon da doujinshi a accessori.\nAttualmente ci sono state le seguenti edizioni:"}
{"id": "5469808", "revid": "161273", "url": "https://it.wikipedia.org/wiki?curid=5469808", "title": "LAE J095950.99+021219.1", "text": "LAE J095950.99+021219.1 (soprannominata Bogwiggit) \u00e8 una delle pi\u00f9 distanti galassie fino ad ora scoperte, di grande importanza scientifica perch\u00e9 ha rivelato molti preziosi dettagli sull'universo ai suoi inizi e sull'emergere delle prime stelle.\nLa luce di LAE J095950.99+021219.1 ha percorso poco meno di 13 miliardi di anni luce per giungere sino a noi (circa 3,98 miliardi di parsec) ed \u00e8 annoverata nella lista dei dieci oggetti astronomici pi\u00f9 distanti dell'universo. \u00c8 una cosiddetta galassia Lyman-alpha emitter.\nLa scoperta.\nLAE J095950.99+021219.1 \u00e8 stata scoperta nell'estate del 2012 grazie ad osservazioni effettuate utilizzando i Telescopi Magellano presso l'Osservatorio di Las Campanas in Cile.\nCaratteristiche.\nLAE J095950.99+021219.1 ha un redshift di z = 6,944. La sua luce risulta 2-3 volte pi\u00f9 debole di quella delle altre galassie Lyman-alpha."}
{"id": "5469810", "revid": "1407201", "url": "https://it.wikipedia.org/wiki?curid=5469810", "title": "Torneo Avvenire", "text": "Il Torneo Avvenire \u00e8 uno dei pi\u00f9 importanti tornei internazionali di tennis Under 16 insieme all'Orange Bowl di Miami. Viene giocato ogni anno nella seconda settimana di giugno sulla terra rossa del Tennis Club Ambrosiano di Milano.\nStoria.\nIl Torneo Avvenire nasce nel 1965 su iniziativa di alcuni soci del Tennis Club Ambrosiano, desiderosi di lanciare una gara giovanile avendo come parola ispiratrice proprio \u201cavvenire\u201d, a sottolineare l'implicita ricerca di futuri talenti tennistici. Le prime quattro edizioni sono riservate solamente ai giocatori italiani. Nel 1969 il torneo allarga la partecipazione ai giocatori stranieri.\nTra i ragazzi che hanno partecipato al torneo e hanno poi continuato la loro carriera nel professionismo, ricordiamo in campo maschile Adriano Panatta, Corrado Barazzutti, Bj\u00f6rn Borg, Ivan Lendl, Yannick Noah, Mats Wilander, Stefan Edberg, Pat Cash, Guillermo P\u00e9rez Rold\u00e1n, Franco Dav\u00edn, Goran Ivani\u0161evi\u0107, Federico Luzzi, Marat Safin, Roger Federer, Ga\u00ebl Monfils, Novak \u0110okovi\u0107, Juan Mart\u00edn del Potro, Marin \u010cili\u0107, Fabio Fognini e in campo femminile Hana Mandl\u00edkov\u00e1, Federica Bonsignori, Conchita Mart\u00ednez, Jennifer Capriati, Martina Hingis, Clarisa Fern\u00e1ndez, Gisela Dulko, Flavia Pennetta, Roberta Vinci, Peng Shuai, Marija \u0160arapova."}
{"id": "5469816", "revid": "1543377", "url": "https://it.wikipedia.org/wiki?curid=5469816", "title": "Fresh Off the Boat", "text": "Fresh Off the Boat \u00e8 una serie televisiva statunitense ideata da Nahnatchka Khan e vagamente basata sul libro autobiografico del 2013 \"\" di Eddie Huang.\nViene trasmessa dal 4 febbraio 2015 sull'emittente televisiva statunitense ABC.\nIn Italia \u00e8 stata trasmessa dalla prima alla quarta stagione su Fox Comedy di Sky e dalla quinta alla sesta su Fox.\nTrama.\nLa storia segue le vicende della famiglia taiwanese di Eddie Huang nel loro trasferimento da Washington a Orlando per aprire una bisteccheria, nel 1995 (la prima stagione \u00e8 ambientata tra il 1995 e il 1997). Sua madre fa i conti con il cambiamento culturale tra Washington e Orlando, suo padre sposa il \"sogno americano\", ed Eddie si confronta con la scuola, mentre i suoi fratelli sono i tipici Asiatici stereotipati che ottengono grandi risultati, senza problemi ad integrarsi.\nProduzione.\nSviluppo.\nNel 2013, il libro di Eddie Huang \"Fresh Off the Boat: A Memoir\" aveva attirato l'attenzione di alcune emittenti televisive al momento della pubblicazione con la successiva firma della ABC e della 20th Century Fox Television. Huang, ideatore dello show e uno dei produttori della serie, inizi\u00f2 una campagna su Twitter per cambiare il nome originale che era \"Far East Orlando\".\nIl 13 maggio del 2014, vennero ordinati 13 episodi della prima stagione da trasmettere in mid-season nel 2015.\nLa vera vita di Eddie Huang viene narrata solo nella prima stagione. Dopo undici episodi trasmessi, Huang ha espresso la sua frustrazione per l'approccio della ABC, dicendo che presenta una \"\"ambigua storia di amido sugli asioamericani\" che perpetua \"una rappresentazione artificiale delle vite asiatiche americane\". La sitcom era stata adattata per soddisfare un pubblico americano pi\u00f9 ampio. Ha anche twittato nell'aprile 2015, \"Capisco che questa \u00e8 una commedia ma i grandi fumetti parlano di dolore: Pryor, Rock, Louis ... Questo spettacolo ha avuto quell'opportunit\u00e0 ma fallisce\". Huang ha detto che lo show televisivo era in contrasto con la sua vera famiglia, dove suo nonno si \u00e8 suicidato, sua nonna aveva i piedi legati e i servizi sociali hanno cercato di far rimuovere i bambini dalla casa.\nNonostante la sua preoccupazione per l'autenticit\u00e0, Huang trova lo spettacolo come una \"pietra miliare\" per gli asiatici americani in quanto sono in prima linea in questa serie televisiva. Huang ha inoltre spiegato in un'intervista alla National Public Radio: \"Lo studio e la rete non sono in missione per non rappresentarci, semplicemente non sanno come\".\nHuang descrisse brevemente lo scambio tra la sua squadra e la rete. In un articolo su \"Vulture\" Huang ha espresso preoccupazione per la decisione dello studio che Nahnatchka Khan, una scrittrice iraniana-americana, rappresentasse il suo libro di memorie per le sceneggiature televisive, ritenendo che avrebbe presentato la storia come meno realistica e autentica. \"Sarei entusiasta, ma hai contattato uno scrittrice persiana e sono piuttosto preoccupato che diventer\u00e0 The Shahs of Cul-de-Sac Holando\".\nNel 2015, Constance Wu venne intervistata da Jenny Zhang per The Lenny Interview. In questa intervista, ha parlato del suo iniziale timore di criticare alcuni dettagli degli spettacoli. Nella seconda stagione, Wu parla apertamente della sua richiesta allo staff di rendere lo spettacolo pi\u00f9 specifico, affermando: \"Se cambi il cibo in un uovo nero di 1.000 anni con tofu e scalogno, sar\u00e0 un po' pi\u00f9 specifico, e la specificit\u00e0 \u00e8 solo migliore per il personaggio, ed \u00e8 pi\u00f9 interessante del, per esempio, tofu e riso\".\nCambiamenti per la seconda stagione.\nFresh Off the Boat ha apportato molti cambiamenti per la seconda stagione, tra cui:\nRinnovi.\nIl 7 maggio 2015 \u00e8 stata rinnovata per una seconda stagione di 24 episodi, in onda dal 22 settembre 2015 al 24 maggio 2016.\nIl 3 marzo 2016, la serie \u00e8 stata rinnovata anche per una terza stagione di 23 episodi, trasmessa dall'11 ottobre 2016 al 16 maggio 2017.\nIl 12 maggio 2017, viene rinnovata per una quarta stagione, composta da 19 episodi e trasmessa dal 3 ottobre 2017 al 20 marzo 2018.\nL'11 maggio 2018, viene rinnovata anche per una quinta stagione, composta da 22 episodi e trasmessa dal 5 ottobre 2018 al 12 aprile 2019.\nIl 10 maggio 2019, viene rinnovata per una sesta stagione, composta da 15 episodi e sar\u00e0 trasmessa dal 27 settembre 2019 al 21 febbraio 2020.\nL'8 novembre 2019, \u00e8 stato annunciato che sar\u00e0 cancellata dopo la sua conclusione nel febbraio 2020.\nTema di apertura.\nLa canzone usata per il tema di apertura \u00e8 \"Fresh off the Boat\"\" del rapper statunitense Danny Brown.\nTrasmissione internazionale.\nL'8 novembre del 2014, venne presentato il primo episodio in anteprima al San Diego Asian Film Festival.\nLa serie viene trasmessa anche in Australia su FOX8 dal 10 maggio 2015. Inoltre \u00e8 stata trasmessa anche da Network Ten dal 7 marzo 2016, venendo trasferita sul canale gemello Eleven, fino ad ottobre del 2017.\nNel Regno Unito, la prima stagione \u00e8 stata presentata per la prima volta su Amazon Video il 4 febbraio 2015. La seconda stagione \u00e8 stata distribuita dal 22 settembre 2015. Il 1\u00ba novembre del 2017 \u00e8 stata trasmessa per la prima volta in televisione sul canale sorella di Channel 5, 5Star.\nIn Sudafrica ha debuttato il 12 marzo 2015 su Fox.\nNell'Asia meridionale la serie viene trasmessa su Star World Premiere HD, 12 ore dopo la trasmissione negli Stati Uniti.\nIn Italia la serie \u00e8 stata trasmessa per quattro stagioni dal 12 giugno 2015 all'8 aprile 2018 sul canale di Sky, Fox Comedy. Dalla quinta stagione la serie verr\u00e0 trasmessa dal 18 novembre 2018 su Fox, insieme alla settima stagione della serie televisiva \"L'uomo di casa\".\nSyndication.\nIl 23 luglio del 2018, venne annunciato che la serie sarebbe stata trasmessa su Freeform e UPtv nel corso dell'anno.\nHome media.\nIl 29 settembre 2015, venne pubblicata in DVD la prima stagione della serie. Il DVD aveva due dischi con tutti i 13 episodi della stagione e dei contenuti speciali. Il 22 maggio 2018, invece, sono stati pubblicati i DVD per la seconda e la terza stagione. Quello per la quarta stagione \u00e8 stato pubblicato il 12 giugno 2018\nAccoglienza.\nCritica.\nLa serie venne accolta molto positivamente dalla critica, che ne ha principalmente lodato l'interpretazione di Constance Wu.\nAlcune recensioni hanno citato il potenziale dello spettacolo di aumentare la visibilit\u00e0 e la precisione degli asioamericani nelle arti e nell'intrattenimento. Per lo scrittore e poeta Jenny Zhang, \"Fresh Off the Boat\" \u00e8 stato un gradito cambiamento dalla rappresentazione degli asioamericani nella serie TV che aveva visto da bambino a 11 anni, dove le poche persone che le guardavano erano i soggetti di barzellette rozze o avevano solo cameo minori.\nPrima stagione.\nLa prima stagione \u00e8 stata accolta positivamente dalla critica. Sull'aggregatore di recensioni Rotten Tomatoes ha un indice di gradimento del 92% con un voto medio di 6,88 su 10, basato su 48 recensioni. Il commento consensuale del sito recita: \"\"Una volta che le battute sui clich\u00e9 di Fresh Off the Boat sono state sostituite da una sincerit\u00e0 radicata, la serie si evolve in una sitcom famigliare umoristicamente affascinante\". Su Metacritic, invece ha un punteggio di 75 su 100, basato su 28 recensioni, che indica \"recensioni generalmente favorevoli\"\".\nSeconda stagione.\nLa seconda stagione su Rotten Tomatoes ha un indice di gradimento del 100% con un voto medio di 8 su 10, basato su 10 recensioni.\nTerza stagione.\nLa terza stagione su Rotten Tomatoes ha un indice di gradimento del 100% con un voto medio di 6,5 su 10, basato su 8 recensioni.\nQuarta stagione.\nLa quarta stagione su Rotten Tomatoes ha un indice di gradimento del 86% con un voto medio di 7 su 10, basato su 7 recensioni.\nQuinta stagione.\nLa quinta stagione, invece \u00e8 stata accolta negativamente dal pubblico ricevendo solo il 40% con un voto medio di 3,5 su 5, basato su 7 recensioni.\nPremi.\nLa serie \u00e8 stata candidatata a 34 premi e ne ha vinti 8; in particolare Constance Wu ha ricevuto 11 nomination."}
{"id": "5469834", "revid": "375960", "url": "https://it.wikipedia.org/wiki?curid=5469834", "title": "Era Cristiana", "text": ""}
{"id": "5469836", "revid": "125886380", "url": "https://it.wikipedia.org/wiki?curid=5469836", "title": "Faida tra Nuova Camorra Organizzata e Nuova Famiglia", "text": "La faida tra Nuova Camorra Organizzata e Nuova Famiglia fu un conflitto armato svoltosi nella prima met\u00e0 degli anni 1980 tra le organizzazioni camorristiche della \"Nuova Camorra Organizzata\" e della \"Nuova Famiglia\" e conclusosi con la vittoria di quest'ultima.\nDopo la fine della guerra tra Nuova famiglia e NCO, ci fu una sorta di rottura tra i Nuvoletta-Gionta-D'Alessandro e gli Alfieri-Galasso-Bardellino. A sancire la fine del lungo rapporto fu l\u2019omicidio di Raffaele Ferrara e il successivo arresto di Bardellino in Spagna. Raffaele Ferrara fu ucciso da Vittorio Vastarella, detto \"Naso \u2019e cane\u201d, un malavitoso di Villaricca. Fatto fuori Papele \u2018e Magliarano, i Nuvoletta non avevano pi\u00f9 rivali e divennero gli unici referenti di \"Cosa nostra\" in Campania.\nStoria.\nLa mafia s'impossess\u00f2 dell'area partenopea nel 1957 con il boss Salvatore Greco meglio conosciuto a S. Lucia e dintorni come \"\"Tot\u00f2 l'ingegnere\". L'insediamento dei siciliani era stato possibile in seguito a un tacito accordo con i trafficanti di droga corsi e marsigliesi; per i siciliani il tabacco, per i marsigliesi l'eroina, che veniva importata sottoforma di oppio dalla Turchia, dal Libano, dall'Iran, dell'Arabia e dell'Estremo Oriente. Raffinata nelle centrali di Marsiglia, tornava a Napoli e di qui proseguiva per la Sicilia. Dall'isola, infine, partiva per gli USA. In cambio dell'esclusione sulla droga i marsigliesi avevano garantito ai siciliani il controllo assoluto del tabacco. Ma l'equilibrio, durato quindici anni, si spezz\u00f2 gli ultimi giorni del 1971. Smantellate le raffinerie clandestine di Marsiglia, bloccata la pi\u00f9 importante fonte di rifornimento (quella della Turchia, dove la coltivazione dell'oppio \u00e8 stata dichiarata illegale), il traffico della droga nel bacino del Mediterraneo ha preso canali diversi che sono sfuggiti al controllo dei marsigliesi (a favore dei siciliani). Per ritorsione i francesi hanno cercato d'impossessarsi del contrabbando di sigarette. L'inizio della sanguinosa guerra fra i due clan rivali risale al 21 dicembre 1971, con l'arresto, a S. Giorgio a Cremano, di Gerlando Alberti, indicato dalla commissione antimafia come il capo delle nuove leve dell'organizzazione siciliana. L'arresto del capo mafioso getta lo scompiglio tra i contrabbandieri di tabacco: i loro agenti periferici non hanno pi\u00f9 collegamenti con i vertici organizzativi. Napoli, il centro di smistamento delle sigarette pi\u00f9 importante del Mediterraneo, rimane isolata. A Napoli iniziano a scarseggiare le sigarette, ma soprattutto incomincia a sfilacciarsi la rete organizzativa: si hanno le prime vittime, i \"capiparanza\", non pi\u00f9 controllati, sfogano vecchi rancori ricorrendo alle pistole. A questo punto intervengono i marsigliesi per mettere ordine: blandendo e minacciando, si garantiscono l'aiuto dei \"capiparanza\" e ripristinano le fila del traffico. Ma i siciliani non stanno a guardare, scoppia una guerra e a farne le spese \u00e8 la \"guapperia\" napoletana. In meno di due mesi, due boss del tabacco vengono uccisi nel centro della citt\u00e0 da scariche di pallettoni sparate da auto in corsa, a cui seguono altri attentati.\n\u2022Dicembre 1971: arresto del mafioso siciliano Gerlando Alberti\n16 ottobre 1972: a Giugliano di Campania omicidio a colpi di mitra di Luigi Sciorio, all'uscita di casa, era il nipote e luogotenente di Alfredo Maisto\n\u202219 dicembre 1972: scompare Emilio Palamara, fatto sparire dal clan dei marsigliesi\n\u202219 gennaio 1973: scompare Salvatore Elia \"cincilla\"\"\n\u202220 gennaio 1973: omicidio di Luigi Pisanelli, nipote di Pio Giuliano boss del \"mercato nero\" di Forcella\n\u202223 gennaio 1973: omicidio di Luigi Grieco detto \"o' sceicco\", in contatto stretto con la mafia siciliana\n\u202227 gennaio 1973: omicidio, a colpi di lupara, del guardiano del cimitero di Villaricca, figura di second'ordine della \"mala\" locale.\nIn questo contesto di scontri e instabilit\u00e0 s'inserisce un nuovo gruppo: la nuova camorra organizzata di Raffaele Cutolo, nata con l'obiettivo di costruire una struttura verticistica in grado di cacciare dalla Campania, marsigliesi e siciliani che sfruttavano la frammentariet\u00e0 delle famiglie napoletane per conquistare il territorio. A fine anni 1970 la NCO \u00e8 in assoluto una delle organizzazioni pi\u00f9 potenti d'Europa, ha un controllo totale. Oltre a tentare di costruire un'identit\u00e0 regionale su basi delinquenziali, Cutolo usa anche il suo ascendente per ricomporre liti e dispute all'interno del carcere. I risultati non si fanno attendere: la popolarit\u00e0 tra gli ex-detenuti \u00e8 altissima i legami di gratitudine sono molto saldi e un mare di soldi comincia ad affluire nelle casse del Professore. Gi\u00e0 nel 1980 la NCO poteva contare su circa 10\u00a0000 affiliati.\nLe cause dello scoppio.\nIl conflitto scoppi\u00f2 perch\u00e9 Raffaele Cutolo pretendeva il pagamento di una tangente su ogni attivit\u00e0 illecita, specialmente sul contrabbando di sigarette; a proposito il collaboratore di giustizia Alfonso Ferrara Rosanova, figlio e omonimo del boss Alfonso Rosanova, dichiar\u00f2:\nI tentativi di tregua.\nPer cercare di far continuare il pi\u00f9 possibile la guerra, Salvatore Riina ordin\u00f2 ai Nuvoletta di muoversi per combinare continue tregue fra la NCO e la NF. Bardellino, quando si rese conto del perch\u00e9 i Nuvoletta si mostrassero cos\u00ec attendisti e cos\u00ec poco propensi a chiudere la questione con Cutolo, si stacc\u00f2 definitivamente da loro, e leg\u00f2 con quelli che poi sarebbero diventati i suoi alleati storici, e cio\u00e8 Carmine Alfieri e Pasquale Galasso. Ciro Maresca voleva eliminare Antonio Cuomo, ma questi fu ucciso da Raffaele Catapano e Pasquale Barra, fedelissimi di Cutolo, nel carcere di Poggioreale il 31 gennaio 1980, poich\u00e9 non avrebbe avvertito Cutolo di un rapimento. La moglie di Cuomo, Carla Ciampi, rivel\u00f2 poi ai giudici gli esecutori e i mandanti dell'omicidio. Nel febbraio di quell'anno, la Ciampi fu ammazzata a colpi di pistola nella sua auto. Cuomo fu poi rimpiazzato da Antonio Lucarelli.\nLa fine e le conseguenze.\nDopo il processo a carico dell'organizzazione di Cutolo, il clan Nuvoletta divent\u00f2 il gruppo importante dell'area napoletana, supportati da Giuseppe Polverino di Marano di Napoli, Nicola Nuzzo di Acerra e da Valentino Gionta col suo braccio destro Migliorino di Torre Annunziata. Dopo la sconfitta della NCO di Cutolo la \"Nuova Famiglia\" si spacc\u00f2, dando vita a una lotta tra i suoi componenti. Il 17 marzo 1984 avviene un maxi-blitz ai danni della Nuova Famiglia con l'emanazione di 512 ordini di cattura a carico dei componenti, ma dopo la sconfitta della NCO di Cutolo l'organizzazione vincitrice si spacc\u00f2, dando vita a una lotta tra i suoi componenti. Nel 1983, mentre i Giuliano erano impegnati in una guerra contro il clan Misso, avviene la scissione e i Nuvoletta iniziano una guerra con i fuoriusciti della Nuova Famiglia che appoggiavano Carmine Alfieri, supportata dal clan Galasso di Poggiomarino, Angelo Moccia, Bardellino, Contini (con il braccio destro Riccardo Perucci), Licciardi, Giuseppe Mallardo (col braccio destro Luigi Esposito), ed erano sostenuti dai Corleonesi, il clan dei Casalesi era invece sostenuto dai cosiddetti \"scappati\" come Tommaso Buscetta nella fedele riproduzione, sul territorio campano, della seconda guerra di mafia in corso nella provincia di Palermo, che vedr\u00e0 questi ultimi prevalere.\nIl biennio 1978/1979.\nAlla fine degli anni 1970 ci furono alcuni omicidi prodromici, tra i quali si ricordano:\n1978.\nIl 5 febbraio 1978 Raffaele Cutolo evade dal manicomio criminale di Aversa, rimarr\u00e0 latitante per pi\u00f9 di un anno, sino al 15 maggio 1979 (giorno della sua cattura). Cutolo fugg\u00ec dall'OPG di Aversa grazie anche all'opera di Giuseppe Puca, in modo violento: una carica di nitroglicerina piazzata all'esterno dell'edificio squarci\u00f2 le mura permettendo la fuga del boss. Nel corso della latitanza avvia rapporti con la malavita pugliese, con la 'ndrangheta, con le bande lombarde di Renato Vallanzasca e Francis Turatello per il commercio della cocaina. Con il falso nome di Prisco Califano, Cutolo gira l'Italia, si reca a Ottaviano dal sindaco Salvatore La Marca. In poco tempo, la NCO penetra tutti i settori dell'economia campana e, anche grazie alla connivenza e l'assenso dei politici locali, riesce a usufruire dei fondi della CEE destinati ai produttori di conserve.\nNel 1978 Michele Zaza riunisce diversi boss nella cosiddetta \"Onorata Fratellanza\" e tenta di stabilire una spartizione del territorio tra cutoliani e anticutoliani. L'arroganza e la ferocia di Cutolo non rendono fattibile tale mediazione tanto che i boss si costituiscono come Nuova Famiglia inaugurando una delle pi\u00f9 sanguinarie guerre di camorra del secolo.\nNegli anni 1970 inizi\u00f2 una faida tra le famiglie di camorra Giugliano e Maisto (famiglie delle famiglie Sciorio e Iacolare) e la famiglia Mallardo. Nel 1978 Antonio Maisto fugg\u00ec da un'imboscata dagli uomini di Bardellino.\nL'8 dicembre 1978 nasce la Nuova Fratellanza o Fratellanza napoletana, la futura Nuova Famiglia (NF) perch\u00e9 una sera di dicembre Cutolo mand\u00f2 a Luigi Giuliano due picciotti di sgarro (Mario Savio detto Marittiello \u2018o bellillo e Raffaele Adorasi, detto \u2018O nonno), con un messaggio: \u00abDon Raffaele ha detto che gli dovete la sua parte: vuole 500 milioni subito e 50 mila lire ogni cassa di sigarette che sbarca a Napoli. Vi conviene accettare, perch\u00e9 altrimenti non campate tranquilli\u00bb. La fratellanza, nata in un basso napoletano per contrastare Cutolo, riunisce inizialmente tre clan: i Giuliano (del quartiere napoletano di Forcella), i Vollaro (di Portici) e i Mallardo (di Secondigliano). Questi tre clan sono guidati rispettivamente da Luigi Giuliano (Napoli, 3 novembre 1949) detto Lovigino, Luigi Vollaro (San Sebastiano al Vesuvio, 18 dicembre 1932\u00a0\u2013 Milano, 3 dicembre 2015), detto 'o Califfo e Francesco Mallardo (Giugliano in Campania, 1\u00ba aprile 1951). Tra i promotori della Nuova Famiglia troviamo anche Mario Fabbrocino (Ottaviano, 5 gennaio 1943 - Parma, 23 aprile 2019), detto 'o gravunaro, alla guida del clan Fabbrocino.\nTra il 1979 e il 1981 si ha una confederazione di clan camorristici chiamata Nuova Famiglia, in cui confluivano i: Zaza (San Giovanni a Teduccio), Alfieri (Piazzolla di Nola, Nola e Saviano), Galasso (Poggiomarino), Bardellino (Casal di Principe e San Cipriano D'Aversa), Ammaturo (Castellammare di Stabia e referenti di Alfieri nella zona di Pomigliano d'Arco) Nuvoletta (Marano di Napoli), Gionta (Torre Annunziata), D'Alessandro (Castellammare di Stabia), Moccia (Afragola), Fabbrocino (che controllavano le zone di Piazzolla di Nola, San Gennaro Vesuviano, San Giuseppe Vesuviano, San Gennarello, Palma Campania e parte di Terzigno), Magliulo (Afragola, Casal di Principe e in tutto l'alto casertano) Vangone (Boscotrecase), Nuzzo (Acerra), Vollaro (Portici), Cava (Quindici), Matrone (Scafati), Cesarano (attivi tra Castellammare e Pompei), Ferrara (Villaricca) e Misso (del quartiere napoletano conosciuto come Rione Sanit\u00e0), questi ultimi perno della Nuova Famiglia, nello scontro tra Nuova Famiglia e Nuova Camorra Organizzata non presero posizione fino a quando nel 1981 si decisero a comandare dal Brasile la guerra contro Cutolo e quella contro i Giuliano di Forcella.\nLa lotta tra le fazioni fu alquanto sanguinosa: le vittime furono 71 nel 1979, 134 nel 1980, 193 nel 1981, 237 nel 1982, 238 nel 1983 e 114 nel 1984.\nLo svolgimento.\n1980.\nNel 1980 Giuseppe Maresca festeggia il suo matrimonio nel ristorante \"La Cascina\" di Domenico Ferrara, fedelissimo di Antonio Bardellino, boss di Giugliano e Caserta. Il 7 novembre 1980 l'assessore Mimmo Beneventano viene ucciso a Ottaviano mentre scende dalla sua auto, per ordine di Cutolo. Il 23 novembre ci fu una forte scossa di terremoto in Campania. Cutolo approfitt\u00f2 della confusione nel carcere di Poggioreale per ammazzare Antonino Palmieri, tramite Salvatore Esposito e Pasquale D'Amico, perch\u00e9 aveva cambiato fronte, alleandosi con i Bardellino e i Giuliano, della Nuova Famiglia. Cutolo fu poi trasferito ad Ascoli Piceno. Ma anche da Ascoli, il Professore decideva la vita e la morte. Il 10 dicembre fece uccidere il sindaco di Pagani Marcello Torre, ostacolo per gli appalti del dopo-terremoto.\nIl boss di Ponticelli, Nicola Nuzzo, fu arrestato nel 1980 e sostituito da Luigi Riccio (1957) e suo cognato Vincenzo Duraccio. Luigi Riccio (1957) diventato il capo della camorra di Ponticelli fece come suoi capolini: Mario Incarnato, Salvatore Imperatrice (suicidio in carcere), Ernesto D'Alessandri e Carmine Argentato.\n1981.\nNel marzo del 1981, intanto, ci fu un vertice della Nuova Famiglia al quale parteciparono Zaza, Bardellino, Nuvoletta e i Giuliano. Decisero di piazzare una autobomba al castello di Cutolo, a Ottaviano. In quello stesso anno anche i Misso del quartiere Sanit\u00e0 decisero di allearsi alla Nuova Famiglia. Il 17 agosto 1981 Cutolo organizza l'omicidio a Milano del boss Francis Turatello, per supportare il clan dei catanesi. Il 9 ottobre la polizia ordina un blitz a casa di Cutolo: Rosetta scappa, ma vengono arrestati il figlio di Cutolo, Roberto, il nipote Luigi Cutolo, e Sabatino Saviano, Giovanni Malandrino, Francesco Pirone, Salvatore e Sabatino Pavone, Salvatore Varriale, Michele Nappo e Mario Ferraro (poi tutti liberati dopo 8 mesi). Nello stesso mese il cassiere di Cutolo, il marsigliese Albert Bergamelli, fu ammazzato in carcere da Umberto Ammaturo.\nIl 23 novembre il boss di Pagani, Salvatore Serra, mor\u00ec in circostanze sospette nel carcere di massima sicurezza di Ascoli Piceno e la sua morte favor\u00ec l'ascesa del suo rivale, il cutoliano Salvatore Di Maio, il quale era fiancheggiato da Antonio Benigno, suo luogotenente. Il braccio destro di Serra, Giuseppe Olivieri, cominci\u00f2 quindi a lavorare per la Nuova Famiglia, in particolare per Carmine Alfieri, e divenne il boss di Salerno.\nIl 27 dicembre Giuseppe Romano e suo figlio furono uccisi per ordine di Cutolo: Giuseppe era l'amante di sua sorella Rosetta. Nel 1981, inoltre, Cutolo ordina l'omicidio del direttore del carcere di Poggioreale, Giuseppe Salvia, perch\u00e9 questo aveva scoperto che Cutolo aveva amicizie particolari al Ministero degli Interni che gli permettevano di trasferire i detenuti a suo piacimento, per poi organizzarne pi\u00f9 facilmente gli omicidi. Nei primi anni '80 il boss della Sanit\u00e0, Giuseppe Misso, organizz\u00f2 due spettacolari rapine al Banco di Napoli e alla gioielleria Pane, con l'aiuto dei siciliani Gerlando Alberti (un nipote di Pippo Cal\u00f2), e del killer Francesco Caccamo (pi\u00f9 tardi poi ammazzato).\nPer cercare un'intesa, i principali gruppi campani nel 1981 tengono alcune riunioni a Vallesana, in una tenuta dei Nuvoletta. Cutolo non pu\u00f2 essere presente perch\u00e9 dopo l'evasione \u00e8 stato arrestato. Ma lo rappresentano il fratello Pasquale, Vincenzo Casillo, suo braccio destro, ed altri dirigenti dell'organizzazione. La controparte \u00e8 costituita da Bardellino, Alfieri, Galasso. Nuvoletta \u00e8 l'ospite e cerca di svolgere una funzione di arbitro. Mentre si tengono alcune delle riunioni, Riina, Provenzano e Bagarella sono ospitati in un edificio separato. Nel corso delle discussioni le fasi di tensione erano inevitabili e per sedarle si ricorreva ai corleonesi. Ma le riunioni non danno nessun esito, anche perch\u00e9, secondo Galasso, Nuvoletta fa il doppio gioco. Vuole porsi come arbitro della controversia per acquisire autorevolezza, vuole stare dalla parte degli avversari di Cutolo, che tiene un comportamento eccessivamente espansionista, ma non vuole manifestare palesemente avversit\u00e0 a Cutolo, che \u00e8 ancora potente. Perci\u00f2 non si agita troppo. Il comportamento \u00e8 quello tipico dei corleonesi quando c'\u00e8 uno scontro: fingere di parteggiare per uno dei contendenti, guardare come vanno le cose e poi schierarsi dalla parte di chi vince agevolandone il successo. Gli omicidi eccellenti si succedono gli uni agli altri. I fratelli di Alfieri e Galasso sono uccisi dalle bande di Cutolo. Uomini di Cutolo cadono sotto i colpi dei clan avversi. Nel febbraio dell'81 il referente di Cutolo nella Banda della Magliana a Roma, Nicolino Selis, viene ucciso insieme ai suoi luogotenenti Antonio Leccese e Giuseppe Magliolo, dagli stessi romani che non vogliono pi\u00f9 sottostare ai napoletani nel traffico di droga.\nNel 1981 fu arrestato Luigi Riccio (1957) e sospettato di 18 omicidi, al suo posto gli successe Mario Incarnato (1953).\nNell'estate del 1981 presso la masseria dei Nuvoletta - presente, per Cosa Nostra siciliana, anche il capo dei Corleonesi Tot\u00f2 Riina - i boss si riuniscono per porre fine alla mattanza, una tregua che Cutolo non sembra volere accettare. Infatti, dopo poco tempo i cutoliani uccidono Salvatore Alfieri e la guerra riprende, a tutti i livelli ed in tutti gli ambienti. A tal fine, le carceri sono suddivise in due sezioni separate, una per i cutoliani (in numero maggiore) e l'altra per gli affiliati alla \"Nuova Famiglia\", ritenuti militarmente meglio organizzati; ma tuttavia alcuni sostengono che il fattore decisivo per le sorti della guerra sia in realt\u00e0 stata la graduale perdita di appoggio politico.\nIl 24 luglio 1981 viene liberato Ciro Cirillo, le Brigate rosse ottengono 5 milioni di dollari dall'avvocato Enrico Sambelli che lo consegna al capo delle Brigate Rosse Giovanni Senzani, i soldi sono pagati dai costruttori che in cambio avrebbero ricostruito ci\u00f2 che \u00e8 stato distrutto dopo il terremoto di Napoli nel 1980.\n1982.\nIl 1982 \u00e8 l'anno in cui si registra il maggior numero di omicidi in Campania, 284, segno della permanente instabilit\u00e0 delle relazioni tra gruppi camorristici. Ed \u00e8 proprio a partire dal 1982 che comincia il declino di Cutolo e l'ascesa di Alfieri. Durante il maxi-arresto contro gli uomini di Cutolo, il boss Giuseppe Misso viveva in Brasile e comandava da l\u00ec la guerra contro Cutolo e quella contro i Giuliano di Forcella. I boss dei Quartieri Spagnoli, Ciro e Marco Mariano, si allearono con i Giuliano. Il 1\u00ba aprile 1982, la polizia trov\u00f2 a Ottaviano il corpo senza vita dello psicologo Aldo Semerari, amico di Cutolo; era stato ammazzato da uomini al comando di Umberto Ammaturo e della fidanzata Pupetta Maresca.\nIl 15 aprile la madre del detenuto Antonio De Matteo fu ammazzata a colpi di mitraglietta. La donna riceveva gli ordini di Cutolo tramite il figlio Antonio. Il giorno dopo il fratello di Antonio, Mattia, fu trovato bruciato nella sua auto. Il 18 aprile Antonio De Matteo fu impiccato nella sua cella da Marco Medda e Pasquale D'Amico, perch\u00e9 Cutolo aveva paura che cominciasse a parlare. Il giorno dopo Cutolo fu trasferito al carcere dell'Asinara, il pi\u00f9 duro e protetto dell'epoca in Italia, per ordine del Presidente della Repubblica Sandro Pertini. Nello stesso mese il cassiere di Cutolo, Alfonso Rosanova, fu ucciso in un ospedale di Salerno per ordine di Carmine Alfieri.\nIl 25 maggio Celeste Bifulco fu ammazzata. Seguirono, in quei mesi, gli omicidi di decine di uomini legati a Cutolo, tra i quali: Giacomo Frattini, il boss calabrese Ciccio Canale, Antonio Lucarelli, Armando Visone. Il 6 luglio un vertice delle Nuova Famiglia all'hotel Belvedere fu interrotto dalla polizia. Nel luglio del 1982, inoltre, le Brigate Rosse ammazzarono il capo della polizia napoletana Antonio Ammaturo per ordine di Cutolo, perch\u00e9 aveva acquisito le prove dei contatti tra Cutolo, alcuni politici e le stesse Brigate Rosse (durante il rapimento dell'assessore Cirillo). Il 13 settembre 1982 i luogotenenti di Cutolo, Sergio Marinelli e Vincenzo Casillo, organizzarono un agguato al giudice Antonio Gagliardi, eseguito da Massimo Scarpa di Castellammare, ma il giudice sopravvive.\nNello stesso mese il cutoliano Paolo Dongo fu ucciso da Antonio Cianci perch\u00e9 non era ancora riuscito ad ammazzare il killer di Berganelli, Umberto Ammaturo. Nello stesso anno Andrea Pandico, il fratello di Giovanni Pandico, fu ammazzato a colpi di pistola durante un'imboscata. In carcere Raffaele Catapano uccide il boss camorrista Antonio Vangone perch\u00e9 aveva ammazzato suo fratello. Sempre a settembre Michele Zaza arriva a Parigi per incontrare Antonio Salamone, il nipote di Salomone, Alfredo Bono e Francesco De Matteo; incontro che fu osservato dalla polizia. Zaza inaugur\u00f2 poi una raffineria di eroina a Rouen, controllata poi da Nunzio Guida in collaborazione coi corsicani Paul Graziani e Bernard Quilichini. Il 25 settembre arriva nella sua casa di Los Angeles e due giorni dopo Salomone va a trovarlo. Salomone da l\u00ec telefona al nipote a Palermo e gli ordina di incontrare il genero di Paolo Cuntrera, Nino Mongiov\u00ec, e di partire per Caracas, dopo essersi assicurato del suo arrivo a San Paolo. Un mese dopo arriva a casa di Zaza un carico di 132\u00a0kg di eroina pura, ma la polizia arriva troppo tardi. La polizia francese, infatti, si era infiltrata nella banda di Nunzio Guida. Ma quando l'infiltrato fu scoperto, suo fratello fu ucciso agli Champ Elysees.\nIl 13 febbraio 1982, in piena guerra tra NCO e NF, Pupetta Maresca indisse una conferenza stampa, nel corso della quale minacci\u00f2 apertamente Raffaele Cutolo e la Nuova Camorra Organizzata: \u00abSe per Nuova Famiglia si intende tutta quella gente che si difende dallo strapotere di quest'uomo, allora mi ritengo affiliata a questa organizzazione\u00bb.\nIl 19 aprile 1982 il Presidente della Repubblica Sandro Pertini chiese ed ottenne il trasferimento di Cutolo dal carcere di Ascoli Piceno ad un penitenziario di massima sicurezza, presso il carcere dell'Asinara, che fu riaperto esclusivamente per lui e dove pass\u00f2 un paio di anni come unico carcerato, determinando un duro colpo all'influenza del boss. Qui sar\u00e0 completamente isolato; gli affiliati cominciano a dissociarsi o a pentirsi: le loro rivelazioni consentono il maxi-blitz del 17 giugno 1983 che prevede pi\u00f9 di 1.200 mandati di cattura contro i cutoliani; sebbene alcuni componenti dell'organizzazione come Pasquale Scotti abbiano tentato invano una riorganizzazione. Grazie alle testimonianze dei membri della NCO vengono inoltre scoperti i mandanti di alcuni omicidi eccellenti come quello eseguito ai danni del vicedirettore del carcere di Poggioreale Giuseppe Salvia colpevole di aver disposto la perquisizione di Cutolo come da regolamento carcerario.\nIl 15 luglio 1982 viene arrestato da latitante Luigi Giuliano (capo della NF) per associazione a delinquere e concorso in omicidio, al momento dell'arresto disse non mi mandate a Poggioreale se no mi ammazzano, ed \u00e8 quello che in effetti stava per accadere il 14 novembre 1982 quando tentano di ucciderlo nel carcere di Poggioreale.\n1983.\nIl 22 gennaio 1983, a Poggioreale, furono trovate pistole nelle celle di Maurizio Rossi e dello slavo Yugoslav Stevan Cosa. La notizia ebbe molto risalto a livello nazionale: ci si domandava come potessero avvenire cose del genere; ma il bello (o il brutto) doveva ancora venire. Il 29 gennaio il braccio destro di Cutolo, Vincenzo Casillo, rimase ucciso a Roma, zona Forte Boccea, nei pressi della sede dei Servizi Segreti, a causa della deflagrazione di un'autobomba piazzata e fatta detonare da Ettore Miranda, uomo di punta del clan Galasso, su ordine di Carmine Alfieri e del suo braccio destro, Pasquale Galasso. Il luogotenente di Casillo, Mario Cuomo, sopravvive, ma molti degli uomini di Cutolo cominciano a pentirsi. Poco prima c'era stato un agguato al fratello di Michele Zaza, Salvatore, che fu solo ferito. Le esecuzioni cominciavano a rasentare l'incredibile: la moglie di Andrea Pandico, Filomena Schiavone, fu ammazzata mentre piangeva sulla tomba del marito, da Alfredo Guarneri, al soldo di Giovanni Pandico, perch\u00e9 era stata amante di un membro della Nuova Famiglia.\nIl 7 febbraio 1983, 21 dei 160 sospetti di un enorme traffico internazionale di droga furono arrestati a Milano. L'organizzazione era riuscita ad acquistare l'ippodromo di San Siro e l'hotel Hilton per circa 100 miliardi di lire, per riciclare le loro ingenti somme di denaro. Oltre ai pi\u00f9 importanti boss mafiosi di quegli anni, fra i sospettati c'erano i fratelli Nuvoletta e i fratelli Zaza. Il 15 febbraio ci furono altri arresti a Milano, Torino, Roma, Napoli e Palermo. Furono arrestati la sorella di Zaza, Maria, e suo cognato Giuseppe Liguori. Fu poi scoperto che il traffico serviva, tra l'altro, a finanziare il famoso Casino di Campione d'Italia. Dalle indagini si scopr\u00ec inoltre che siciliani e camorristi possedevano non solo il casino di Campione, ma anche i casin\u00f2 di Sanremo e di Saint Vincent in Italia, il casino di Nizza (il famoso casino Ruhl del gangster marsigliese Dominique Fratoni), i casino di Chomonix e Menton in Francia, parecchi casino a Las Vegas e a Atlantic City e anche alcuni in Africa. Questi casino erano usati principalmente per riciclare i soldi provenienti da attivit\u00e0 illecite, principalmente il traffico di droga, con l'aiuto delle banche.\nSempre nel corso del 1983, inizi\u00f2 il processo a carico di Ciro Mariano per l'omicidio di Antonio Di Scaccia. In maggio la moglie di Casillo, il braccio destro di Cutolo ammazzato con una autobomba, fu uccisa da Antonio Varriale e Mauro Marra su comando dello stesso Cutolo che accus\u00f2 la donna di tradimento. Il 17 giugno, sulla base delle dichiarazioni di alcuni collaboratori di giustizia - quali, ad esempio, Michelangelo D'Agostino, Gianni Melluso, Mario Incarnato, Pasquale D'Amico, Salvatore Sanfilippo, Pasquale Barra, Luigi Riccio, Andrea Villa, Vincenzo Esposito, Raffaele Catapano e Giovanni Pandico - molti presunti uomini di Cutolo furono arrestati (in manette fin\u00ec anche il noto presentatore Enzo Tortora, che poi risult\u00f2 innocente) tra i quali: Mariano Santini, Rosetta Cutolo, Antonio Sibilia, Felicia Cuozzo (la fidanzata di Bergamelli), Aldina Murelli, Franco Califano, Antonio Faro, Sante Notarnicola, Francesco Gangemi, Bruno Spiezia, Enrico Madonna, Salvatore La Marca, Renato Vallanzasca, Mario Astorina, Pierluigi Concutelli, Nadia Marzano, Giuliana Brusa (all'epoca moglie di Renato Vallanzasca che, come il marito, fu assolta dall'accusa di aver fatto parte della NCO), Anna Mariniello (la moglie del boss di Afragola Luigi Moccia), Fiorella Piconzi, Stevan Cosa e Mario Mirabile (di Salerno). Si scopr\u00ec poi, in seguito, che molti di questi arrestati non avevano mai realmente militato tra le fila della NCO - pur avendo avuto, taluni di loro, rapporti con Raffaele Cutolo - e che erano stati accusati, come Enzo Tortora, ingiustamente da alcuni collaboratori di giustizia.\nIl 7 febbraio 1983, 21 dei 160 sospetti di un enorme traffico internazionale di droga furono arrestati a Milano. L'organizzazione era riuscita ad acquistare l'ippodromo di San Siro e l'hotel Hilton per circa 100 miliardi di lire, per riciclare le loro ingenti somme di denaro. Oltre ai pi\u00f9 importanti boss mafiosi di quegli anni, fra i sospettati c'erano i fratelli Nuvoletta e i fratelli Zaza. Il 15 febbraio ci furono altri arresti a Milano, Torino, Roma, Napoli e Palermo. Furono arrestati la sorella di Zaza, Maria, e suo cognato Giuseppe Liguori. Il 25 febbraio 1983 si pente Pasquale Barra.\nNel marzo 1983 viene arrestato a Lecce Giuseppe Puca (1955 - 1989) detto o' giappone (per via dei suoi tratti orientali), mentre era in compagnia dell'amante Assunta Catone, e altri complici, tra cui Antimo Petito e Vincenzo Di Domenico, in seguito una maxi retata contro la Nuova Camorra Organizzata. Puca a seguito della morte di Casillo era diventato il numero due della NCO. Nel marzo di quell'anno venne inoltre assassinato Luigi Boccia.\nIl 17 giugno 1983 le rivelazioni dei pentiti Pasquale Barra, Giovanni Pandico, Pasquale D'Amico e Gianni Melluso consentirono di realizzare un mega-blitz, (1200 mandati di cattura contro i cutoliani) molti degli uomini di Cutolo furono arrestati (tra i quali anche il noto presentatore Enzo Tortora, che poi risult\u00f2 innocente) tra i quali: Mariano Santini, Rosetta Cutolo, Antonio Sibila, Felicia Cuozzo (la fidanzata di Bergamelli), Aldina Murelli, Franco Califano, Antonio Faro, Sante Notarnicola, Francesco Gangemi, Bruno Spiezia, Errico Madonna, Salvatore La Marca, Renato Vallanzasca, Mario Astorina, Gianni Melluso, Pierluigi Concutelli, Nadia Marzano, Giuliana Brusa, Anna Mariniello (la moglie del boss di Afragola Luigi Moccia), Fiorella Piconzi, Stevan Cosa e Mario Mirabile (di Salerno). Successivamente decisero di collaborare con l'autorit\u00e0 giudiziaria Michelangelo D'Agostino, Gianni Melluso, Mario Incarnato, Pasquale D'Amico, Salvatore Sanfilippo, Pasquale Barra, Luigi Riccio, Andrea Villa, Vincenzo Esposito, Guido Catapano e Giovanni Pandico.\nGli ultimi omicidi e la fine della NCO.\nTra la fine degli anni 1980 e la prima met\u00e0 del decennio successivo si registrarono gli ultimi omicidi (tra cui quello del figlio di Cutolo, Roberto, e quello del suo avvocato, Enrico Madonna), decretarono il tramonto dell'organizzazione. Tra i pi\u00f9 rilevanti si ricordano:"}
{"id": "5469837", "revid": "344503", "url": "https://it.wikipedia.org/wiki?curid=5469837", "title": "The Babadook", "text": ""}
{"id": "5469841", "revid": "761672", "url": "https://it.wikipedia.org/wiki?curid=5469841", "title": "Guerra tra NCO e Nuova Famiglia", "text": ""}
{"id": "5469842", "revid": "76963", "url": "https://it.wikipedia.org/wiki?curid=5469842", "title": "Charles Colville, I visconte Colville di Culross", "text": "Biografia.\nColville era il figlio del generale Charles Colville, figlio di John Colville, VIII Lord Colville di Culross, e di sua moglie, Jane Mure. Studi\u00f2 al Harrow School.\nCarriera.\nColville serv\u00ec come capitano nel XI Ussari. Riusc\u00ec a suo zio nella signoria di Colville di Culross nel 1849. Ha servito sotto Lord Derby come capo scudiero e Clerk Marshal (febbraio-dicembre 1852 e 1858-1859) e sotto Benjamin Disraeli come Master of the Buckhounds (1866-1868). Nel 1866 divenne membro del Consiglio privato. In seguito divenne Lord Ciambellano della regina Alessandra (1873-1903).\nColville \u00e8 stato anche presidente della Great Northern Railway Company (1872-1895), direttore della Central London Railway, nel 1900, e presidente dell'Artillery Company. Fu creato barone Colville di Culross, nella Contea di Perth, nel 1885, nel Pari del Regno Unito. Nel 1902 \u00e8 stato ulteriormente onorato quando fu fatto visconte Colville di Culross, nella Contea di Perth.\nMatrimonio.\nSpos\u00f2, il 9 giugno 1853, Cecil Katherine Mary Carrington (?-2 agosto 1907), figlia di Robert Carrington, II barone Carrington. Ebbero quattro figli:\nMorte.\nMor\u00ec il 1\u00ba luglio 1903, all'et\u00e0 84 anni."}
{"id": "5469845", "revid": "110157", "url": "https://it.wikipedia.org/wiki?curid=5469845", "title": "ICC Trophy 1979", "text": "L'ICC Trophy 1979 \u00e8 stato un torneo mondiale di cricket, valido per poter assegnare gli ultimi due posti disponibili per la Coppa del Mondo 1979.\nFormula.\nLe 15 squadre partecipanti sono state divise in 3 gruppi da 5 squadre ciascuno. Ogni gruppo era un girone all'italiana con partite di sola andata. Le vincenti dei tre gruppi e la migliore delle seconde classificate accedevano alle semifinali. Le vincenti delle semifinali si giocavano il titolo in finale, tuttavia entrambe ottenevano la qualificazione alla Coppa del Mondo 1979\nCampione.\nSri Lanka(Primo titolo)"}
{"id": "5469846", "revid": "79227", "url": "https://it.wikipedia.org/wiki?curid=5469846", "title": "Giochi Erei", "text": "I giochi Erei erano delle gare di atletica femminile che si tenevano presso lo stadio di Olimpia a partire dal VI secolo a.C.. La competizione era dedicata alla dea Era ed \u00e8 stata la prima gara sportiva femminile ufficiale di cui si conservi testimonianza storica; probabilmente si svolgevano lo stesso anno dei Giochi olimpici, prima delle gare maschili. \nStoria.\nSecondo alcune fonti la prima edizione dei giochi risale al VI secolo a.C.. Lo scrittore Pausania il Periegeta, nella sua opera \"Periegesi della Grecia\", intorno al 175, scrisse che Ippodamia costitu\u00ec un gruppo conosciuto come \"sedici donne\" fra le partecipanti ai giochi Erei, in segno di gratitudine per il suo matrimonio con Pelope. Altri testi indicano che la \"sedici donne\" erano portatrici di pace fra Pisa e Elis e, grazie alla loro competenza politica, divennero le amministratrici dei giochi Erei.\nLe donne greche vennero autorizzate a partecipare alle stesse feste a cui partecipavano gli uomini dopo il periodo classico. La scarsit\u00e0 di riferimenti \u00e8 la prova che questi cambiamenti possono essere stati non graditi dall'influenza romana. A Roma, le ragazze provenienti dalle famiglie benestanti erano autorizzate a partecipare alle feste degli uomini. Un'iscrizione del I secolo trovata a Delfi dice che due giovani donne avevano gareggiato in gare (non le Olimpiadi), alla festa di Sebasta a Napoli (durante il periodo imperiale) e nelle gare di Domiziano per le donne ai Ludi capitolini di Roma nell'86.\nCaratteristiche.\nCome le gare maschili, i giochi Erei, originariamente erano costituiti solo dalle corse pedestri. Le campionesse vincevano corone di ulivo, carne di mucca o di bue dell'animale sacrificato ad Era e il diritto di dedicare statue con incisi i loro nomi o dipingere loro ritratti sulle colonne del tempio di Era. Sono ancora evidenti i punti in cui venivano attaccati i ritratti sul tempio, anche se le opere d'arte sono scomparse Le donne gareggiavano divise in tre gruppi di et\u00e0, su una pista dello Stadio Olimpico che era 5/6 della lunghezza della pista degli uomini. Pausania descrive come si presentavano per le gare: \"con i capelli pendenti, una tunica tipo (chitone) poco sopra il ginocchio e con la spalla destra nuda fino al seno\".\nAnche se gli uomini gareggiavano nudi e le donne vestite, il chitone era anche l'abbigliamento indossato dagli uomini che facevano un lavoro fisico pesante. Cos\u00ec, le concorrenti erano vestite come gli uomini. Se questo e l'esistenza dei giochi Erei possano dirci qualcosa riguardo al clima sociale delle donne di quel periodo \u00e8 incerto. Sappiamo che alle donne era proibito competere o addirittura assistere ai giochi olimpici antichi, pena l'essere gettate dalle scogliere del Monte Typaion. Le ragazze non erano incoraggiate a essere atlete. Quelle cresciute a Sparta erano l'eccezione, poich\u00e9 venivano formate agli stessi eventi sportivi dei ragazzi, dato che il comune pensiero a Sparta era che donne forti avrebbero generato bambini che sarebbero diventati forti guerrieri. Queste atlete non erano sposate e gareggiavano nude o indossando abiti corti. I ragazzi erano autorizzati a guardare le atlete, nella speranza di combinare matrimoni e avere dei figli. Una gara dedicata a Dioniso (dio del vino e del piacere) potrebbe essere stata anche, per la comunit\u00e0 pi\u00f9 giovane, un rito di passaggio."}
{"id": "5469849", "revid": "767487", "url": "https://it.wikipedia.org/wiki?curid=5469849", "title": "Al-Hasan al-Askari", "text": "Il suo nome completo era al-\u1e24asan ibn \u02bfAl\u012b ibn Mu\u1e25ammad, e fu detto \"al-\u02bfAskar\u012b\" perch\u00e9 era tenuto in residenza obbligata in un campo fortificato (\"\u02bfaskar\") di S\u0101marr\u0101\u02be dai suoi acerrimi nemici Abbasidi.\nBiografia.\nL'Im\u0101m al-\u1e24asan ibn \u02bfAl\u012b al-\u02bfAskar\u012b \u00e8 stato l'11\u00ba Imam degli sciiti imamiti (o duodecimani) e degli alauiti. Nacque a Medina e mor\u00ec a S\u0101marr\u0101\u02be.\nSuo padre era Ali al-Hadi e sua madre Sal\u012bl o \u1e24udaytha. \nMor\u00ec avvelenato il venerd\u00ec 1\u00ba gennaio 874, su ordine del Califfo abbaside al-Mu\u02bftamid e fu inumato vicino al padre a S\u0101marr\u0101\u02be (Iraq).\nImamato.\nAl momento del suo martirio aveva 29 anni. La sua biografia completa \u00e8 divisibile in tre periodi:\nIbn \u00f7\u0160ahr\u00a7\u00af\u0160\u00e5b, Ma#\u00a7lim al- #ulam\u00a7\", ed. #Abb\u00a7s I\u00ceb\u00a7l, Tehran 1353/1934, 88\nMatrimonio e discendenza.\nFu sposato a una schiava, bizantina o africana, di nome Narjis. Dal loro matrimonio nacque il 12\u00ba Imam, Muhammad al-Mahdi, che rimase figlio unico."}
{"id": "5469853", "revid": "599013", "url": "https://it.wikipedia.org/wiki?curid=5469853", "title": "Daiky\u016b", "text": ""}
{"id": "5469854", "revid": "984922", "url": "https://it.wikipedia.org/wiki?curid=5469854", "title": "BDF-521", "text": "BDF-521 \u00e8 una galassia remota con redshift di z=7,008 che corrisponde ad una distanza percorsa dalla luce per giungere fino alla Terra di 12,89 miliardi di anni luce."}
{"id": "5469855", "revid": "73036255", "url": "https://it.wikipedia.org/wiki?curid=5469855", "title": "Universit\u00e0 di Casamassima", "text": ""}
{"id": "5469863", "revid": "729019", "url": "https://it.wikipedia.org/wiki?curid=5469863", "title": "Ruggero Sintoni", "text": "Biografia.\nDopo una prima esperienza artistica con il Living Theatre, si diploma all'Accademia Antoniana di Arte Drammatica di Bologna nel 1981.\nNel 1982 fonda, con Claudio Casadio, la compagnia Accademia Perduta/Romagna Teatri, per la quale produce numerosi spettacoli di teatro per ragazzi, ospitati in tourn\u00e9e in Teatri e festival di Italia, Francia, Spagna, Portogallo, Svizzera, Belgio, Germania.\nNel 1994 e 1995 frequenta il master Gestione delle Attivit\u00e0 Artistiche e Culturali presso la S.D.A. \u2013 Universit\u00e0 Bocconi di Milano e, dal 1998, \u00e8 invitato in veste di docente per corsi di formazione professionale presso la medesima Universit\u00e0 ed altre quali l'Alma Mater Studiorum di Bologna.\n\u00c8 co-direttore artistico, con Claudio Casadio, della Rete dei piccoli e medi Teatri della Romagna che comprende: il Teatro Masini di Faenza (RA), il Teatro Goldoni di Bagnacavallo (RA), il Comunale di Cervia (RA), il Piccolo di Forl\u00ec (FC), il Dragoni di Meldola (FC). Dal 2012 \u00e8 co-direttore artistico, con Claudio Casadio, Lorenzo Bazzocchi (Masque Teatro) e Claudio Angelini (Citt\u00e0 di Ebla) del Teatro Diego Fabbri di Forl\u00ec (FC).\nNel 1993 e 1997 \u00e8 ideatore di \"Teatri per la verit\u00e0\", rassegne di spettacoli programmati nei Teatri romagnoli di cui \u00e8 direttore artistico, i cui incassi sono stati devoluti all'Associazione dei parenti delle vittime della strage di Ustica. Per la stessa Associazione produce, nell'ambito di Bologna 2000 Capitale Europea della Cultura, \u201cI-tigi Canto per Ustica\u201d con Marco Paolini ed il Quartetto Vocale Giovanna Marini e \"Ultimo volo \u2013 Orazione Civile per Ustica\" (2007), opera di teatro musicale di Pippo Pollina. Nel 2003 \u00e8 anche fondatore, con l'Associazione Scenario e l'Associazione dei Parenti delle vittime della strage di Ustica, del Premio Ustica per il Teatro d'impegno civile e sociale.\nNel 2004 viene eletto Presidente dell'Associazione delle Imprese dello Spettacolo dal vivo dell'AGIS Emilia-Romagna, carica per la quale sar\u00e0 rieletto nel 2009. Ancora nel 2004 lo spettacolo \"Maggio '43\", monologo di Davide Enia che rievoca i bombardamenti su Palermo nel secondo conflitto mondiale.\nOltre al teatro ragazzi e al teatro d'impegno civile e sociale, dal 2004 \u00e8 produttore di spettacoli di nouveau cirque e circo sociale e di progetti culturali dedicati alla spiritualit\u00e0.\nPer quanto riguarda il nouveau cirque, ha ideato una forma di circo/teatro di piazza con artisti e acrobati che si esibiscono interagendo con palazzi e monumenti architettonici. Nell'ambito del circo sociale ha ideato per il Comune di Bagnacavallo (RA), dal 2007 al 2012, \"Il Circo della Pace\", un progetto che ha avuto per protagoniste diverse realt\u00e0 e scuole di circo sociale del mondo: Parada e i ragazzi Bucarest, Sarakasi e gli acrobati di Nairobi, il colombiano Circo para Todos di Cal\u00ec, Fondazione Mobile Mini Circus for Children di Kabul e gli artisti del progetto \"Homeless\" dell'Europa dell'est. Quest'ultimo progetto, nato appositamente per \"Il Circo della Pace\", \u00e8 stato vincitore del bando Cultura 2007-2013 della Commissione europea. \nPer ci\u00f2 che concerne i progetti culturali dedicati alla spiritualit\u00e0, ha prodotto lo spettacolo \"La Passione\" di Mario Luzi e \"Nativit\u00e0 a Faenza\", uno show di architettura visuale proiettato sulla facciata anteriore del Teatro Masini di Faenza e invitato, nel 2009, al Festival della Spiritualit\u00e0 di New York (in occasione del quale lo spettacolo \u00e8 stato rappresentato sulla facciata del Palazzo del Consolato Italiano a Park Avenue) e \"DivinaMente Roma\" (in questo caso l'edificio che ha ospitato la proiezione \u00e8 stato Palazzo Valentini, vicino a Piazza Venezia).\nIn ambito cinematografico, nel 2009, ha co-prodotto con RosettaFilm due documentari diretti dalla regista Roberta Torre: \"La notte quando \u00e8 morto Pasolini\" e \"Itiburtinoterzo\", presentati in festival cinematografici internazionali tra cui il Film Festival di Locarno.\nNel 2010 collabora con le amministrazioni dei Comuni di San Leo, Novafeltria, Pennabilli, Sant'Agata Feltria, Verucchio, per la progettazione della Rete dei Teatri della Valmarecchia in provincia di Rimini.\nNel 2012 progetta per il Comune di Cervia l'evento \u201cLa Rotta del Sale\u201d in occasione delle celebrazioni per il Centenario di Milano Marittima.\nNel 2012, con Accademia Perduta/Romagna Teatri, co-produce con il Teatro Stabile del Veneto la pi\u00e8ce \"Oscura immensit\u00e0\", scritta da Massimo Carlotto, interpretata da Claudio Casadio e Giulio Scarpati e diretta da Alessandro Gassmann.\nNel giugno del 2013 \u00e8 tra i soci fondatori di Assoteatro.\nIn quanto esperto di marketing territoriale, nel 2013 collabora con il Comune di Faenza per il restauro e la riapertura del Ridotto del Teatro Masini.\nNel 2014, con Accademia Perduta/Romagna Teatri co-produce con Teatro e Societ\u00e0 e CSS di Udine \"Il mondo non mi deve nulla\" di Massimo Carlotto, spettacolo interpretato da Pamela Villoresi e Claudio Casadio, diretto Francesco Zecca.\nNel 2014 \u00e8 chiamato come Docente alla S.D.A. Bocconi Milano nell'ambito del progetto \u201cLe Istituzioni Culturali in Italia: assetti e gestione\u201d realizzato per il Ministero della Cultura e i Direttori delle principali Istituzioni museali e teatrali della Federazione Russa.\nNel 2016 \u00e8 eletto Presidente dell'Associazione Nazionale Teatro d'Arte Contemporanea (A.N.T.A.C. / Agis)."}
{"id": "5469865", "revid": "2128848", "url": "https://it.wikipedia.org/wiki?curid=5469865", "title": "Ettore e Andromaca", "text": "Ettore e Andromaca \u00e8 un dipinto a olio su tela di Giorgio De Chirico, conservato presso la Galleria nazionale d'arte moderna e contemporanea di Roma.\nDescrizione.\nIl quadro raffigura il passo dell'Iliade in cui Ettore saluta la moglie Andromaca prima di uscire dalle mura della citt\u00e0 di Troia per affrontare Achille, irato per l'uccisione dell'amante\nPatroclo proprio per mano di Ettore. L'eroe troiano mostra infatti un orgoglioso coraggio, anche davanti a quella che sarebbe stata una morte certa, mentre Andromaca tenta in tutti i modi di trattenere lo sposo. Questa scena De Chirico la rappresenta mostrando allo spettatore proprio l'ultimo abbraccio tra Ettore e Andromaca. "}
{"id": "5469868", "revid": "463686", "url": "https://it.wikipedia.org/wiki?curid=5469868", "title": "Filiera del freddo", "text": ""}
{"id": "5469869", "revid": "375960", "url": "https://it.wikipedia.org/wiki?curid=5469869", "title": "Wakyu", "text": ""}
{"id": "5469871", "revid": "1632387", "url": "https://it.wikipedia.org/wiki?curid=5469871", "title": "Erik Godoy", "text": "Caratteristiche tecniche.\n\u00c8 un terzino destro che pu\u00f2 giocare anche al centro della difesa."}
{"id": "5469873", "revid": "594360", "url": "https://it.wikipedia.org/wiki?curid=5469873", "title": "Lee Yoon-ji", "text": "Carriera.\nLee Yoon-ji debutt\u00f2 nel 2003 nella sitcom \"Nonstop\" e, negli anni seguenti, recit\u00f2 in vari drama, tra cui \"Gung\" e \"Dream High\". Tra il 2008 e il 2009 apparve nel variet\u00e0 \"Uri gyeolhonhaess-eo-yo\" insieme a Kangin dei Super Junior, e l'anno successivo esord\u00ec in teatro, nella versione coreana di \"Proof\".\nDal 2013 al 2014, Lee interpret\u00f2 uno dei ruoli principali in \"Wanggane sikgudeul\"; successivamente apparve in \"Dr. Frost\" e \"Gu-yeochingeulleop\".\nVita privata.\nLee ha sposato un dentista il 27 settembre 2014 al 63 Building di Yeouido e, il 6 ottobre 2015, ha partorito la loro prima figlia.\nDoppiatrici italiane.\nNelle versioni in italiano dei suoi film, Lee Yoon-ji \u00e8 stata doppiata da:"}
{"id": "5469875", "revid": "830939", "url": "https://it.wikipedia.org/wiki?curid=5469875", "title": "Giochi erei", "text": ""}
{"id": "5469880", "revid": "38120", "url": "https://it.wikipedia.org/wiki?curid=5469880", "title": "Carpe Diem (Nightmare)", "text": "Carpe Diem \u00e8 il decimo album studio del gruppo giapponese Nightmare. L'album venne pubblicato in tre differenti versioni con tre cover diverse: una versione CD+DVD, la Type A, una versione CD+DVD, Type B e una normale versione CD ovvero la Type C\nTracce:\nType A:\n[CD]\n01. Siva\n02. Boku no kirai na kimi ga shindara, boku wa warau no darouka (\u50d5\u306e\u5acc\u3044\u306a\u541b\u304c\u6b7b\u3093\u3060\u3089\u3001\u50d5\u306f\u7b11\u3046\u306e\u3060\u308d\u3046\u304b (\n03. TABOO\n04. NAMELESS\n05. Quints\n06. Nyuumetsu -entering nirvana- (\u5165\u6ec5-entering nirvana-)\n07. blur\n08. Demand\n09. Koukotsu (\u604d\u60da)\n10. fade\n11. the DOOL\n12. Gokujou Noushin Rengoku\u30fbIchishiki (\u6975\u4e0a\u8133\u9707\u7149\u7344\u30fb\u5f10\u5f0f)\n[DVD]\nQuints PV\nType B:\n[CD]\n01. Siva\n02. Boku no kirai na kimi ga shindara, boku wa warau no darouka (\u50d5\u306e\u5acc\u3044\u306a\u541b\u304c\u6b7b\u3093\u3060\u3089\u3001\u50d5\u306f\u7b11\u3046\u306e\u3060\u308d\u3046\u304b (\n03. TABOO\n04. NAMELESS\n05. Quints\n06. Nyuumetsu -entering nirvana- (\u5165\u6ec5-entering nirvana-)\n07. blur\n08. Demand\n09. Koukotsu (\u604d\u60da)\n10. fade\n11. the DOOL\n12. Gokujou Noushin Rengoku\u30fbIchishiki (\u6975\u4e0a\u8133\u9707\u7149\u7344\u30fb\u5f10\u5f0f)\n13. Love called rerigeon\n[DVD]\nLive Scene of NIGHTMARE's fanclub live 2015 at Ex Theater Roppongi\n01. blur\n02. Buddies\n03. Such a Nonsense System\nType C:\n[CD]\n01. Siva\n02. Boku no kirai na kimi ga shindara, boku wa warau no darouka (\u50d5\u306e\u5acc\u3044\u306a\u541b\u304c\u6b7b\u3093\u3060\u3089\u3001\u50d5\u306f\u7b11\u3046\u306e\u3060\u308d\u3046\u304b (\n03. TABOO\n04. NAMELESS\n05. Quints\n06. Nyuumetsu -entering nirvana- (\u5165\u6ec5-entering nirvana-)\n07. blur\n08. Demand\n09. Koukotsu (\u604d\u60da)\n10. fade\n11. the DOOL\n12. Gokujou Noushin Rengoku\u30fbIchishiki (\u6975\u4e0a\u8133\u9707\u7149\u7344\u30fb\u5f10\u5f0f)\n13. Love called rerigeon"}
{"id": "5469884", "revid": "1000783", "url": "https://it.wikipedia.org/wiki?curid=5469884", "title": "Elisabetta di Wittelsbach-Palatinato", "text": ""}
{"id": "5469905", "revid": "729019", "url": "https://it.wikipedia.org/wiki?curid=5469905", "title": "Tiro ai Giochi della XV Olimpiade - Bersaglio mobile", "text": "La competizione del bersaglio mobile di tiro a segno ai Giochi della XV Olimpiade si \u00e8 svolta i giorni 28 e 29 luglio 1952 al \"Malmi Shooting Range\" di Malmi Helsinki."}
{"id": "5469906", "revid": "124606466", "url": "https://it.wikipedia.org/wiki?curid=5469906", "title": "The BroMans", "text": "I BroMans sono stati un tag team di wrestling attivo nella Total Nonstop Action tra il 2013 e il 2016, composto da Jessie Godderz e Robbie E; per un breve periodo anche DJZ ha fatto parte del gruppo."}
{"id": "5469907", "revid": "1543377", "url": "https://it.wikipedia.org/wiki?curid=5469907", "title": "Stadio di Kaliningrad", "text": "Lo Stadio di Kaliningrad, noto anche con il nome di Arena Baltika, \u00e8 uno stadio che si trova nell'omonima citt\u00e0, in Russia, ed \u00e8 uno dei 12 stadi che hanno ospitato il campionato mondiale di calcio 2018. La capienza era stata inizialmente prevista per spettatori, tuttavia il progetto \u00e8 stato ridimensionato e semplificato, e lo stadio contiene spettatori in meno del previsto.\nProblemi durante la costruzione.\nI lavori di costruzione sono partiti nel 2014 ma, nello stesso anno, la societ\u00e0 che aveva vinto l'appalto, il costruttore Mostovik, \u00e8 stata dichiarata fallita per bancarotta. L'intervento pubblico ha fatto continuare i lavori cos\u00ec da essere pronti per il 2018.\nCi\u00f2 ha comunque comportato un rallentamento e uno slittamento della data di inaugurazione."}
{"id": "5469908", "revid": "1543377", "url": "https://it.wikipedia.org/wiki?curid=5469908", "title": "Porcile con latrina", "text": "Un porcile con latrina (in lingua cinese: ; in lingua giapponese: ; in lingua di Okinawa: ) \u00e8 una costruzione costituita da una latrina attigua a un porcile, con uno scivolo o un foro che permette il passaggio degli escrementi da un ambiente all'altro. I maiali all'interno del porcile si cibano cos\u00ec delle feci dell'utente del gabinetto.\nStoria e diffusione.\nI porcili con latrina erano in passato molto comuni in Cina, ove un singolo ideogramma () sta a significare sia \"porcile\" che \"latrina\". In varie tombe risalenti alla dinastia Han (206 a.C.-220 d.C.) sono stati ritrovati numerosi modellini rappresentanti questo tipo di edifici, grazie ai quali \u00e8 possibile affermare che questa usanza fosse piuttosto comune durante i tempi antichi. Bench\u00e9 l'utilizzo di questo tipo di strutture sia fortemente scoraggiato dalle autorit\u00e0 cinesi in et\u00e0 contemporanea (poich\u00e9 considerate non igieniche), nel 2005 alcune di queste potevano essere ancora trovate nelle remote province settentrionali.\nSull'isola sudcoreana di Jejudo, habitat naturale del maiale nero di Jeju, i porcili con latrina erano chiamati \"dottongsi\" (). Tali costruzioni erano diffuse prevalentemente durante gli anni sessanta. Delle strutture simili erano diffuse altres\u00ec nella zona di Okinawa, in Giappone, ma tale pratica and\u00f2 in disuso dopo la seconda guerra mondiale.\nUn luogo in cui i porcili con latrina rappresentano ancora una realt\u00e0 \u00e8 Goa, sulla costa occidentale dell'India. Secondo un sondaggio riferito al 2003 il 22,7% della popolazione di Goa e Kerala utilizzava ancora abitualmente tale tipo di toilette."}
{"id": "5469921", "revid": "46291", "url": "https://it.wikipedia.org/wiki?curid=5469921", "title": "Cercis canadensis", "text": "Cercis canadensis \u00e8 un piccolo arbusto o albero della famiglia delle Fabacee (o Leguminose), nativo del Nord America.\nDistribuzione e habitat.\nLa specie \u00e8 diffusa sul versante orientale del Nord America, dal sud dell'Ontario (Canada) attraverso gli Stati Uniti centro-orientali, sino alla parte settentrionale del Messico."}
{"id": "5469934", "revid": "767487", "url": "https://it.wikipedia.org/wiki?curid=5469934", "title": "Millicent Martin", "text": "Biografia.\nMillicent Martin \u00e8 nota soprattutto come interprete di musical a Londra e Broadway: debutta a New York nel 1954 con il musical \"The Boy Friend\" e da allora ha recitato come protagonista in importanti allestimenti di \"Follies\", \"Side By Side By Sondheim\", \"42nd Street\" e \"Gigi\". Per la sua attivit\u00e0 teatrale a Broadway la Martin ha ottenuto due candidature al Tony Award alla miglior attrice non protagonista in un musical nel 1978 e nel 1978.\nL'attrice \u00e8 molto attiva anche in campo televisivo, essendo apparsa come guest star o interprete ricorrente in numerose serie TV, tra cui \"Will &amp; Grace, Modern Family, Frasier\" e \"Grace and Frankie\".\nMillicent Martin \u00e8 stata sposata con Ronnie Carroll dal 1958 al 1965 e con l'attore Norman Eshley dal 1969 al 1973. Dal 1978 \u00e8 sposata con Marc Alexander."}
{"id": "5469935", "revid": "701660", "url": "https://it.wikipedia.org/wiki?curid=5469935", "title": "Stadio di Olimpia", "text": "Lo stadium del sito archeologico di Olimpia \u00e8 situato ad est del tempio di Zeus. Era il luogo dove si svolgevano la maggior parte degli eventi legati ai Giochi olimpici antichi.\nDescrizione.\nLo \"stadium\" era un luogo sacro per gli antichi greci, in quanto questo vi si svolgevano le attivit\u00e0 sportive dedicate a Zeus. Lo stadio era originariamente situato all'interno del \"temenos\", con gli spettatori in grado di visualizzare le corse dalle pendici del Monte Crono. Venne poi gradualmente trasferito a est fino a raggiungere la sua posizione attuale all'inizio del V secolo a.C. Lo stadio \u00e8 collegato al santuario da un passaggio a volta in pietra.\nLa pista misurava 212,54 metri in lunghezza e 28,5 metri in larghezza ed era delimitata da prati su tutti i lati. Tutti i sedili erano realizzati in fango e sul versante meridionale c'era una piattaforma di pietra, l'esedra, su cui sedevano gli \"Hellanodikai\" ovvero i giudici. Di fronte, sul versante nord, era un altare dedicato a Demetra Chamyne. Lo stadio poteva contenere 50.000 spettatori.\nI giochi si tennero tra il 776 a.C. e il 393. Leggende greche suggeriscono che i giochi si fossero svolti anche prima, dal X al XI secolo a.C., epoca nota anche come l'et\u00e0 del bronzo. Secondo i dati, la prima edizione che conosciamo si tenne qui durante la rinascita della festa dedicata a Zeus nel 776 a.C. I giochi si tenevano ogni quattro anni, all'inizio, e alla met\u00e0 del \"Grande Anno\". Il Grande Anno, era un sistema che consentiva ai greci del tempo di determinare la differenza tra gli anni solari e quelli lunari.Vennero costruiti tre stadi. Il primo, (Stadio I), venne creato nel corso del periodo arcaico. Veniva utilizzato principalmente per contenere i giochi dei concorrenti della vicina citt\u00e0-stato della Grecia. Lo (Stadio II) venne costruito ad est del primo stadio, per aggiungere la possibilit\u00e0 di ospitare altri eventi essendo stato dotato di una pista addizionale. Fu costruito in posizione ideale vicino a una grande collina che serviva da salotto naturale. Il terzo stadio, (Stadio III), venne costruito principalmente per contenere un pubblico pi\u00f9 ampio. Lungo gli argini che circondavano lo stadio c'erano grandi pozzi che servivano non solo come offerta di acqua, ma anche come ex-voto, per lo pi\u00f9 in bronzo.\nI giochi olimpici si crede abbiano avuto inizio nell'anno 776 a.C. Per consentire la partecipazione agli atleti di tutte le citt\u00e0-stato, venne realizzata una tregua sacra dai tre re Ifito di Elis (Grecia), Licurgo di Sparta e Cleostene di Pisa. La tregua assicur\u00f2 che nessuno sarebbe stato ostile verso l'altro e una sospensione delle esecuzioni per la durata dei giochi. Dagli elenchi che abbiamo dei vincitori di queste Olimpiadi, sappiamo che i giochi olimpici alla fine laurearono tanti campioni provenienti da diverse parti del mondo. I campioni provenivano dalla Sicilia all'Africa del Nord.\nNel 472 a.C., vennero aggiunti due giorni alle competizioni dei giochi olimpici.\nPer le donne venivano tenuti i giochi erei. Erano dei giochi solo per femmine ed erano dedicati a Era, la moglie di Zeus.\nI giochi olimpici si tennero per l'ultima volta nel 393. L'imperatore Teodosio I, un imperatore romano, emise un divieto di ogni atto di paganesimo e di qualsiasi tipo di attivit\u00e0 del santuario.\nDurante i Giochi della XXVIII Olimpiade, nel 2004, lo stadio ospit\u00f2 le gare del getto del peso."}
{"id": "5469938", "revid": "287204", "url": "https://it.wikipedia.org/wiki?curid=5469938", "title": "Cantone di Arize-L\u00e8ze", "text": "Il Cantone di Arize-L\u00e8ze \u00e8 una divisione amministrativa dell'Arrondissement di Pamiers.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 27 comuni di:"}
{"id": "5469939", "revid": "287204", "url": "https://it.wikipedia.org/wiki?curid=5469939", "title": "Casa del Fascio (Ferrara)", "text": "L'ex Casa del Fascio di Ferrara \u00e8 un edificio monumentale risalente alla fine degli anni venti, si trova a Ferrara in viale Cavour, al n. 75. Fu inaugurata il 23 febbraio 1931.\nStoria.\nLa prima idea di iniziare la costruzione di una nuova Casa del Fascio in viale Cavour, in sostituzione di quella preesistente in corso Giovecca, \u00e8 del 1926 e allo scopo venne deciso di demolire un edificio che occupava l'area utilizzato come caserma e prima ancora come granaio pubblico.\nIl progetto iniziale fu dell'architetto Giorgio Gandini, che lo prepar\u00f2 nel 1928, contemporaneamente ad alcuni vicini \"condom\u00ecni\" e alla sede del Corriere Padano, conferendo cos\u00ec un assetto omogeneo all'intero quartiere.\nParte del portale seicentesco della facciata della vecchia costruzione fu trasportato nel cortile del Palazzo dei Diamanti nel 1931.\nL'inaugurazione fu svolto alla presenza di Italo Balbo, Renzo Ravenna e delle pi\u00f9 alte autorit\u00e0 locali.\nL'opera rientr\u00f2 nell'ambito della ricostruzione della citt\u00e0, successivamente chiamata Addizione Novecentista, e fu tra le iniziative urbanistiche che l'amministrazione comunale, guidata dal podest\u00e0 Renzo Ravenna, mise in cantiere per dare un volto moderno alla citt\u00e0, per dare un aiuto all'occupazione e per seguire il desiderio di Italo Balbo di riportare Ferrara agli antichi splendori estensi. In tale disegno un notevole sostegno arriv\u00f2 anche dalle pagine del \"Corriere Padano\", allora diretto da Nello Quilici.\nAttualmente una parte dell'edificio \u00e8 sede della Scuola Secondaria di I\u00b0 grado \"Torquato Tasso\", mentre nel corpo centrale sono collocati gli uffici della Ragioneria Territoriale dello Stato di Ferrara.\nAspetti architettonici.\nIl palazzo venne progettato per essere grandioso, con un corpo centrale affiancato da due avancorpi. Si fece largo uso di elementi marmorei e decorativi cinquecenteschi, con anticipazioni, negli interni, della moderna architettura razionalista. Vennero previsti balconi, porticati e terrazzi, colonne e cornicioni imponenti. L'ampio atrio principale fu di concezione pi\u00f9 razionalista e, unito all'importante scala, era rapportato alle dimensioni dell'intero edificio, che comprendeva oltre cento stanze. Rispose, nelle sue linee, alla volont\u00e0 di rappresentanza del regime.\nL'edificio originale (prima dell'intervento di sopraelevazione) toccava i 17 metri di altezza.\nDecorazioni disperse.\nSuccessivamente alla seconda guerra mondiale, l'edificio venne sopraelevato, facendo perdere sia decorazioni murali che plastiche, tra cui al suo interno il \"Sacrario dei Martiri fascisti\", legati all'Eccidio del Castello Estense del 20 dicembre 1920.\nTale \"Sacrario\", sempre opera di Gandini, ospitava busti eseguiti agli inizi degli anni trenta da Giuseppe Virgili (Feliciano Bignozzi, Arturo Breveglieri, Angelo Pagnoni), Ulderico Fabbri (Paolo Accorsi, Franco Gozzi, Rino Moretti), Enzo Nenci (Luigi Barbieri, Fausto Gori, Natalino Magnani, Edmo Squarzanti, Alberto Tognoli), Antonio Alberghini (Agostino Ferioli, Napoleone Lenzi, Luigi Vaccari), Laerte Milani (Guerrino Ghisellini, Aldino Grossi) e Gaetano Galvani (Romildo Squarzoni, Ezio Varani)."}
{"id": "5469941", "revid": "1573940", "url": "https://it.wikipedia.org/wiki?curid=5469941", "title": "Drassyllus alachua", "text": "Drassyllus alachua \u00e8 un ragno appartenente alla famiglia Gnaphosidae.\nEtimologia.\nIl nome proprio deriva dalla contea statunitense di rinvenimento degli esemplari: la contea di Alachua, in Florida\nCaratteristiche.\nFa parte del \"frigidus-group\" di questo genere e ha notevoli somiglianze con \"D. durango\" e \"D. huachuca\"; ne differisce per la parte mediana dell'epigino di forma quasi rettangolare\nGli olotipi maschili rinvenuti hanno lunghezza totale \u00e8 di 4,39mm e 4,64mm; la lunghezza del cefalotorace \u00e8 di 2,17mm e 2,23mm; e la larghezza \u00e8 di 1,69mm e 1,72\nDistribuzione.\nLa specie \u00e8 stata reperita in Florida: in un bosco di cerri nei pressi di Gainesville\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5469948", "revid": "31886", "url": "https://it.wikipedia.org/wiki?curid=5469948", "title": "Olotipi", "text": ""}
{"id": "5469949", "revid": "73037541", "url": "https://it.wikipedia.org/wiki?curid=5469949", "title": "Mafia pugliese", "text": ""}
{"id": "5469951", "revid": "729019", "url": "https://it.wikipedia.org/wiki?curid=5469951", "title": "Battaglia d'Agosta", "text": "La battaglia navale di Augusta (conosciuta anche come \"Battaglia d'Agosta\") ebbe luogo il 22 aprile 1676 durante la guerra franco-olandese e fu combattuta tra la flotta francese di 29 navi da guerra, 5 fregate e 8 cannoniere sotto il comando di Abraham Duquesne e una flotta olandese-spagnola di 27 navi (17 olandesi e 10 spagnole) pi\u00f9 5 cannoniere comandate dal tenente-ammiraglio generale Michiel de Ruyter.\nLa battaglia fu corta ma intensa e si concluse improvvisamente quando Duquesne, dopo aver saputo che De Ruyter era stato ferito mortalmente, si ritir\u00f2. Nessuna delle due parti perse delle navi, anche se ci furono molti morti e feriti, soprattutto tra gli Olandesi.\nOrdine di battaglia.\nFrancia (Abraham Duquesne).\nTerzo Squadrone (Gabaret).\nCannoniere:\nOlanda/Spagna (Michiel de Ruyter).\nNavi Spagnole.\n10 o 12 navi a seguire:\nSeguito della battaglia.\nLe flotte spagnole e olandesi tornarono al porto di Palermo per riparare le navi danneggiate nel corso della battaglia. Colte di sorpresa, saranno definitivamente sconfitte il 2 giugno, nel corso della Battaglia di Palermo (1676)."}
{"id": "5469959", "revid": "287204", "url": "https://it.wikipedia.org/wiki?curid=5469959", "title": "Cantone di Couserans-Est", "text": "Il Cantone di Couserans-Est \u00e8 una divisione amministrativa dell'Arrondissement di Foix e dell'Arrondissement di Saint-Girons.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 37 comuni di:"}
{"id": "5469960", "revid": "1516087", "url": "https://it.wikipedia.org/wiki?curid=5469960", "title": "L'astronauta impossibile", "text": "L'astronauta impossibile (titolo originale: \"The Impossible Astronaut\") \u00e8 il primo episodio della sesta stagione della nuova serie di \"Doctor Who\". \u00c8 stato trasmesso per la prima volta il 23 aprile 2011 su BBC One in Gran Bretagna, mentre la prima visione in lingua italiana \u00e8 stata il 12 gennaio 2012 sul canale televisivo Rai 4. Si tratta del primo episodio di una storia in due parti, conclusasi con \"Il giorno della Luna\".\nNell'episodio, Amy Pond, Rory e River Song si ritrovano nello Utah, negli Stati Uniti, insieme al Dottore, che viene ucciso da una misteriosa figura con indosso una tuta spaziale. Il Dottore ucciso si rivela essere un suo doppio pi\u00f9 anziano, quando giunge sul posto una sua versione pi\u00f9 giovane. Successivamente il gruppo si sposta a Washington D.C. dove deve confrontarsi con L'Ordine del Silenzio, una razza aliena in grado di far immediatamente dimenticare la propria esistenza a quanti li incontrino non appena distolgano lo sguardo da loro.\nI Silenti furono creati per rivaleggiare con le altre razze aliene incontrate in passato nella serie in termini di \"capacit\u00e0 di terrorizzare\", inclusi gli Angeli piangenti. L'episodio fu girato in parte negli Stati Uniti, a Lone Rock, nello Utah. L'indice d'ascolto nel Regno Unito fu pari a 8.86 milioni di telespettatori, e le recensioni furono generalmente positive da parte della critica. \"L'astronauta impossibile\" ottenne un indice di gradimento dell'88%; considerato eccellente. L'episodio fu dedicato alla memoria dell'attrice Elisabeth Sladen, conosciuta per il ruolo di Sarah Jane Smith in \"Doctor Who\", morta di cancro il 19 aprile 2011 (nelle successive uscite dell'espisodio in DVD e Blu-ray, la dedica venne omessa a causa di un errore tipografico circa l'anno di nascita della Sladen, indicato come 1948 quando invece avrebbe dovuto essere il 1946).\nTrama.\n Due mesi dopo il loro ultimo incontro con il Dottore, Amy e Rory ricevono una busta di colore \"blu TARDIS\", numerata tre, contenente date, orari e riferimenti cartografici. Seguendo le indicazioni ritrovano River Song, che ha ricevuto la busta numero due, e il Dottore, pi\u00f9 vecchio di 194 anni dall'ultima volta che ha incontrato Amy e Rory, nel bel mezzo del deserto dello Utah. Durante un picnic in riva al \"lago Silencio\", Amy nota una figura che la osserva, salvo poi dimenticarsene. Improvvisamente un astronauta emerge dal lago e spara al Dottore davanti ai presenti, uccidendolo prima che potesse rigenerarsi. L'uomo sopraggiunto poco prima, presentatosi come Canton Everett Delaware III e destinatario della quarta busta, consegna ai tre una tanica di benzina, con cui bruciano il corpo del Dottore, per evitare che finisca in mani sbagliate. Dopo la partenza di Canton, vengono raggiunti dal possessore della prima busta, nientemeno che una versione solo leggermente pi\u00f9 giovane del Dottore che hanno incontrato due mesi prima, all'oscuro di tutto. Mettendo completamente la sua vita nelle loro mani, il Dottore accetta di andare a cercare il destinatario della quarta busta, seguendo gli indizi che il futuro Dottore stesso aveva fornito loro.\nLa ricerca li porta nel 1969, nello studio ovale, dove il Presidente Nixon in persona incarica un ex-agente FBI (un giovane Canton) di risolvere il mistero di una bambina che riesce a telefonare ogni sera alla Casa Bianca, perch\u00e9 terrorizzata da un misterioso astronauta. Mentre il Dottore tenta di rintracciare la bambina, Amy viene colta da nausea e in bagno incontra la creatura aliena che aveva gi\u00e0 visto al lago, che pare abbia l'abilit\u00e0 di essere dimenticata una volta che esce dal campo visivo dell'interlocutore. Capito ci\u00f2, Amy la fotografa con il suo cellulare, ma una volta tornata dal Dottore si dimentica dell'incontro. Il Dottore rintraccia la bambina e assieme ai suoi amici e Canton si reca in un magazzino abbandonato in Florida, stato sede della NASA. L\u00e0 trovano una tuta da astronauta di epoca contemporanea, mentre River e Rory esplorano i condotti sottostanti al magazzino, estesi lungo tutta la superficie terrestre e molto antichi, ma che stranamente nessuno ha mai notato. Giunti a una sorta di sala di controllo, i due vengono aggrediti dagli alieni, cui appartengono i tunnel. Dopo essere accorso alle grida di aiuto della bambina, Canton viene stordito e Amy rivela al Dottore di essere incinta: i due vengono sorpresi dall'arrivo dell'astronauta, che Amy riconosce come quello del lago. La ragazza, immaginando cos\u00ec di riuscire a impedire la futura morte del Dottore, gli spara, accorgendosi troppo tardi che il suo occupante \u00e8 nientemeno che la bambina.\nProduzione.\nSceneggiatura.\nL'episodio venne scritto da Steven Moffat, sceneggiatore che aveva preso le redini dello show nel 2010. Moffat voleva che la stagione 2011 del programma iniziasse con una storia in due parti in modo da dare alla serie un tono pi\u00f9 adulto e maggiore respiro alla trama di fondo, volendo anche, creare una delle storie pi\u00f9 \"dark\" della serie. \"L'astronauta impossibile\" / \"Il giorno della Luna\" fu la prima storia in due parti a dare il via a una stagione di \"Doctor Who\" sin dall'episodio \"Attack of the Cybermen\" del 1985 con protagonista il Sesto Dottore.\nMoffat aggiunse che secondo lui, pur essendo uno degli episodi pi\u00f9 dark della serie, la storia mantiene comunque il medesimo livello di humour. L'inclusione della morte del Dottore fu accolta con sospetto da alcuni della produzione, ma venne inserita proprio con l'intento di scioccare lo spettatore. Nello scrivere la scena della morte del doppio anziano del Dottore, Moffat voleva far sapere al pubblico che i Signori del Tempo non sono invincibili, e possono effettivamente morire se vengono uccisi prima o durante la rigenerazione. Nel creare la razza dei Silenti, Moffat volle tentare di dar vita a dei mostri terrificanti pi\u00f9 di ogni altro tra quelli incontrati nelle stagioni passate. Egli sent\u00ec che queste creature erano \"un affare molto pi\u00f9 grande\". L'aspetto degli alieni venne parzialmente ispirato al celebre dipinto di Edvard Munch intitolato \"L'urlo\".\nCasting.\nNell'ottobre 2010, un comunicato stampa annunci\u00f2 che Mark Sheppard, gi\u00e0 apparso in altre serie tv di genere fantascientifico, incluse \"Battlestar Galactica\", \"Firefly\", \"Supernatural\", e \"Warehouse 13\", avrebbe preso parte al cast di una puntata di \"Doctor Who\" in qualit\u00e0 di ospite. Sheppard descrisse l'esperienza avuta nell'interpretare la parte di Canton Delaware III come \"un lavoro da sogno\" e disse anche quanto gli sarebbe piaciuto recitare in altri lavori scritti da Moffat, incluso \"Sherlock\". Nonostante Sheppard fosse un attore inglese, questa fu la sua prima apparizione in uno show prodotto dalla televisione britannica. Per la scena dove viene mostrata la versione anziana di Canton Delaware, originariamente la produzione aveva pensato di far interpretare il ruolo allo stesso Sheppard truccato in modo da sembrare vecchio, ma Sheppard sugger\u00ec invece che suo padre, William Morgan Sheppard, interpretasse la parte, suggerimento che venne accolto con successo.\nL'attore statunitense Stuart Milligan venne scritturato per la parte del Presidente Nixon, ruolo che egli disse trovava esaltante, avendo gi\u00e0 interpretato altri presidenti in passato, come Dwight D. Eisenhower. Per apparire il pi\u00f9 somigliante possibile a Nixon, Milligan si sottopose a svariate sedute di trucco.\nRiprese ed effetti speciali.\nQuesta storia in due parti segn\u00f2 la prima volta nella quale un episodio di \"Doctor Who\" venne girato principalmente negli Stati Uniti; il film tv del 1996, anche se prodotto da una societ\u00e0 statunitense, era stato girato in Canada, mentre alcune scene ambientate a New York e alla Statua della Libert\u00e0 erano state girate dalla troupe della seconda unit\u00e0 di regia per l'episodio \"Daleks in Manhattan\", ma nessun membro del cast principale aveva partecipato alle riprese. Le riprese si svolsero nello stato dello Utah. Per la scena iniziale, il regista Toby Haynes volle uno scenario epico in modo che il pubblico si rendesse subito conto dell'ambientazione americana. Le scene sulla strada furono filmate sulla Route 163 (svariate miglia a Est rispetto alle coordinate indicate sugli inviti del Dottore). La troupe volle aggiungere quante pi\u00f9 icone americane possibili nella scena, incluso un cappello Stetson da cowboy, una station wagon Edsel Villager degli anni cinquanta, e uno scuolabus giallo. Moffat, essendosi divertito a scrivere storie che vedevano la presenza di River Song, volle dare al suo personaggio un'entrata a effetto. River annuncia la sua presenza agli altri sparando un colpo di pistola che fa volare via il cappello da cowboy al Dottore. Le scene del picnic in riva al lago e della morte del Dottore del futuro furono girate nei pressi del Lago Powell. La tuta spaziale indossata dall'assassino del Dottore \u00e8 una replica di quelle usate dall'equipaggio della missione Apollo. Nel girare la scena della morte la troupe si rese conto dell'intensa prova emotiva di Karen Gillan che sembrava davvero scossa da quanto stava succedendo nella storia. Per girare la scena del \"funerale vichingo\" del Dottore, Haynes avrebbe voluto filmare al tramonto. Tuttavia, il sole scese dietro al deserto e quindi si decise di girare all'alba, quando il sole sorse dal lago.\nL'Ufficio Ovale del Presidente Nixon venne ricreato agli Upper Boat Studios nel Galles del Sud. Grazie all'accesso a molte fotografie dell'epoca, la produzione fu in grado di ricrearlo in ogni minimo dettaglio. Il pranzo nel bar in stile americano dove gli altri si ricongiungono con il Dottore venne girata nel locale \"Eddie's Diner\" a Cardiff Bay. Il film di Stanlio e Ollio \"I diavoli volanti\", nel quale il Dottore s'intromette, fu realizzato facendo danzare Matt Smith davanti a un fondale verde e poi unendo le immagini in post-produzione.\nCritica.\nL'episodio venne accolto da recensioni generalmente positive da parte dei critici televisivi. Dan Martin di \"The Guardian\" giudic\u00f2 favorevolmente la puntata, affermando come tutto il cast recitasse meglio rispetto alla stagione precedente. Riguardo alla razza dei Silenti, Martin scrisse che si trattava di \"un tipico trucchetto psicologico alla Moffat, ma uno dei suoi migliori\".\nMorgan Jeffery di \"Digital Spy\" defin\u00ec l'episodio \"un lancio fantastico per la sesta serie\" aggiungendo come le riprese in America dimostrassero quanto si fosse alzato il budget a disposizione della produzione di \"Doctor Who\" rispetto agli inizi della nuova serie nel 2005, per non parlare dell'enorme balzo in avanti rispetto alle origini nel 1963. Commentando la morte del \"Dottore del futuro\", Jeffery scrisse: \"sette minuti a bocca aperta, vedendo il Dottore; il protagonista assoluto della serie; freddato senza piet\u00e0 da un colpo di pistola. Un colpo di scena sconcertante, e rimane difficile immaginare che anche uno spettatore occasionale non sia rimasto catturato davanti alla tv a questo punto\". Jeffery assegn\u00f2 all'episodio cinque stellette su cinque.\nGavin Fuller del \"Daily Telegraph\" giudic\u00f2 \"L'astronauta impossibile\" una partenza strepitosa per la nuova stagione, con un finale pieno di suspense che lascia lo spettatore desideroso di seguire la conclusione della vicenda il prima possibile, lodando inoltre la trovata del \"Silenzio\". Rick Marshall di MTV disse che \"Steven Moffat e gli altri di \"Doctor Who\" avevano sfornato un altro grande episodio della serie\" ma aggiunse anche che la vicenda era un po' troppo intricata da seguire e che avrebbe potuto causare il \"mal di testa\" a qualcuno. Simon Brew di \"Den of Geek\" ritenne la puntata \"un trionfale ritorno per \"Doctor Who\"\". Brew lod\u00f2 inoltre le performance di Sheppard nel ruolo dell'agente dell'FBI Canton Delaware e il maggior spazio dato al personaggio di Rory, e si compliment\u00f2 per le scene girate negli Stati Uniti, affermando quanto fossero da considerarsi un progresso rispetto a \"L'evoluzione dei Daleks\" (\"Daleks in Manhattan\"), dove attori britannici cercavano di recitare con accento statunitense. Tom Phillips di \"Metro\" (versione inglese) disse che la ricreazione dell'America del 1969 era \"stupenda\", e grad\u00ec la presenza \"terrificante\" dei Silenti. Tuttavia, Phillips ammise che l'episodio poteva essere un po' difficile da capirsi per un neofita di \"Doctor Who\". La recensione di Kevin O'Sullivan del \"Sunday Mirror\" fu maggiormente negativa nei confronti dell'episodio, affermando quanto esso fosse \"impossibile da capirsi\" ed esclusivamente per \"nerd appassionati di fantascienza\", concludendo poi dichiarando come ritenesse Matt Smith \"un Dottore derivativo incapace di apportare nulla di nuovo alla serie\"."}
{"id": "5469961", "revid": "210326", "url": "https://it.wikipedia.org/wiki?curid=5469961", "title": "Cinquestelle Sardegna", "text": ""}
{"id": "5469963", "revid": "1442080", "url": "https://it.wikipedia.org/wiki?curid=5469963", "title": "Vincenzo Noto", "text": "Biografia.\nMonsignor Vincenzo Noto nacque a Bisacquino il 21 agosto 1944. Si avvicin\u00f2 alla fede cattolica sin da piccolo nella Parrocchia Matrice di Bisacquino, diventando ministrante e fanciullo di Azione Cattolica. Entr\u00f2 nel Seminario Arcivescovile di Monreale, dove studi\u00f2 fino alla licenza liceale. Fece gli studi di specializzazione presso il Pontificio Seminario a Roma, frequentando l'Universit\u00e0 Lateranense dove si laure\u00f2 in teologia e diritto canonico; consegu\u00ec, inoltre, la laurea in Scienze Politiche presso la Luiss di Roma. \u00c8 stato anche insegnante di religione a Roma e il 19 marzo 1969, a Bisacquino divenne sacerdote. \nPer diversi decenni \u00e8 entrato nel campo giornalistico collaborando con giornali come l\"'Osservatore Romano\", \"Avvenire\" e \"Jesus\". \u00c8 stato redattore al \"Giornale di Sicilia\" e divent\u00f2 il direttore del settimanale \"Novica\" e dell'agenzia \"Mondo Cattolico\" di Sicilia. Ha pubblicato 18 libri riguardanti temi religiosi e politici e inoltre ha contribuito a costruire varie opere tra cui delle scuole durante la sua missione in Africa. Un esempio \u00e8 quello di Ilula, dove ha fatto costruire la Casa del Buon Smaritano, in cui vengono accolti un centinaio di bambini, e il villaggio di Iquwala dove \u00e8 stato edificato un nuovo asilo.\nDal 2003 \u00e8 stato anche vicario generale della diocesi di Monreale e direttore della Caritas diocesana monrealese. Da direttore della Caritas ha collaborato per l'apertura di un doposcuola gratuito e di una ludoteca. Copr\u00ec anche l'ufficio di professore in Seminario, mansionario della Cattedrale e cancelliere della Curia arcivescovile. Prosegu\u00ec il suo lavoro a Monreale nonostante la sua malattia che poi si aggrav\u00f2.\nMor\u00ec il 18 dicembre 2013 nella sua casa a Palermo."}
{"id": "5469966", "revid": "110157", "url": "https://it.wikipedia.org/wiki?curid=5469966", "title": "ICC Trophy 1982", "text": "L'ICC Trophy 1982 \u00e8 stato un torneo mondiale di cricket, valido per poter assegnare l'ultimo posto disponibile per la Coppa del Mondo 1983.\nFormula.\nLe 16 squadre partecipanti sono state divise in 2 gruppi da 6 squadre ciascuno. Ogni gruppo era un girone all'italiana con partite di sola andata. Le vincenti e le seconde classificate dei due gruppi accedevano alle semifinali. Le vincenti delle semifinali si giocavano il titolo in finale, a differenza della precedente edizione tuttavia solo la vincente otteneva la qualificazione alla Coppa del Mondo 1983 e non la finalista.\nCampione.\nZimbabwe(Primo titolo)"}
{"id": "5469986", "revid": "154326", "url": "https://it.wikipedia.org/wiki?curid=5469986", "title": "Ex Casa del Fascio di Ferrara", "text": ""}
{"id": "5469987", "revid": "380654", "url": "https://it.wikipedia.org/wiki?curid=5469987", "title": "Dylan Postl", "text": ""}
{"id": "5469988", "revid": "287204", "url": "https://it.wikipedia.org/wiki?curid=5469988", "title": "Cantone di Couserans-Ouest", "text": "Il Cantone di Couserans-Ouest \u00e8 una divisione amministrativa dell'Arrondissement di Saint-Girons.\n\u00c8 stato costituito a seguito della riforma approvata con decreto del 18 febbraio 2014, che ha avuto attuazione dopo le elezioni dipartimentali del 2015.\nComposizione.\nComprende i 30 comuni di:"}
{"id": "5469989", "revid": "1573940", "url": "https://it.wikipedia.org/wiki?curid=5469989", "title": "Drassyllus antonito", "text": "Drassyllus antonito \u00e8 un ragno appartenente alla famiglia Gnaphosidae.\nEtimologia.\nIl nome proprio deriva dalla localit\u00e0 statunitense di rinvenimento degli esemplari: Antonito, nel Nuovo Messico\nCaratteristiche.\nFa parte del \"notonus-group\" di questo genere e ha notevoli somiglianze con \"D. sinton\"; ne differisce per l'apofisi tibiale retrolaterale piegata del maschio e per il margine anteriore dell'epigino femminile molto grande\nGli olotipi maschili rinvenuti hanno lunghezza totale \u00e8 di 2,23-2,57mm; la lunghezza del cefalotorace \u00e8 di 0,86-1,03mm; e la larghezza \u00e8 di 0,67-0,82mm\nDistribuzione.\nLa specie \u00e8 stata reperita nel Nuovo Messico: 36 miglia a sud di Antonito, nella contea di Socorro. Sono stati rinvenuti esemplari anche in Texas e nel Messico nordorientale\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5469990", "revid": "1543377", "url": "https://it.wikipedia.org/wiki?curid=5469990", "title": "Tiro ai Giochi della XV Olimpiade - Fossa olimpica", "text": "La competizione della fossa olimpica di tiro a volo ai Giochi della XV Olimpiade si \u00e8 svolta i giorni 25 e 26 agosto 1952 a Huopalahti."}
{"id": "5469991", "revid": "380654", "url": "https://it.wikipedia.org/wiki?curid=5469991", "title": "Kofi Sarkodie-Mensah", "text": ""}
{"id": "5470011", "revid": "1924342", "url": "https://it.wikipedia.org/wiki?curid=5470011", "title": "Runaway Baby", "text": "Runaway Baby \u00e8 un singolo promozionale del cantante statunitense Bruno Mars, pubblicato il 31 ottobre 2011 e incluso nel suo album di debutto \"Doo-Wops &amp; Hooligans\" del 2010.\nIl brano.\n\"Runaway Baby\", con una durata di 2:28 minuti, \u00e8 il brano pi\u00f9 breve del suo album di provenienza. \u00c8 stato scritto dallo stesso Mars insieme a Brody Brown, Ari Levine e Philip Lawrence e prodotto dai The Smeezingtons. \nRegistrato a Los Angeles, contiene delle sonorit\u00e0 rock e funk che ricordano molto gli anni ottanta e come tema tratta di una storia d'amore movimentata tra due ragazzi.\nEsibizioni live.\nMars si \u00e8 esibito con il brano durante tutti i suoi concerti del The Moonshine Jungle Tour, facendo un \"break\" in cui eseguiva il \"James Brown Shuffle\" e lo chiudeva con una spaccata, dopodich\u00e9 prendeva un megafono per cantare il \"bridge\" della canzone. Allo stesso modo, ma senza megafono, si \u00e8 esibito nell'half time show del Super Bowl XLVIII.\nIl 30 ottobre ha eseguito la canzone durante le semifinali di \"The X Factor UK\" e anche durante la 54\u00aa edizione dei Grammy Awards con le stesse mosse, corrografie e cantando a intervalli dentro un megafono. Quella performance \u00e8 stata fortemente acclamata dalla critica e ha permesso alla canzone di debuttare al diciannovesimo posto della classifica britannica.\nSuccesso commerciale.\nIl brano \u00e8 stato fortunato nel Regno Unito, dove raggiunse il diciannovesimo posto della classifica britannica, e vinse il disco d'argento.\nSi stima che negli Stati Uniti il brano abbia venduto oltre 350.000 copie.\nIl brano \u00e8 stato incluso recentemente nel videogioco WWE 2K18."}
{"id": "5470030", "revid": "1028078", "url": "https://it.wikipedia.org/wiki?curid=5470030", "title": "Flaviano (Patriarca di Costantinopoli)", "text": ""}
{"id": "5470037", "revid": "380654", "url": "https://it.wikipedia.org/wiki?curid=5470037", "title": "Mike Polchlopek", "text": ""}
{"id": "5470042", "revid": "63756", "url": "https://it.wikipedia.org/wiki?curid=5470042", "title": "Charles Lyttelton, X visconte Cobham", "text": "Biografia.\nLyttelton \u00e8 nato a Kensington, figlio di John Lyttelton, IX visconte Cobham, e di sua moglie, Violet Yolande Leonard. Era cugino del musicista Humphrey Lyttelton. Studi\u00f2 all'Eton e al Trinity College (Cambridge).\nEra il pronipote di George Lyttelton, IV barone Lyttelton, Governatore della Nuova Zelanda, che era stato presidente della Canterbury Association e ha contribuito finanziariamente allo sviluppo precoce di Christchurch. Ha visitato la Nuova Zelanda nel 1950 in relazione al patrimonio immobiliare di Christchurch.\nCarriera.\nCarriera militare.\nLyttelton \u00e8 entrato nel Territorial Army nel 1933. Ha prestato servizio nella seconda guerra mondiale in Francia dal 1940. \u00c8 stato comandante del 5\u00ba reggimento dal 1943.\nLyttelton \u00e8 stato fatto colonnello onorario del Queen's Own Warwickshire and Worcestershire Yeomanry il 1 aprile 1969.\nCarriera politica.\nDopo la guerra ha voluto seguire le orme del padre ed entr\u00f2 nella Camera dei comuni. Tuttavia, suo padre mor\u00ec nel 1949 e Lyttelton gli succedette come visconte Cobham.\nCobham \u00e8 diventato il Governatore della Nuova Zelanda, il 5 settembre 1957. Venne visto come un uomo amante dello sport, in quanto giocatore di cricket, golf e di rugby. Fatti di rilievo durante il suo mandato includevano l'indipendenza del Western Samoa e l'apertura del Auckland Harbour Bridge.\nHa servito fino al 13 settembre 1962. Era un abile oratore e un libro dei suoi discorsi ha venduto circa 50.000 copie donando \u00a3 10,000 dei profitti al Outward Bound. \u00c8 stato Lord luogotenente del Worcestershire (1963-1974).\nMatrimonio.\nSpos\u00f2, il 30 aprile 1942, Elizabeth Alison Makeig-Jones , figlia di John Makeig-Jones. Ebbero otto figli:\nMorte.\nMor\u00ec il Mor\u00ec il 20 marzo 1977, a Marylebone, Londra."}
{"id": "5470073", "revid": "92723", "url": "https://it.wikipedia.org/wiki?curid=5470073", "title": "Gregorio di Corinto", "text": "Biografia.\nNon sono noti gli anni di nascita e morte, anche se visse certamente durante l'impero bizantino, sotto il regno dei Comneni. La sua famiglia si stabil\u00ec nella regione di Corinto, dove divenne arcivescovo dopo aver prestato servizio come professore presso la Scuola patriarcale di Costantinopoli. Fu autore delle seguenti opere:"}
{"id": "5470098", "revid": "110157", "url": "https://it.wikipedia.org/wiki?curid=5470098", "title": "Play 'n' the Game", "text": "Play 'n' the Game \u00e8 l'ottavo album dei Nazareth, pubblicato dalla Mountain Records nel novembre del 1976.\nTracce.\nBrani composti da Dan McCafferty, Manny Charlton, Pete Agnew e Darrell Sweet, eccetto dove indicato.\nBrani composti da Dan McCafferty, Manny Charlton, Pete Agnew e Darrell Sweet, eccetto dove indicato. "}
{"id": "5470100", "revid": "729019", "url": "https://it.wikipedia.org/wiki?curid=5470100", "title": "Sporting Club Viareggio 1925-1926", "text": "Questa voce raccoglie le informazioni riguardanti lo Sporting Club Viareggio nelle competizioni ufficiali della stagione 1925-1926."}
{"id": "5470109", "revid": "945903", "url": "https://it.wikipedia.org/wiki?curid=5470109", "title": "Loud 'N' Proud", "text": ""}
{"id": "5470121", "revid": "945903", "url": "https://it.wikipedia.org/wiki?curid=5470121", "title": "Play 'N' the Game", "text": ""}
{"id": "5470125", "revid": "767487", "url": "https://it.wikipedia.org/wiki?curid=5470125", "title": "Ajin - Demi Human", "text": " \u00e8 un manga \"seinen\" scritto e illustrato da Gamon Sakurai. La serie \u00e8 stata serializzata dal 6 luglio 2012 al 5 febbraio 2021 sulla rivista \"good! Afternoon\". In Italia il manga \u00e8 stato pubblicato da Star Comics dal 7 maggio 2015 al 10 novembre 2021. Il primo volume italiano \u00e8 uscito anche in edizione limitata, allo stesso prezzo, con una cover disegnata da Giuseppe Camuncoli.\nL'opera \u00e8 stata adattata in una trilogia di film, il cui primo film, \"Sh\u014dd\u014d\", \u00e8 uscito il 27 novembre 2015.\n\u00c8 stata annunciata una serie TV del manga per gennaio 2016, con lo stesso staff dei film e diffuso in tutto il mondo in streaming su Netflix.\nTrama.\nHanno l'aspetto di esseri umani, ma non possono morire. Questi semiumani, chiamati \"Ajin\", sono comparsi per la prima volta 17 anni fa, su un campo di battaglia in Africa. Per le loro capacit\u00e0, sono considerati una minaccia per l'umanit\u00e0 e ogni volta che un Ajin compare, i governi intervengono con la forza per catturarlo e farlo diventare una cavia da esperimento.\nDopo essere morto in un incidente stradale, il liceale Kei Nagai ritorna in vita, scoprendo di essere un Ajin: spaventato, confuso e braccato dalle forze armate, per il ragazzo non resta che fuggire, aiutato dall'amico Kaito. Ma interessati a Kei non ci sono solo gli umani, ma anche un gruppo di Ajin, ostili al genere umano.\nMedia.\nManga.\nIl manga, scritto e disegnato da Gamon Sakurai in collaborazione con Tsuina Miura (quest'ultima non accreditata), \u00e8 stato serializzato dal 6 luglio 2012 al 5 febbraio 2021 sulla rivista \"good! Afternoon\" edita da K\u014ddansha. I vari capitoli sono stati raccolti in diciassette volumi \"tank\u014dbon\" dal 7 marzo 2013 al 7 maggio 2021.\nIn Italia la serie \u00e8 stata pubblicata da Star Comics nella collana \"Point Break\" dal 7 maggio 2015 al 10 novembre 2021.\nAnime.\nUna serie anime di 13 episodi, prodotta da Polygon Pictures, \u00e8 iniziata a gennaio e terminata ad aprile 2016. Le sigle di apertura e chiusura sono rispettivamente \"Yoru wa Nemureru kai? (\u591c\u306f\u7720\u308c\u308b\u304b\u3044\uff1f)\" dei Flumpool e \"HOW CLOSE YOU ARE\" di Mamoru Miyano.\n\u00c8 stata successivamente pubblicata una seconda stagione, sempre da 13 episodi, in streaming su Netflix.\nOAV.\nTre OAV sono stati pubblicati dal 6 maggio 2016 al 7 aprile 2017.\nAccoglienza.\nIl sito giapponese Comic Natalie ha assegnato alla serie il terzo posto nel suo sondaggio sui migliori manga del 2013. Il terzo volume si \u00e8 classificato al sesto posto nella classifica dei manga di Oricon nella settima d'uscita. In un sondaggio di 400 manga della guida \"Kono Manga ga Sugoi!\", la serie \u00e8 arrivata al 3\u00ba posto nella lista dei 20 migliori manga per lettori di sesso maschile. A dicembre 2015, il manga ha venduto pi\u00f9 di 4 milioni di copie.\nLa serie manga \u00e8 stata nominata all'ottavo Manga Taish\u014d, per il 38\u00ba Premio Kodansha per i manga e nel 18\u00ba Premio culturale Osamu Tezuka."}
{"id": "5470129", "revid": "945903", "url": "https://it.wikipedia.org/wiki?curid=5470129", "title": "Close Enough for Rock 'N' Roll", "text": ""}
{"id": "5470134", "revid": "73038655", "url": "https://it.wikipedia.org/wiki?curid=5470134", "title": "FIBA AfroBasket 2015", "text": ""}
{"id": "5470137", "revid": "640389", "url": "https://it.wikipedia.org/wiki?curid=5470137", "title": "ICC Intercontinental Cup 2009-10", "text": "L'ICC Intercontinental Cup 2009-10 \u00e8 stata la quinta edizione del torneo mondiale di First Class cricket per nazioni prive del test status. Si \u00e8 disputata dal 2 luglio 2009 al 6 dicembre 2010. Al torneo hanno preso parte sette squadre ella vittoria finale \u00e8 andata per la prima volta alla selezione 6hana, che ha sconfitto in finale quella scozzese.\nFormula.\nIl torneo era composto da un unico girone all'italiana in cui le prime due classificate si sono affrontate per la finale.\nNel girone all'italiana iniziale ogni squadra poteva conquistare i seguenti punti:"}
{"id": "5470147", "revid": "73038693", "url": "https://it.wikipedia.org/wiki?curid=5470147", "title": "FIBA Asia Championship for Women 2013", "text": ""}
{"id": "5470150", "revid": "1543377", "url": "https://it.wikipedia.org/wiki?curid=5470150", "title": "Baltimore - Il tenace soldatino di stagno e il vampiro", "text": "Baltimore - Il tenace soldatino di stagno e il vampiro (\"Baltimore, or, The Steadfast Tin Soldier and the Vampire\") \u00e8 un romanzo scritto da Christopher Golden e Mike Mignola, illustrato dallo stesso Mignola, pubblicato nel 2007.\nIl romanzo, un'ucronia ambientata alla fine della Grande Guerra, vede protagonista un reduce, Lord Henry Baltimore, costretto suo malgrado a combattere una personale guerra contro i vampiri che infestano l'Europa, decimata da una pestilenza.\nStoria editoriale.\nI due autori si conobbero durante un'intervista rilasciata da Mignola a Golden subito dopo la pubblicazione del primo numero del fumetto Hellboy. Alla fine dell'intervista Golden sugger\u00ec al disegnatore di arricchire con illustrazioni in bianco e nero i romanzi tratti dalle storie di questo personaggio, in analogia a quanto la Marvel Comics faceva negli anni 1970 con alcune storie dell'orrore. Mignola si dimostr\u00f2 interessato e propose a Golden di scriverei testi di questi romanzi, cosa che lo scrittore fece con il romanzo \"Of Saints and Shadows\" con protagonista il rosso demone Hellboy. Da quel momento in poi le collaborazioni tra i due si sono succedute in molti ambiti.\nL'idea di una graphic novel con protagonisti dei vampiri, era ricorrente nelle discussioni dei due artisti ma non fu mai sviluppata, fino a quando Mignola inizi\u00f2 a disegnarne alcune tavole e, non riuscendo pi\u00f9 a smettere, chiam\u00f2 Golden per avvisarlo; lo scrittore propose a Mignola di continuare con il lavoro ma di impostarlo come un romanzo illustrato di cui lui avrebbe iniziato a scrivere il testo, analogamente con quanto fatto precedentemente con le storie di Hellboy.\nLa storia di Baltimore fu quindi pubblicata nel maggio del 2007 e il suo sottotitolo \"The Steadfast Tin Soldier and the Vampire\", \"Il tenace soldatino di stagno e il vampiro\", \u00e8 una citazione della fiaba di Hans Christian Andersen, \"Il tenace soldatino di stagno\"; la favola \u00e8 citata pi\u00f9 volte nel romanzo e alcuni suoi brani introducono i vari capitoli dell'opera di Golden e Mignola.\nMignola ha illustrato il racconto evitando di inserire tavole molto particolareggiate ma, al contrario, quasi abbozzate. Molti dei disegni rappresentano dettagli di oggetti o raffigurano ambientazioni generiche, degli scenari che potrebbero riferirsi a qualsiasi luogo e a nessuno in particolare. Tale scelta stilistica \u00e8 stata fortemente voluta dal disegnatore che ha lasciato cos\u00ec il lettore, guidato dal testo della storia, libero di completare con la propria fantasia le ambientazioni e i profili dei personaggi. Mignola ha inteso i disegni essere nient'altro che un supporto ai testi per creare una particolare atmosfera funzionale alla storia.\nTrama.\nLord Henry Baltimore \u00e8 un capitano di fanteria dell'esercito alleato contro gli \"hessiani\" durante una seconda guerra mondiale \"alternativa\". A seguito di un attacco disperato contro le trincee nemiche nelle Ardenne, il plotone capeggiato da Baltimore viene annientato. L'uomo si risveglia gravemente ferito e, febbricitante, intravede tra l'oscurit\u00e0 alcune creature che si stanno nutrendo con i corpi dei compagni morti. Uno di questi mostri, simili a grandi pipistrelli, si dirige verso il capitano e lo aggredisce, infettandogli la gamba gi\u00e0 ferita. Inorridito Baltimore si difende con la baionetta e con un fendente lo sfregia sul muso accecandolo a un occhio; fortunatamente le prime luci dell'alba sopraggiungono mettendo in fuga i mostri prima che abbiano il tempo di organizzarsi per finirlo. Ricoverato in un ospedale da campo, l'arto gli viene amputato e sostituito con una gamba di legno. L'attacco di Baltimore al vampiro ne ha scatenato la vendetta e ha risvegliato la malvagit\u00e0 di tutta la sua razza. Da quel momento la vita di Baltimore e quella di tutta l'umanit\u00e0 volge verso un tragico epilogo: una tremenda pestilenza si diffonde per l'Europa, mietendo milioni di vittime, diffusa dai vampiri che riportano in vita i morti facendone i propri schiavi. La recente guerra e la piaga diffusa in tutta Europa hanno gettato l'umanit\u00e0 nel degrado e nella dissoluzione.\nBaltimore torna a casa, accompagnato da un amico conosciuto durante la tragica ritirata dal fronte, Demetrius Aischros; l\u00ec ad attenderlo non trova la famiglia di origine, annientata dalla malattia ribattezzata \"Morte Rossa\", ma solo la giovane e devota moglie, Ellie. Le vicende vissute gettano il reduce in uno stato di estrema prostrazione che lo costringono a letto, preda di deliri. Un giorno la casa viene visitata dal vampiro sfregiato da Baltimore che, per vendicarsi dell'affronto subito, ne uccide la moglie. Baltimore perde il senno e vota la sua esistenza alla vendetta, decidendo di uccidere tutti i vampiri uno ad uno, di liberare le vittime redivive dalla maledizione dandogli la morte una seconda volta, fino a scovare il mostro sfregiato. Per ogni vampiro ucciso Baltimore pianta nella sua gamba di legno un chiodo.\nAnni dopo Demetrius Aischros viene convocato in una fatiscente locanda dove conosce due amici di Baltimore, anch'essi l\u00ec giunti su richiesta dell'amico. Thomas Childress \u00e8 un suo compagno d'infanzia, reduce di guerra, e il dottor Lemuel Rose \u00e8 il chirurgo che gli ha salvato la vita amputandogli la gamba. Durante la lunga attesa i tre narrano le vicende che ruotano intorno all'amico Baltimore, le avventure durante le quali si sono conosciuti. Tutti e tre, pur non conoscendo il motivo della convocazione in quella locanda, hanno avuto modo di vivere delle tragiche storie che li hanno visti affrontare il male e il mistero in diverse forme, vicende orrende e paurose che narrano durante l'attesa. Dopo alcune ore un uomo giunge nella locanda e consegna loro il diario di Baltimore. Dalla lettura del manoscritto, si apprende come l'uomo si sia votato alla vendetta contro i vampiri e si stia dedicando alla loro distruzione.\nCalata la notte i tre si ritirano ai piani superiori della locanda dove attendono l'arrivo dell'amico, pur disperando di vederlo ancora. Nella stanza di un artista conosciuto poco prima, un folle pittore che si rivela essere un devoto del Re Cremisi, i tre vengono assaliti dai vampiri. Durante la strenua ma disperata resistenza i tre riscoprono in loro quelle doti che li caratterizzavano e che da tempo erano sopite in loro; con coraggio, scaltrezza e determinazione, respingono i mostri e lo stesso vampiro sfregiato che abitava quella locanda e che Baltimore sta incessantemente cercando per tutta l'Europa. Quando i tre stanno per soccombere, dopo aver dato fuoco alla stanza, vengono spalleggiati da Baltimore che irrompe nel locale giusto in tempo per salvare gli amici e uccidere il vampiro sfregiato. Tra i quadri del pittore distrutti vi era la rappresentazione del Re Cremisi che prende vita, poco prima della distruzione della tela, gettando uno sguardo inquietante sui quattro, promettendo, silenziosamente, futura vendetta contro Baltimore, sulla cui gamba di legno sono ora conficcati centinaia di chiodi, uno per ogni mostro eliminato.\nOpere derivate.\nDal 2010 la casa editrice Dark Horse Comics ha iniziato a pubblicare una serie di albi a fumetti che hanno come protagonista Lord Henry Baltimore."}
{"id": "5470156", "revid": "1573940", "url": "https://it.wikipedia.org/wiki?curid=5470156", "title": "Drassyllus baccus", "text": "Drassyllus baccus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione\nCaratteristiche.\nFa parte dell'\"insularis-group\" di questo genere e ha notevoli somiglianze con \"D. villus\"; ne differisce per il margine anteriore dell'epigino di forma alquanto ristretta\nL'olotipo femminile rinvenuto ha lunghezza totale \u00e8 di 6,62mm; la lunghezza del cefalotorace \u00e8 di 2,22mm; e la larghezza \u00e8 di 1,85mm\nDistribuzione.\nLa specie \u00e8 stata reperita in Messico: nei pressi delle cittadine di Creel e Batopilas, nello stato di Chihuahua\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5470168", "revid": "1543377", "url": "https://it.wikipedia.org/wiki?curid=5470168", "title": "Mondrian (software)", "text": "Mondrian \u00e8 un software open source per interrogazioni di tipo OLAP (OnLine Analytical Processing) server, scritto in Java; esso supporta il linguaggio di interrogazione MDX (Espressioni MultiDimensionali), l'analisi XML for Analysis e specifiche interfacce olap4j Le istruzioni appaiono come SQL, ma risultano essere in realt\u00e0 un aggregato di dati nella memoria cache.\nMondrian \u00e8 usato per:\nMondrian.\nIl primo rilascio pubblico di Mondrial \u00e8 stato il 9 agosto 2002.\nIn Mondrian l'ipercubo su cui si opera viene definito tramite uno schema xml, nel quale vengono definite le dimensioni con i relativi livelli e le misure.\nNello schema xml vengono definite le corrispondenze tra gli elementi logici del cubo e le tabelle del DBMS, Mondrian trasforma questo schema in una propria struttura su cui \u00e8 possibile invocare gli operatori dimensionali tramite un apposito linguaggio: MDX.\nMondrian Analysis.\nArchitettura a 4 livelli:"}
{"id": "5470172", "revid": "124698470", "url": "https://it.wikipedia.org/wiki?curid=5470172", "title": "Milton Casco", "text": "Caratteristiche tecniche.\n\u00c8 un terzino sinistro, dotato di buona velocit\u00e0, essendo duttile tatticamente, pu\u00f2 agire anche sulla fascia opposta.\nCarriera.\nNazionale.\n\u00c8 stato incluso da Gerardo Martino fra i convocati per la Copa Am\u00e9rica 2015."}
{"id": "5470284", "revid": "293377", "url": "https://it.wikipedia.org/wiki?curid=5470284", "title": "Mario Sdraulig", "text": "Biografia.\nDurante la seconda guerra mondiale partecip\u00f2 attivamente alla Resistenza slovena nella natia Slavia veneta. Nel secondo dopoguerra fu per\u00f2 accusato di aver promosso attivit\u00e0 anti-italiane nell'area, accusa dal quale fu totalmente prosciolto dopo un lungo processo il 14 luglio 1959. Lasciato il calcio prosegu\u00ec gli studi di medicina iniziati a Bologna e trasferitosi in Jugoslavia divenne primario all'ospedale di San Pietro-Vertoiba.\nCarriera.\nCresciuto nell'Udinese dove ha disputato quattro consecutive stagioni di Serie C, poi \u00e8 passato al Bologna in Serie A, dove ha esordito a Trieste nella massima serie il 27 aprile 1941 nella partita Triestina-Bologna (0-0), con i felsinei ha giocato 2 partite e realizzato 3 reti in Coppa Italia, poi ha chiuso a Verona negli anni pi\u00f9 duri della guerra."}
{"id": "5470285", "revid": "149485", "url": "https://it.wikipedia.org/wiki?curid=5470285", "title": "Unione Sportiva Pistoiese 1925-1926", "text": "Questa voce raccoglie le informazioni riguardanti l'Unione Sportiva Pistoiese nelle competizioni ufficiali della stagione 1925-1926."}
{"id": "5470291", "revid": "287204", "url": "https://it.wikipedia.org/wiki?curid=5470291", "title": "Walter Hill", "text": ""}
{"id": "5470292", "revid": "287204", "url": "https://it.wikipedia.org/wiki?curid=5470292", "title": "Ace Atkins", "text": "Biografia.\nMentre attivo come giornalista al \"Tribune\", Atkins fu tra i finalisti del Premio Pulitzer per una serie di articoli basati su un'indagine di un delitto passato e dimenticato degli anni 1950. La storia divenne poi la trama del suo popolare romanzo \"White Shadow\" (2006), ben accolto anche da autori e critici. Nei suoi successivi romanzi, \"Wicked City\" e \"Devil\u2019s Garden\", Atkins ha continuato questo tipo di narrazione, con uno stile che \u00e8 stato paragonato a quello di giallisti come Dennis Lehane e George Pelecanos.\nIn aprile 2011, la famiglia del defunto scrittore Robert B. Parker (Joan e i due figli Daniel e David) hanno deciso, insieme agli editori del famoso autore, di far continuare ad Atkins la serie del detective privato Spenser.\nAtkins vive in una fattoria di origini storiche alla periferia di Oxford (Mississippi) con la famiglia. Si \u00e8 laureato presso la Universit\u00e0 di Auburn nel 1994 e ha fatto parte della squadra di football di questa universit\u00e0 nel 1992 e 1993; \u00e8 apparso sulla copertina di \"Sports Illustrated\" mentre commemora la vittoria dei Tigers (11-0) del 1993, indossando la rispettiva maglietta col numero 99."}
{"id": "5470298", "revid": "767487", "url": "https://it.wikipedia.org/wiki?curid=5470298", "title": "Benas Veikalas", "text": ""}
{"id": "5470303", "revid": "729019", "url": "https://it.wikipedia.org/wiki?curid=5470303", "title": "SPECT cerebrale perfusionale", "text": "Gli studi SPECT di perfusione cerebrale utilizzano radiofarmaci in grado di oltrepassare la barriera emato-encefalica (BEE) e quindi di concentrarsi a livello del tessuto cerebrale in funzione del flusso ematico (rCBF: \"Regional Cerebral Blood Flow\"). Dato che i neuroni non hanno riserve energetiche, un eventuale aumento delle richieste di ossigeno e metaboliti a livello del tessuto nervoso pu\u00f2 essere compensato solo da un contemporaneo aumento del flusso sanguigno a livello della regione interessata. Questa particolare correlazione fra flusso sanguigno e metabolismo cerebrale \u00e8 la base teorica su cui poggiano tutti gli studi funzionali eseguiti con questa metodica (la perfusione cerebrale \u00e8 direttamente correlata col metabolismo del glucosio a livello del tessuto nervoso, rilevabile direttamente utilizzando la PET con FDG). Il principale fattore che correla con un aumento del metabolismo/flusso ematico cerebrale sembra essere l'attivit\u00e0 sinaptica (specie quella mediata dal neurotrasmettitore eccitatorio glutammato). \u00c8 possibile che siano gli astrociti (parte del sistema delle cellule gliali) a mediare la vasodilatazione dei capillari locoregionali rispondendo al rilascio di questa sostanza nella sinapsi stessa. La SPECT cerebrale di perfusione \u00e8 ora meno utilizzata in quanto la PET con FDG, ove disponibile, fornisce immagini con maggiore \"risoluzione spaziale\". Per comprendere meglio l'argomento trattato \u00e8 bene leggere anche le voci, demenza, ictus, attacco ischemico transitorio, morte cerebrale ed epilessia.\nRadiofarmaci utilizzati.\nIl primo utilizzato fu lo Xeno-133 (un gas nobile ed idrofobico, quindi in grado di attraversare la barriera emato-encefalica) ormai abbandonato per la complessit\u00e0 di gestione dovuta alla sua volatilit\u00e0 e alla cooperazione del paziente necessaria nel processo di inalazione, cos\u00ec come la sua rapida clearance dal cervello e il breve tempo di acquisizione delle immagini che richiedeva strumentazione dedicata. Successivamente sono entrate in commercio le ammine marcata con Iodio-123; composti in grado di superare anch'essi la BEE e legarsi ai recettori per le anfetamine; e infine i radiofarmaci tecneziati 99mTC-ECD e il 99mTC-HMPAO (quest'ultimo \u00e8 l'unico ancora disponibile in commercio).\nIndicazioni.\nLa SPECT cerebrale perfusionale \u00e8 indicata nello studio delle seguenti condizioni cliniche (ove non si dispone di un tomografo PET. In generale anche le metodiche di imaging morfologico come TC e RM ne hanno limitato molto l'utilizzo):\nEsecuzione dell'esame.\nPrima di effettuare l'esame il paziente non deve assumere sostanze che possano alterarne i risultati (in particolare caff\u00e8, the, fumo, alcool, alcuni farmaci) e deve essere isolato da stimoli esterni disturbanti per lo stesso motivo (il paziente pu\u00f2 venire bendato, fatto stazionare in una stanza tranquilla e gli viene messo preventivamente un accesso venoso ove il radiofarmaco verr\u00e0 successivamente iniettato senza provocare fastidio). Eventuale sedazione deve essere somministrata almeno 10 minuti dopo la somministrazione del tracciante e questa deve avvenire dopo alcuni minuti dalla preparazione del paziente citata sopra. Le immagini vengono acquisite dopo 15-20 minuti dall'iniezione (per migliorare il rapporto segnale-fondo) mediante una gamma camera equipaggiata con collimatori per basse energie e ad alta risoluzione o \"fam beam\" e mediante metodo tomografico.\nLa ricostruzione delle immagini viene poi eseguita mediante retroproiezione \"filtrata\" o \"iterativa\" ed \u00e8 di solito effettuata una correzione per l'attenuazione mediante il \"metodo di Chang\" in modo da osservare meglio le strutture pi\u00f9 interne dell'encefalo. Questo metodo pressupone che la testa del paziente attenui uniformenente i fotoni gamma provenienti dal cervello stesso secondo la legge di attenuazione lineare (pressuppone anche che la testa abbia densit\u00e0 uniforme, uguale a quella dell'acqua). Tale correzione \u00e8 effettuata con l'aiuto di apposite ROI (Regioni di Interesse) posizionate dall'operatore sull'immagine che aiutano il software a identificare i contorni del cranio. L'immagine cos\u00ec ricostruita viene anche orientata secondo piani anatomici standard (come quello occipito-frontale) prima della lettura. La principale fonte di errori nelle immagini \u00e8 il movimento della testa del paziente durante l'acquisizione delle stesse.\nLa refertazione avviene nella maggior parte dei casi mediante osservazione diretta delle immagini (analisi \"qualitativa\"). Sono utilizzabili anche l'analisi \"semiquantitativa\" mediante Regioni di Interesse o quella \"Statistico-Parametrica\".\nI valori di captazione sono normalizzati prima dei confronti (statistici e non) rapportandoli con un'area di solito non influenzata dai processi morbosi, in modo da rendere confrontabili i dati di diversi soggetti con differente metabolismo e attivit\u00e0 somministrata. Di solito si utilizzano il ponte o il cervelletto come regioni di riferimento."}
{"id": "5470313", "revid": "120401291", "url": "https://it.wikipedia.org/wiki?curid=5470313", "title": "Mola di Gaeta", "text": "Mola \u00e8 un borgo compreso nel comune di Formia, denominato fino al 1862 Mola e Castellone, istituito nel 1820 con la fusione dei borghi di Mola (o Castelmola) e Castellone. Attualmente \u00e8 considerato un quartiere della citt\u00e0 laziale.\nIl 4 novembre 1860 fu teatro della battaglia di Mola tra sabaudi e borbonici, che vide la vittoria dei primi sui secondi."}
{"id": "5470326", "revid": "588403", "url": "https://it.wikipedia.org/wiki?curid=5470326", "title": "APOEL Nicosia 2014-2015", "text": ""}
{"id": "5470351", "revid": "709406", "url": "https://it.wikipedia.org/wiki?curid=5470351", "title": "Sintesi organiche", "text": ""}
{"id": "5470357", "revid": "767487", "url": "https://it.wikipedia.org/wiki?curid=5470357", "title": "Wang Zhenhe", "text": "\u00c8 stato una delle figure pi\u00f9 note nel panorama letterario di Taiwan. Il suo capolavoro \u00e8 il romanzo \"Rosa rosa amore mio\" (\u300a\u73ab\u7470\ufe50\u73ab\u7470\u6211\u611b\u4f60\u300b), ambientato nella cittadina costiera di Hualian durante la guerra del Vietnam; un insegnante di scuola media riceve l'incarico, da parte di un politico corrotto, di insegnare qualche frase in inglese e impartire le buone maniere a un gruppo selezionato di giovani prostitute, che dovranno lavorare in un bar frequentato da soldati americani in congedo.\nFeroce \u00e8 la satira della morale tradizionale (il confucianesimo) e del consumismo statunitense. Tutti i personaggi si muovono in un clima di ipocrisia e di palese sfruttamento, e anche la canzone che d\u00e0 il titolo al romanzo \u00e8 emblema di un'agrodolce corruzione."}
{"id": "5470382", "revid": "1573940", "url": "https://it.wikipedia.org/wiki?curid=5470382", "title": "Drassyllus callus", "text": "Drassyllus callus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione\nCaratteristiche.\nFa parte del \"mumai-group\" di questo genere; se ne distingue a causa dei condotti mediani dell'epigino fortemente espansi\nL'olotipo femminile rinvenuto ha lunghezza totale \u00e8 di 5,49mm; la lunghezza del cefalotorace \u00e8 di 2,44mm; e la larghezza \u00e8 di 1,92mm\nDistribuzione.\nLa specie \u00e8 stata reperita in Messico: nei pressi della cittadina di Agua Caliente, nello stato della Sonora\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5470392", "revid": "173617", "url": "https://it.wikipedia.org/wiki?curid=5470392", "title": "Pro Marcello", "text": "La Pro Marcello \u00e8 una orazione di Marco Tullio Cicerone pronunciata in senato nel settembre del 46 a.C..\nSi tratta della prima delle tre cosiddette orazioni \u2018cesariane\u2019 (successivamente saranno composte la \"Pro Ligario\" e la \"Pro rege Deiotaro\") enunciate per ringraziare Cesare, fautore del richiamo in patria di alcuni suoi avversari politici. Nello specifico, Cicerone esprime la sua gratitudine al dittatore per aver permesso al pompeiano Marco Claudio Marcello di tornare a Roma.\nContesto storico.\nNel 46 a.C., quando la guerra civile \u00e8 quasi al termine, Cesare sconfigge Pompeo a Tapso (Battaglia di Tapso), in Africa, e nel corso dello stesso anno torna vittorioso a Roma. In questo contesto, il dittatore intraprende il progetto di restaurazione dell'assetto politico e sociale, cos\u00ec come aveva preannunciato nel \"Bellum Civile\". Per riuscire nell'intento, in primo luogo Cesare fa della sua \"clementia\" un'arma e, in questa direzione, accorda il perdono e sancisce il ritorno a Roma di molti suoi oppositori, tra i quali proprio Marco Claudio Marcello, esiliatosi volontariamente a Mitilene dopo la sconfitta di Pompeo a Farsalo nel 48 a.C.(Battaglia di Farsalo).\nCicerone, dopo sei anni di silenzio (l'ultima orazione, la \"Pro Milone\", risaliva al 52 a.C.), riprende la parola in senato per riflettere su quanto accaduto.\nL'orazione.\nLa Pro Marcello \u00e8 il discorso di ringraziamento rivolto da Cicerone a Cesare per aver concesso a Marcello, amico dell'oratore, di tornare dall'esilio. Tuttavia, sin dalle prime battute traspare piuttosto la volont\u00e0 di Cicerone di delineare un ritratto positivo del neo-dittatore, mentre \u00e8 quasi totalmente trascurata la figura del beneficiario della sua azione.\nL'autore esordisce rievocando la mitezza, la clemenza, la moderazione e la saggezza del suo eminente destinatario che, in virt\u00f9 di queste peculiarit\u00e0, \u00e8 pi\u00f9 volte assimilato a una divinit\u00e0. L'oratore individua, infatti, in Cesare tutte quelle doti filantropiche e politiche indispensabili per la restaurazione della res publica, obiettivo politico costante di Cicerone. Emerge principalmente la magnanimit\u00e0 che Cesare sta dimostrando nei riguardi degli sconfitti, ai quali \u00e8 stata restituita la possibilit\u00e0 di esprimere le proprie opinioni in senato, tornando cos\u00ec ad essere cittadini romani a tutti gli effetti.\nMarco Claudio Marcello non \u00e8 l'unico ad essere stato favorito da tale provvedimento: anche Cicerone, ex-pompeiano, ora pu\u00f2 nuovamente ritagliarsi nel nuovo panorama politico un suo spazio, seppure esiguo rispetto a quello che gli era stato destinato in passato. Ed ecco che l'Arpinate inizia ad avvalersi di questa opportunit\u00e0 gi\u00e0 nella Pro Marcello: sotto la lode del dittatore, infatti, si cela il suo progetto di formare un uomo politico attento agli interessi dello Stato, anzich\u00e9 un valido condottiero militare. Per Cicerone \u00e8 Cesare l'individuo di cui Roma ha bisogno in questo momento di turbolenza: egli ha conquistato la gloria riuscendo a vincere se stesso, nel momento in cui ha messo da parte l'ira, la rabbia e l'euforia del vincitore per perdonare i pompeiani sconfitti e, tra costoro, lo stesso oratore. Il neo-dittatore ha inoltre dato prova di preferire la pace, mostrandosi benevolo proprio verso coloro che a lungo si erano battuti per questa causa, tra i quali, ancora una volta,\nCicerone si riconosce. Non basta, per\u00f2, elogiare Cesare per i suoi meriti. L'oratore nella Pro Marcello si schiera anche a difesa della sua autorit\u00e0, a fronte dei sospetti che il dittatore nutre nei confronti di quanti potrebbero ostacolare il suo cammino, perch\u00e9 inconsapevoli della sua opera restauratrice. Colpisce poi particolarmente l'esortazione che Cicerone muove a Cesare a considerare tutta la sua vita in funzione di Roma: i suoi interessi devono coincidere con quelli di tutti i cittadini; perci\u00f2 il destinatario dell'orazione potr\u00e0 dire di aver vissuto abbastanza solo quando avr\u00e0 portato a termine i provvedimenti che l'oratore gli suggerisce di compiere al fine di dare un nuovo assetto allo Stato. I suoi obiettivi dovranno essere la riorganizzazione della giustizia, il ristabilimento del credito, la repressione del malcostume, l'incremento demografico e l'emanazione di leggi atte a frenare il disordine generale. Sebbene la guerra civile abbia distrutto la societ\u00e0 e le istituzioni di Roma, una possibilit\u00e0 di riscatto le \u00e8 stata offerta da Cesare, che ha il dovere morale di guidarla verso la salvezza.\nEcco, allora, il doveroso ringraziamento di un attento osservatore politico come Cicerone al fautore dell'inizio di questa nuova era per la res publica romana; ecco l'augurio affinch\u00e9 egli agisca per il bene comune; ecco la necessit\u00e0 che questa orazione sia anche di esortazione a Cesare a continuare lungo la via intrapresa.\nPersonaggi.\nCicerone.\nInizialmente simpatizzante per la fazione pompeiana, a partire dal 56 a.C. Cicerone aveva deciso di allontanarsi dalla vita politica dell'urbe, amareggiato dalla constatazione che i due contendenti avrebbero combattuto soltanto per interesse personale. Pi\u00f9 volte per\u00f2, durante questi anni, l'Arpinate si era illuso che la mitezza del vincitore avrebbe potuto ripristinare la res publica. Come dimostrano le lettere scritte tra l'aprile del 46 e il gennaio del 45 a.C., si nota in Cicerone un mutato atteggiamento nei confronti di Cesare: inizialmente inibito verso qualsiasi azione politica; in seguito, sorretto forse dalla speranza di recuperare la \"dignitas\" di cittadino romano accanto al vincitore, egli aveva ripreso la parola in senato dopo un lungo periodo di silenzio (frattanto si era dedicato alla stesura di opere filosofiche) e lo aveva fatto proprio con la \"Pro Marcello\". Insistendo sui concetti del \"consensus ominum bonorum\" e della personale azione mediatrice, sebbene avesse riconosciuto con amarezza la mancanza di una valida alternativa da sostenere, Cicerone si era affidato - e fidato - all'uomo del momento. Il porto da raggiungere restava la \"salus rei publicae\", tuttavia il \u2018comandante\u2019 aveva cambiato la rotta: alla malinconia si era sostituita la speranza di fare di Cesare il suo strumento.\nCesare.\nDopo aver riportato la vittoria su Pompeo, Cesare, facendo della \"lenitas\", della \"misericordia\" e della \"liberitas\" i suoi strumenti, aveva accolto nel suo schieramento la fazione nemica al fine di annullare qualsiasi forza di opposizione. Il dittatore, infatti, sospettava che la strenua opposizione dei pompeiani avrebbe potuto ledere l'immagine democratica del suo governo. Perseguendo questo obiettivo, egli aveva richiamato a Roma coloro che volontariamente avevano deciso di non tornare dopo la sconfitta subita a Fars\u00e0lo. Ad essere graziato fu anche Marco Claudio Marcello, politico di massimo rilievo. La seduta senatoriale stessa, in cui si decret\u00f2 la sua assoluzione, continua ad apparire a molti una vera \u00abscena teatrale\u00bb in cui Cesare stesso incarna il ruolo di attore protagonista, nonch\u00e9 regista. Il suo scopo, infatti, non fu il restauro delle istituzioni repubblicane, bens\u00ec la propaganda del suo operato. La scelta della magnanimit\u00e0 avrebbe incentivato la concentrazione e il mantenimento del potere nelle proprie mani, attraverso il contenimento di un avversario politico della portata di Marcello e l'approvazione di Cicerone, massimo oratore romano.\nMarcello.\nOltre ad essere un intellettuale, un giurista e uno studioso di filosofia, Marco Claudio Marcello era un aristocratico romano che si era opposto a Cesare in diverse occasioni, anche durante il 51 a.C., anno del consolato. Figura fondamentale sin dalle prime fasi del percorso di Marcello era stata quella di Cicerone: i due, infatti, erano legati dai vincoli di una profonda amicizia nata dalla condivisione degli interessi culturali e politici. Entrambi parteggiavano per Pompeo, sebbene la loro scelta non fosse stata dettata dalla piena fiducia riposta nel condottiero, quanto piuttosto da una coerente opposizione alla fazione cesariana. Tuttavia, dopo la sconfitta di Farsalo, i destini dei due si erano divisi: Marcello aveva deciso di ritirarsi in esilio volontario a Mitilene, mostrando cos\u00ec il suo dissenso (di impronta catoniana) nel confronti del dispotico vincitore; l'Arpinate, intravedendo una possibilit\u00e0 di riscatto personale e di salvezza dell'intero popolo romano, era invece andato incontro al vincitore a Brindisi. Confermando la sua linea politica, Marcello non aveva accettato i costanti e insistenti inviti epistolari del suo amico Cicerone a chiedere la grazia a Cesare: contavano poco ai suoi occhi la disponibilit\u00e0 del vincitore, la constatazione che anche in esilio sarebbe stato minacciato dai cesariani, le lusinghe del reintegro in senato. Le sorti di Marcello vennero discusse a met\u00e0 settembre del 46 a.C. durante una seduta senatoriale. Cesare, supplicato da Gaio Marcello (cugino di Marco) che si era gettato ai suoi piedi, accord\u00f2 inaspettatamente il perdono all'avversario. Unanime fu l'approvazione del gesto da parte di tutti i senatori - in primis Cicerone - commossi dalla magnanimit\u00e0 del dittatore. Nonostante il buon esito della seduta, Marco Marcello ringrazi\u00f2 freddamente Cicerone e soltanto a maggio dell'anno successivo intraprese il viaggio di ritorno; tuttavia, non riusc\u00ec mai a raggiungere Roma: fu assassinato ad Atene dal suo compagno Magio Cilone. L'omicidio dest\u00f2 subito sospetti su Cesare, consideratone il mandante, sebbene Cicerone ne escluse qualsiasi coinvolgimento e accredit\u00f2 l'ipotesi di una questione pecuniaria all'origine del delitto.\nCritica.\nL'ambivalenza.\nL'intera orazione \u00e8 velata da sottili ambivalenze che richiedono particolare attenzione nell'analizzare il titolo, i rapporti tra i personaggi, il genere letterario di appartenenza, i destinatari, il linguaggio adottato e il messaggio ivi contenuto. L'ambiguit\u00e0 si manifesta gi\u00e0 nel titolo: sebbene esso possa far intuire che l'orazione sia stata scritta e pronunciata dall'Arpinate in difesa di Marco Claudio Marcello (\"Pro Marcello\"), in realt\u00e0 essa \u00e8 un discorso di ringraziamento il cui destinatario \u00e8 il neo-dittatore Cesare, fautore del reintegro del suo avversario a Roma. Soltanto sporadicamente, infatti, essa contiene riferimenti diretti alla vicenda dello strenuo pompeiano Marcello e alla sua amicizia con Cicerone. A catturare l'attenzione \u00e8 soprattutto l'atmosfera da \u2018monologo\u2019 che l'oratore recita per il suo illustre ascoltatore. Da un'attenta lettura dell'epistolario (lettura funzionale alla corretta fruizione dell'orazione) emerge anche una ambiguit\u00e0 che coinvolge il giudizio di Cicerone su Cesare. Egli manifesta ostilit\u00e0 nei confronti del nemico, prima, e tiranno, poi; tuttavia l'Arpinate ammira in Cesare il suo essere un condottiero forte, ambizioso e valoroso, nonch\u00e9 prezioso uomo di lettere. Il primo riconosce al secondo quelle doti che vorrebbe possedere, nonostante cerchi sempre di convertirlo alle sue idee. L'ambivalenza si ravvisa maggiormente quando si tenta di definire il genere letterario di appartenenza della Pro Marcello. Gli studiosi si dividono sul considerarla una \"laus\" o una \"vituperatio\".\nInnanzitutto, si deve ribadire che l'orazione venne pronunciata e scritta da Cicerone in segno di gratitudine a Cesare: si tratterebbe, dunque, di una \"gratiarum actio\" e la celebrazione costante del dittatore, cos\u00ec come la terminologia utilizzata, corroborerebbero tale tesi. Forse, per\u00f2, pi\u00f9 vicino agli intenti dell'autore si colloca l'ipotesi secondo cui nell'orazione si debba riconoscere il tentativo dell'Arpinate di dirigere l'azione politica e filantropica del destinatario (\"suasoria\"), perseguendo il progetto della restaurazione della repubblica. Contribuisce ad avvalorare questa tesi l'accostamento dell'orazione ai panegirici di et\u00e0 imperiale, tra i quali si ricorda quello scritto da Plinio a Traiano (Panegirico di Traiano), di cui la \"Pro Marcello\" costituisce il modello dichiarato. Tuttavia \u00e8 necessario chiarire che, nonostante questi presupposti, non si tratta di un discorso adulatorio: se si considerasse l'orazione in quest'ottica, non si potrebbe giustificare un cos\u00ec lungo silenzio di Cicerone; inoltre, all'autore era stata proposta pi\u00f9 volte un'alleanza con Cesare, ma mai egli aveva accettato, essendo i suoi ideali speculari \u2013 e dunque opposti- rispetto a quelli del dittatore.\nSi potrebbe allora supporre che la Pro Marcello sia una \"oratio figurata\": dietro la lode si celerebbe un attacco al potere personale di Cesare, colpevole della distruzione dello Stato. Ecco, allora, sopraggiungere all'elogio la \"vituperatio\", la feroce critica mossa con l'ausilio di una ironia amara. Cicerone si servirebbe, dunque, di questo discorso per esprimere la sua indignazione nei confronti del neo-dittatore. I destinatari sarebbero due: Cesare, a cui l'oratore si rivolge con quest'ultima possibilit\u00e0 di riscatto, e i nemici politici dell'autocrate, incoraggiati da queste parole ironiche a riconquistare il ruolo ai vertici dello Stato e provvedere alle riforme necessarie e mai attuate da Cesare.\nLo stile.\nLo stile adoperato dall'Arpinate rispecchia l'ambivalenza appena approfondita: in quest'ottica, le parole e la loro disposizione rivelano un senso nascosto e opposto a quello comune. Cicerone dimostra la sua abilit\u00e0 capovolgendo i temi in gioco e lo stesso lettore risulta impossibilitato nell'esprimere un giudizio certo al riguardo: la forma resta unica, ma il significato si sdoppia.\nUn giudizio conclusivo.\nDa quanto detto finora, emerge chiaramente l'ambivalenza \"in primis\" di Cicerone che pone il lettore stesso innanzi a molteplici bivi interpretativi. Tuttavia \u00e8 bene ribadire che i vari \u201ccambi di rotta\u201d dell'oratore si inscrivono nel suo progetto di restaurazione della repubblica a Roma: ipsa republica nihil mihi est carius."}
{"id": "5470393", "revid": "247222", "url": "https://it.wikipedia.org/wiki?curid=5470393", "title": "Nicola Di Bari (1971)", "text": "Nicola Di Bari \u00e8 il terzo album del cantante italiano Nicola Di Bari, pubblicato su 33 giri dalla RCA Italiana (catalogo PSL 10494 ) nel 1971.\nIl disco.\nL'album contiene il brano \"Il cuore \u00e8 uno zingaro\", vincitore del Festival di Sanremo 1971."}
{"id": "5470394", "revid": "380453", "url": "https://it.wikipedia.org/wiki?curid=5470394", "title": "Pallavolo Piacenza 2014-2015", "text": "Questa voce raccoglie le informazioni riguardanti la Pallavolo Piacenza nelle competizioni ufficiali della stagione 2014-2015.\nStagione.\nLa stagione 2014-15 \u00e8 per la Pallavolo Piacenza, sponsorizzata dalla Copra e dalla Elior, quest'ultima abbandonata a campionato in corso, \u00e8 la tredicesima consecutiva in Serie A1: poco prima della stagione la societ\u00e0 aveva mostrato intenzione di non iscriversi al campionato, per poi presentarsi regolarmente ai nastri di partenza di tutte le competizioni. Come allenatore viene scelto Marco Camperi, mentre la rosa \u00e8 quasi del tutto modificata, con le uniche conferme di Davide Marra, Samuele Papi, Luca Tencati, Hristo Zlatanov e K\u00e9vin Le Roux, quest'ultimo ceduto a stagione in corso insieme ai nuovi acquisti Valerio Vermiglio e Robart Page; tra i nuovi arrivi quelli di Aimone Alletti, Emanuel Koh\u00fat, Raydel Poey, Aleksej Ostapenko e Jacopo Massari, mentre tra le cessioni si segnalano quelle di Luca Vettori, Luciano De Cecco, Alessandro Fei, Roberlandy Sim\u00f3n e Denis Kaliberda.\nLa stagione si apre con la partecipazione alla Supercoppa italiana a cui la Pallavolo Piacenza \u00e8 qualificata grazie alla vittoria della Coppa Italia 2013-14: nella finale incontro i campioni d'Italia dell'Associazione Sportiva Volley Lube che fanno loro la gara grazie alla vittoria per 3-2.\nIl campionato inizia con la sconfitta ad opera del Gruppo Sportivo Porto Robur Costa, a cui per\u00f2 fanno seguito tre vittorie consecutive: dopo tre stop di fila segue un periodo di alternanza di risultati che portano il club di Piacenza a chiudere il girone di andata all'ottavo posto in classifica, qualificandosi per la Coppa Italia. Il girone di ritorno regala meno soddisfazioni agli emiliani: riescono a vincere infatti solo due partite, ossia quella alla ventiduesima giornata contro la Top Volley e quella alla venticinquesima giornata contro il Powervolley Milano, finendo la \"regular season\" al nono posto in classifica, poco fuori dalla zona dei play-off scudetto.\nL'ottavo posto al termine del girone di andata della Serie A1 2014-15 consente alla Pallavolo Piacenza di partecipare alla Coppa Italia: tuttavia viene gi\u00e0 eliminata nei quarti di finale a seguito del 3-2 inflitto dalla Trentino Volley.\nIl secondo posto al termine della \"regular season\" e l'uscita nelle semifinali dei play-off scudetto della Serie A1 2013-14 permette l'accesso al club di Piacenza alla Champions League: nella fase a gironi, nonostante le due sconfitte iniziali, riesce a vincere le quattro gare seguenti, chiudendo al secondo posto il proprio raggruppamento e avanzando alla fase a eliminazione diretta. Viene eliminata nei play-off a dodici a seguito della doppia sconfitta contro il Volejbol'nyj klub Zenit-Kazan'.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "5470395", "revid": "1315817", "url": "https://it.wikipedia.org/wiki?curid=5470395", "title": "Andrea Domenico Fiocchi", "text": ""}
{"id": "5470397", "revid": "228587", "url": "https://it.wikipedia.org/wiki?curid=5470397", "title": "Un'avventura nello spazio e nel tempo", "text": "Un'avventura nello spazio e nel tempo (\"An Adventure in Space and Time\") \u00e8 un film per la televisione del 2013 diretto da Terry McDonough.\nIl film, distribuito in occasione del cinquantenario della serie tv fantascientifica \"Doctor Who\", racconta la storia romanzata della creazione dello show nel 1963, ponendo l'accento su William Hartnell, l'attore che interpret\u00f2 il Primo Dottore.\nTrama.\nNel 1966, William Hartnell entra nello studio di registrazione, pronto a filmare i suoi ultimi momenti come \"Dottore\".\nTre anni prima, al produttore esecutivo della BBC Sydney Newman viene chiesto di creare uno show che riempia il vuoto nella programmazione tra la trasmissione sportiva \"Grandstand\" e quella musicale \"Juke Box Jury\". Questo ha un'idea per una serie di fantascienza il cui personaggio centrale \u00e8 un \"dottore\", anche se non sa ancora in cosa. Quando comunica il suo progetto alla collega Verity Lambert, lei \u00e8 titubante ad aderirvi, ma cambia idea quando Newman le chiede di essere il produttore, e non il suo assistente. Lambert e il regista dello show, Waris Hussein, incontrano William Hartnell per offrirgli un ruolo da protagonista in quello che alla fine sar\u00e0 intitolato \"Doctor Who\". Hartnell, nonostante una certa trepidazione, accetta.\nLa registrazione della episodio pilota avviene non senza difficolt\u00e0; a Newman non piace il risultato e ordina di girare nuovamente l'episodio. Una volta soddisfatto, comunica gli orari di trasmissione. Tuttavia, gli ascolti del primo episodio sono pi\u00f9 bassi del previsto, poich\u00e9 la trasmissione si svolge il giorno seguente all'assassinio di John F. Kennedy. Newman riceve l'ordine di sospendere lo show, ma viene convinto da Lambert a non farlo e a replicare il primo episodio insieme al secondo la settimana successiva. Tuttavia, Newman nutre alcune preoccupazioni riguardo agli antagonisti del secondo episodio, i Dalek, riferendosi a loro come \"mostri dagli occhi di insetto\", che aveva proibito di inserire nello show sin dalla sua creazione. Lambert, che crede nel progetto, riesce a convincere Newman della validit\u00e0 del copione. Dopo la trasmissione del loro episodio, i Dalek riscuotono un imprevedibile successo, cosa che Lambert realizza notando alcuni bambini che, il giorno seguente alla trasmissione, imitano il tormentone delle creature, \"Sterminare\". Newman la informa che il programma ha raggiunto un'audience di ben 10 milioni e che la continuazione della serie \u00e8 assicurata. In seguito, \"Doctor Who\" inizia ad acquisire ancora pi\u00f9 popolarit\u00e0.\nCol passare del tempo, la maggior parte del cast originale, tra cui Carole Ann Ford, che interpretava Susan, la nipote del Dottore, e della troupe (tra cui Hussein e la stessa Lambert) progressivamente inizia ad abbandonare lo show per passare ad altri progetti, con profondo rammarico di Hartnell. Anche a causa della sua condizione di fumatore e della vecchiaia, la salute dell'attore peggiora, il che lo porta a dimenticare e confondere le sue battute e scene, che devono essere nuovamente girate, qualcosa che la BBC non pu\u00f2 permettersi. Hartnell si incontra con Newman per chiedergli un carico di lavoro ridotto, ma viene informato che \u00e8 gi\u00e0 stata presa la decisione di rimpiazzarlo. Nonostante il suo attaccamento emotivo al personaggio, egli accetta la situazione. Come poi informa la moglie, Heather, della notizia scoppia in lacrime, ammettendo di non voler lasciare il ruolo.\nPrima della sua scena finale, Hartnell ha un breve incontro con il suo successore, Patrick Troughton, rimanendo positivamente colpito. Quando le telecamere sono in procinto di registrare, Hartnell guarda attraverso la console del TARDIS, e vede Matt Smith, che, quasi 50 anni pi\u00f9 tardi, interpreter\u00e0 il suo stesso ruolo. Questi ricambia lo sguardo ed accoglie silenziosamente l'eredit\u00e0 di Hartnell.\nCast.\nParte del cast aveva gi\u00e0 recitato in \"Doctor Who\", tra i pi\u00f9 noti William Russell e Carole Ann Ford. David Bradley era gi\u00e0 apparso nell'episodio \"Dinosauri su una astronave\" e Jessica Raine in \"Universo nascosto\", entrambi al fianco all'Undicesimo Dottore di Matt Smith. Jeff Rawle era apparso nel \"serial\" \"Frontios\", mentre Mark Eden era stato il personaggio titolare in \"Marco Polo\". Nicholas Briggs presta la sua voce ai Dalek dal 2005 e Brian Cox aveva doppiato l'Ood Anziano in \"La fine del tempo (prima parte)\".\nJean Marsh e Anneke Wills hanno un cameo durante la festa di addio di Verity Lambert.\nProduzione.\nSviluppo.\nNel 1993, per il trentesimo anniversario della serie, il regista Kevin Davies aveva pensato ad un'idea per uno speciale chiamato \"The Legend Begins\". Tale speciale sarebbe stato composto sia da interviste ai creatori della serie, che da una ricostruzione romanzata degli inizi del programma. In seguito, l'idea della ricostruzione romanzata venne abbandonata in favore di un pi\u00f9 classico documentario sull'intera storia della serie, \"Doctor Who: Thirty Years in the TARDIS\", trasmesso su BBC One nel novembre 1993.\nDieci anni dopo, in vista del quarantesimo anniversario, lo sceneggiatore Mark Gatiss propose la realizzazione di \"The Legend Begins\", senza sapere che in tale data sarebbe stato dato l'annuncio della ripresa della serie. Il progetto di Gatiss fu dunque rifiutato, anche per mancanza di budget.\nRiprese.\nLe riprese del film cominciarono nel febbraio 2013. Le riprese si tennero principalmente ai Wimbledon Studios di Londra, ed alla BBC Television Centre. Quest'ultima chiuse un mese dopo la fine delle riprese, rendendo il film l'ultimo ad essere registrato l\u00ec.\nUlteriori riprese si sono svolte il 17 febbraio 2013, sul ponte di Westminster a Londra. In queste riprese furono coinvolti alcune repliche dei Dalek del 1964, nella ricostruzione della una famosa scena di \"The Dalek Invasion of Earth\". Alcune scene di interni che riguardavano il Dottore furono filmate ai Lime Grove Studios, utilizzando delle repliche delle attrezzature cinematografiche di allora. Lo stesso Mark Gatiss sarebbe dovuto apparire nello special nel ruolo di Jon Pertwee, interprete del terzo dottore, ma venne tagliato dal montaggio. \u00c8 visibile solo nel backstage dello speciale insieme agli altri due interpreti.\nDistribuzione.\nI primi dettagli del film furono rivelati dalla BBC il 9 agosto 2012, mentre fu mostrata un'anteprima del film presso il centro di Southbank British Film Institute, il 12 novembre 2013. La messa in onda nel Regno Unito avvenne su BBC Two il 21 novembre 2013, su BBC America negli Stati Uniti ed in Canada il 22 novembre 2013. In Nuova Zelanda venne trasmesso su UKTV il 22 novembre 2013 e su ABC1 in Australia, il 24 novembre 2013.\nIn Italia venne trasmesso su Rai4 il 25 dicembre 2014, preceduto dallo speciale natalizio \"Il tempo del Dottore\". In seguito \u00e8 stato distribuito in un doppio DVD.\nAccoglienza.\nIl film fu seguito da 2.71 milioni di spettatori nel Regno Unito. Fu generalmente ben accolto dalla critica, ricevendo un punteggio di 95% su Rotten Tomatoes ed un punteggio di 77 su 100 su Metacritic con recensioni \"generalmente favorevoli\"."}
{"id": "5470400", "revid": "1305772", "url": "https://it.wikipedia.org/wiki?curid=5470400", "title": "Phoenix Roadrunners", "text": "Phoenix Roadrunners \u00e8 il nome di differenti squadre statunitensi di hockey su ghiaccio, tutte aventi sede a Phoenix:"}
{"id": "5470401", "revid": "339392", "url": "https://it.wikipedia.org/wiki?curid=5470401", "title": "Lane Huffman", "text": ""}
{"id": "5470404", "revid": "380654", "url": "https://it.wikipedia.org/wiki?curid=5470404", "title": "Edward Leslie", "text": ""}
{"id": "5470406", "revid": "767487", "url": "https://it.wikipedia.org/wiki?curid=5470406", "title": "Joseph Jones (cestista)", "text": ""}
{"id": "5470413", "revid": "380654", "url": "https://it.wikipedia.org/wiki?curid=5470413", "title": "Keiko Nakano", "text": ""}
{"id": "5470437", "revid": "599013", "url": "https://it.wikipedia.org/wiki?curid=5470437", "title": "Matilde Copetti", "text": "Carriera.\nMatilde Copetti cresce calcisticamente nel vivaio del Tavagnacco, societ\u00e0 che la inserisce nelle proprie formazioni giovanili, prima nelle Esordienti e poi in quella che partecipa al Campionato Primavera regionale.\nLe prestazioni offerte nelle competizioni giovanili convincono la societ\u00e0 a inserirla nella rosa della formazione titolare gi\u00e0 dalla stagione 2012-2013 come terzo portiere, riserva di Chiara Marchitelli, rimanendo a disposizione del mister Marco Rossi che le preferisce Alice Bonassi nelle tre sostituzioni operate. L'accordo siglato con la nazionale Sara Penzo con il calciomercato estivo nel 2013, in arrivo dal Brescia, lascia nuovamente poco spazio a Copetti che durante la stagione successiva non riesce a essere mai impiegata in campo. Per il debutto Serie A deve aspettare la stagione 2014-2015, quando a causa del grave infortunio patito da Penzo alla prima giornata la societ\u00e0 promuove titolare Stefania Blancuzzi, appena arrivata in gialloblu per lo svincolo dal Chiasiellis, ma che lascia finalmente spazio a Copetti, la quale termina il campionato con un tabellino di 18 gol subiti in 13 presenze.\nNell'estate 2018 si \u00e8 trasferita al , societ\u00e0 ravennate retrocessa in Serie B per la stagione 2018-2019."}
{"id": "5470439", "revid": "1305772", "url": "https://it.wikipedia.org/wiki?curid=5470439", "title": "Jim Morris", "text": ""}
{"id": "5470444", "revid": "73040247", "url": "https://it.wikipedia.org/wiki?curid=5470444", "title": "Bartolomeo Berrecci", "text": ""}
{"id": "5470445", "revid": "380654", "url": "https://it.wikipedia.org/wiki?curid=5470445", "title": "Chris Pallies", "text": ""}
{"id": "5470467", "revid": "115524219", "url": "https://it.wikipedia.org/wiki?curid=5470467", "title": "Jugemu", "text": "Il Jugemu \u00e8 un racconto della tradizione popolare giapponese, nonch\u00e9 una delle storie pi\u00f9 celebri del \"Rakugo\", un genere teatrale giapponese che consiste in un monologo comico. L'ilarit\u00e0 della storiella sta nell'incredibile lunghezza del nome del protagonista, che consiste in un complesso scioglilingua. Per questo motivo viene spesso utilizzata come allenamento dagli attori del \"Rakugo\".\nTrama.\nNel racconto una coppia non riesce a trovare un nome per il figlio, e cos\u00ec il padre va ad un tempio locale chiedendo al sacerdote priore un nome di buon auspicio per il bimbo. Il sacerdote suggerisce svariati nomi, il primo dei quali \u00e8 Jugemu. Il padre non riesce a decidersi tra tutti i nomi e cos\u00ec decide di dare al bambino tutti i nomi suggeritogli. Un giorno Jugemu cade in un lago e i genitori riescono a salvarlo appena in tempo, dopo che tutti quelli che passavano impiegavano troppo tempo nel dire il suo nome.\nIl nome completo di Jugemu \u00e8:\nInterpretazione/Traduzione.\nAd oggi non esiste una traduzione accertata del nome completo, che tuttavia pu\u00f2 essere interpretato pi\u00f9 o meno in questo modo:"}
{"id": "5470484", "revid": "729019", "url": "https://it.wikipedia.org/wiki?curid=5470484", "title": "Quarta guerra sacra", "text": "La quarta guerra sacra si svolse dall'autunno del 339 a.C. all'autunno del 338 a.C.. Fu scatenata dal fatto che Eschine convinse l'anfizionia delfica ad attaccare i Locresi di Amfissa. Essi, infatti, avevano coltivato le pianure dedicate ad Apollo e ricostruito il porto distrutto durante la prima guerra sacra, cosa che veniva considerata un cattivo presagio.\nGuerra.\nLa campagna di Filippo in Grecia, si leg\u00f2 con una nuova guerra sacra, la quarta e ultima. I cittadini di Amfissa nella Locride Ozolia avevano iniziato a coltivare terra sacra ad Apollo sulla pianura Crisea a sud di Delfi; dopo qualche battibecco interno, il Consiglio anfizionico decise di dichiarare una guerra santa contro Amfissa. Un delegato della Tessaglia propose che Filippo avrebbe dovuto essere capo dello sforzo anfizionico, che perci\u00f2 diede a Filippo un pretesto per una campagna in Grecia; \u00e8 tuttavia probabile che Filippo sarebbe andato avanti comunque con la sua campagna.\nAll'inizio del 339 a.C., i Tebani avevano preso la citt\u00e0 di Nicea vicino alla Termopili, dove Filippo aveva una guarnigione nel 346 a.C. Filippo non sembra aver trattato questo come una dichiarazione di guerra, ma comunque lo ritenne un problema significativo che bloccava la strada principale verso la Grecia. Tuttavia era disponibile una seconda via in Grecia centrale. Nel 480 a.C., durante la battaglia delle Termopili, il re persiano Serse aveva inviato il suo esercito per una pista di montagna (la \"Anopea\") per aggirare il passo. Da questa pista, sul versante occidentale del monte Kallidromo, un'altra strada principale scendeva verso la Focide. Nel 480 a.C., 1\u00a0000 soldati focesi stazionavano sopra le Termopili, a guardia di questa strada, impedendo la marcia dei Persiani in Focide (anche se non riuscirono ad evitare che i Persiani usassero la \"Anopea\"). Tuttavia, nel 339 a.C., i Greci avevano dimenticato l'esistenza di questa strada o creduto che Filippo non la usasse; l'aver tralasciato di custodire questa strada permise a Filippo di arrivare in Grecia centrale senza ostacoli.\nIl trattamento relativamente indulgente usato da Filippo nei confronti dei Focesi nel 346 a.C. ora aveva dato i suoi frutti. Raggiunta Elatea, ordin\u00f2 che la citt\u00e0 venisse ripopolata e, nel corso dei mesi successivi, l'intera confederazione focese venne riportata al suo stato precedente. Ci\u00f2 forn\u00ec a Filippo una base in Grecia, e nuovi, alleati riconoscenti nei Focesi. Filippo probabilmente arriv\u00f2 in Focide nel novembre del 339 a.C., ma la fase decisiva della campagna non si verific\u00f2 fino all'agosto del 338 a.C. Durante questo periodo Filippo scaric\u00f2 sul Consiglio anfizionico la responsabilit\u00e0 di risolvere la situazione di Amfissa. Ingann\u00f2 una forza di 10\u00a0000 mercenari che erano a guardia della strada che portava dalla Focide ad Amfissa facendo in modo che abbandonassero i loro posti, e prese quindi Amfissa espellendo i suoi cittadini e restituendo la citt\u00e0 a Delfi. Probabilmente era anche impegnato in tentativi diplomatici per cercare di evitare ulteriori conflitti in Grecia, anche se in tal caso, non ebbe successo.\nIn seguito marci\u00f2 contro Tebe che era alleata di Atene. Le due citt\u00e0 combattevano contro l'esercito macedone e subirono una sconfitta alla battaglia di Cheronea di fine agosto 338. Tebe venne maltrattata da Filippo mentre Atene fu trattata con clemenza con la pace di Demade: lo scopo del trattamento impari era quello di dividere le due citt\u00e0. Infatti, Filippo pensava di aver bisogno della flotta ateniese quando ci fosse stato l'attacco della Persia. Inoltre, temeva che Atene si sarebbe rivoltata se maltrattata."}
{"id": "5470511", "revid": "1915706", "url": "https://it.wikipedia.org/wiki?curid=5470511", "title": "Tetrabromometano", "text": "Il tetrabromometano \u00e8 un alometano tetrasostituito di formula . Appare come un solido cristallino giallo-brunastro o incolore, dal debole odore caratteristico. Viene utilizzato come reagente di laboratorio nelle sintesi organiche.\nSintesi.\nIl tetrabromometano viene comunemente ottenuto facendo reagire il metano in un eccesso di bromo molecolare sotto l'azione catalitica di radiazioni ultraviolette:\nDurante il processi si ha la formazione di piccole quantit\u00e0 di tribromometano e dibromometano, che in eccesso di verranno convertite a loro volta in tetrabromometano. Qualora la quantit\u00e0 di bromo non fosse sufficiente o fosse in difetto rispetto al metano non si avrebbe la formazione di ma solo dei suoi intermedi \"mono\", \"di\" e \"tri\"sostituiti.\nReazioni.\nIl tetrabromometano \u00e8 utilizzato nella reazione di Appel, processo chimico che vede la conversione di un alcol nell'alogenuro alchilico corrispondente (nella fattispecie un bromuro alchilico) quando viene trattato con una miscela di un alogenometano tetrasostituito e trifenilfosfina."}
{"id": "5470517", "revid": "110157", "url": "https://it.wikipedia.org/wiki?curid=5470517", "title": "Nazz (album)", "text": "Nazz \u00e8 il primo album dei Nazz, pubblicato dalla SGC Records nell'ottobre del 1968."}
{"id": "5470524", "revid": "380654", "url": "https://it.wikipedia.org/wiki?curid=5470524", "title": "John Minton", "text": ""}
{"id": "5470539", "revid": "238100", "url": "https://it.wikipedia.org/wiki?curid=5470539", "title": "FIFA Street (2012)", "text": ""}
{"id": "5470543", "revid": "380654", "url": "https://it.wikipedia.org/wiki?curid=5470543", "title": "Sylvester Ritter", "text": ""}
{"id": "5470551", "revid": "1573940", "url": "https://it.wikipedia.org/wiki?curid=5470551", "title": "Drassyllus cerrus", "text": "Drassyllus cerrus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione. Probabile comunque una correlazione con l'habitat: la contea di rinvenimento \u00e8 ricca di boschi di cerri.\nCaratteristiche.\nFa parte del \"niger-group\" di questo genere e ha notevoli somiglianze con \"D. adocetus\"; se ne distingue per l'apofisi tibiale retrolaterale ristretta del maschio\nL'olotipo maschile pi\u00f9 grande rinvenuto ha lunghezza totale \u00e8 di 3,22mm; la lunghezza del cefalotorace \u00e8 di 1,52mm; e la larghezza \u00e8 di 1,17mm\nDistribuzione.\nLa specie \u00e8 stata reperita in Texas: nei pressi dell'area non incorporata di Langtry, nella contea di Val Verde\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5470564", "revid": "1718925", "url": "https://it.wikipedia.org/wiki?curid=5470564", "title": "Flora e fauna antartica", "text": "La flora e fauna dell'Antartide \u00e8 caratterizzata per lo pi\u00f9 da organismi estremofili, dovendo essa adattarsi alla siccit\u00e0, alle rigidissime temperature ed alle altre esposizioni naturali comuni nel continente antartico. Il clima antartico estremo della zona pi\u00f9 interna si contrappone alle condizioni relativamente miti esistenti sulla penisola antartica e sulle isole antartiche e sub-antartiche le quali hanno temperature pi\u00f9 calde ed acqua non ancora allo stato solido. Gran parte del mare esistente in tutto il territorio del continente \u00e8 costituito da ghiaccio marino, oltre al ghiacciaio continentale; gli oceani stessi si trovano ad essere un ambiente pi\u00f9 stabile per la vita, sia lungo le correnti verso la superficie che sul fondale marino.\nDescrizione.\nVi \u00e8 relativamente poca biodiversit\u00e0 in Antartide, rispetto alla gran parte del resto del mondo. Gli uccelli che volano nidificano sulle coste pi\u00f9 miti della penisola e degli isolotti sub-antartici; ben otto specie di pinguini (uccelli incapaci di volare) abitano l'intero continente le sue isole. Essi condividono queste aree con sette specie di pinnipedi, mentre l'oceano antartico ospita dieci specie di cetacei, molti dei quali migratori.\nVi sono molto pochi invertebrati terrestri, anche se le specie che vi abitano hanno un'alta densit\u00e0 di popolazione; nel mare vive il krill antartico il quale forma densi sciami che si diffondono durante l'estate. Esistono comunit\u00e0 di animali anche nella zona bentonica, la regione ecologica al livello pi\u00f9 basso di un qualsiasi corso d'acqua, vengono pertanto denominati benthos, compresi i crostacei e i policheti.\nOltre mille specie di funghi sono stati trovati attorno all'ecozona antartica, le maggiori limitate alle isole sub-antartiche ma la maggior parte di origini terrestri. Le piante sono altrettanto limitate per lo pi\u00f9 alle isole e al bordo occidentale della penisola; alcuni muschi e licheni tuttavia si possono trovare anche in ambiente asciutto. Una notevole variet\u00e0 di alghe possono essere rinvenute in giro per l'Antartide, soprattutto fitoplancton, che sono alla base di molte delle catene alimentari del continente bianco.\nL'attivit\u00e0 umana ha causato l'introduzione di alcune specie naturalizzate, che hanno presto preso piede nella zona, minacciando la fauna selvatica. Una storica abitudine di sovrapesca e la caccia ha lasciato molte specie con numeri assai ridotti, fino al punto d'esser considerate specie a rischio d'estinzione. L'inquinamento, la distruzione degli habitat naturali, ed il cambiamento climatico pongono in atto gravi rischi per l'ambiente. Il Trattato Antartico \u00e8 un accordo internazionale che mira a preservare l'Antartide come luogo di ricerca, venendo in tal maniera utilizzate misure per regolamentare l'attivit\u00e0 umana nell'intero territorio antartico (vedi trasporti in Antartide e basi scientifiche in Antartide).\nCondizioni ambientali.\nCirca il 98% dell'Antartide continentale \u00e8 coperta di ghiaccio fino a 4,7\u00a0km (2,9 miglia) di spessore; questi deserti di ghiaccio hanno temperature molto basse, elevata radiazione solare, e rappresentano una condizione di estrema siccit\u00e0. Qualsiasi precipitazione di solito cade come neve, e si limita ad una banda di circa 300 chilometri (186\u00a0mi) dalla costa. Alcune aree ricevono un minimo di 50 millimetri di precipitazioni all'anno. La temperatura pi\u00f9 bassa registrata sulla Terra era -89,4\u00a0\u00b0C (-128,9\u00a0\u00b0F) registrata nella stazione di Vostok sul Plateau Antartico. I microrganismi che sopravvivono in Antartide sono spesso estremofili.\nL'interno secco del continente \u00e8 climaticamente differente dall'occidentale Penisola Antartica e dalle isole subantartiche. La penisola e le isole sono molto pi\u00f9 abitabili, alcune zone della penisola possono ricevere 900 millimetri di precipitazioni all'anno, di cui la maggioranza composta da pioggia, e il nord penisola \u00e8 l'unica area sulla terraferma, dove si prevedono temperature che possono salite anche al di sopra di 0\u00a0\u00b0C in estate. Le isole subantartiche hanno una temperatura pi\u00f9 mite e pi\u00f9 acqua, e cos\u00ec sono pi\u00f9 favorevoli alla vita.\nLa temperatura della superficie del Sud Oceanico varia molto poco, che va da 1\u00a0\u00b0C a 1,8\u00a0\u00b0C (35,2\u00a0\u00b0F). Durante l'estate il ghiaccio marino si estende su 4.000.000 chilometri quadrati (1.500.000\u00a0m\u00b2) in mezzo all'oceano. La piattaforma continentale che circonda il continente \u00e8 di 60 chilometri (37 miglia) - 240\u00a0km (149 miglia) di larghezza. La profondit\u00e0 del fondo marino in questa zona varia da 50 a 800 metri, con una media di 500 metri. Dopo il ripiano costituito dalla scarpata continentale questa scende verso pianure abissali a 3.500 metri - 5.000 metri di profondit\u00e0. In tutte queste aree il 90% del fondo marino \u00e8 costituito da sedimenti morbidi, come sabbia, fango, e ghiaia.\nAnimali.\nAlmeno 235 specie marine si trovano sia in Antartide che nell'Artico, di dimensioni variabili che vanno dalle balene ed uccelli alle piccole lumache marine, i cetrioli di mare, e i vermi limicoli. I grandi animali spesso migrano tra i due, e gli animali pi\u00f9 piccoli dovrebbero essere in grado di diffondersi attraverso correnti sottomarine. Gli animali antartici sono adattati per ridurre la perdita di calore.\nI deserti freddi dell'Antartide vengono perci\u00f2 ad avere alcune delle specie faunistiche meno diverse del mondo. I vertebrati terrestri sono limitati alle isole sub-antartiche, e anche allora sono in numero limitato. L'Antartide, comprese le isole subantartiche, non ha i mammiferi completamente terrestri naturali, i rettili e gli anfibi. L'attivit\u00e0 umana ha per\u00f2 portato all'introduzione in alcune zone della specie straniere, come i ratti, topi, polli, conigli, gatti, maiali, pecore, bovini, renne, e vari tipi di pesci.\nGli invertebrati, come alcune specie di coleotteri, sono state anch'esse introdotte.\nLe comunit\u00e0 di bentonici del fondo marino sono diverse e dense, con un massimo di 155.000 animali trovati in 1 metro quadrato (10.8 sq ft). Poich\u00e9 l'ambiente del fondale marino \u00e8 molto simile in tutto l'Antartico, centinaia di specie si possono rinvenire tutto intorno la terraferma, che \u00e8 una grande unica area di distribuzione per una grande comunit\u00e0 del genere. Il gigantismo abissale \u00e8 comune fra questi animali .\nUccelli.\nLe coste rocciose dell'Antartide continentale e le sue isole offrono spazio per la nidificazione di oltre 100 milioni di uccelli ogni primavera. Questi comprendono specie di albatri, procellarie, skua (stercorari), gabbiani e sterne. Il pipit insettivoro (Anthus antartictus) \u00e8 endemico della Georgia del Sud e di alcune piccole isole circostanti; anche anatre d'acqua dolce abitano la Georgia del Sud e Kerguelen.\nI pinguini sono tutti situati nell'emisfero australe, con la maggiore concentrazione che si trova su e intorno l'Antartide. Quattro delle 18 specie di pinguini vivono e si riproducono sul continente e le sue isole vicine; mentre altre quattro specie vivono sulle isole subantartiche. Il pinguino imperatore possiede quattro strati sovrapposti di piume, atti a mantenerli al caldo: sono l'unico animale antartico che si riproduce durante l'inverno."}
{"id": "5470578", "revid": "380654", "url": "https://it.wikipedia.org/wiki?curid=5470578", "title": "Lawrence Shreve", "text": ""}
{"id": "5470582", "revid": "729019", "url": "https://it.wikipedia.org/wiki?curid=5470582", "title": "Athletic Club de Madrid 1918-1919", "text": "Questa voce raccoglie le informazioni riguardanti l'Athletic Club de Madrid, antico nome del \"Club Atl\u00e9tico de Madrid\", nelle competizioni ufficiali della stagione 1918-1919.\nStagione.\nNella stagione 1918-1919 i \"colchoneros\" arrivano quarti nel campionato Regional de Madrid collezionando appena cinque punti. Non partecipa alla Coppa del Re."}
{"id": "5470583", "revid": "380654", "url": "https://it.wikipedia.org/wiki?curid=5470583", "title": "Wild Samoans", "text": ""}
{"id": "5470588", "revid": "380654", "url": "https://it.wikipedia.org/wiki?curid=5470588", "title": "Joe Laurinaitis", "text": ""}
{"id": "5470591", "revid": "380654", "url": "https://it.wikipedia.org/wiki?curid=5470591", "title": "Michael Hegstrand", "text": ""}
{"id": "5470595", "revid": "380654", "url": "https://it.wikipedia.org/wiki?curid=5470595", "title": "Four Horsemen (wrestling)", "text": ""}
{"id": "5470644", "revid": "1573940", "url": "https://it.wikipedia.org/wiki?curid=5470644", "title": "Drassyllus chibus", "text": "Drassyllus chibus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione\nCaratteristiche.\nFa parte dell'\"insularis-group\" di questo genere e ha notevoli somiglianze con \"D. ojus\", \"D. eurus\" e \"D. talus\"; se ne differenzia per i condotti anteriori dell'epigino che si estendono oltre il margine anteriore dell'epigino stesso\nL'olotipo femminile rinvenuto ha lunghezza totale \u00e8 di 4,39mm; la lunghezza del cefalotorace \u00e8 di 1,86mm; e la larghezza \u00e8 di 1,37mm\nDistribuzione.\nLa specie \u00e8 stata reperita in Messico: in localit\u00e0 \"Barranca de Rio Batopilas\", circa 120\u00a0km a sud di Creel, nello stato di Chihuahua\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5470647", "revid": "110157", "url": "https://it.wikipedia.org/wiki?curid=5470647", "title": "Nazz Nazz", "text": "Nazz Nazz \u00e8 il secondo album dei Nazz, pubblicato dalla SGC Records nell'aprile del 1969.\nTracce.\nTutti i brani composti da Todd Rundgren\nTutti i brani composti da Todd Rundgren"}
{"id": "5470648", "revid": "729019", "url": "https://it.wikipedia.org/wiki?curid=5470648", "title": "Leslie Morshead", "text": "Biografia.\nDurante la campagna del Nordafrica della seconda guerra mondiale fu comandante della nona divisione australiana in Africa settentrionale, difendendo la piazzaforte di Tobruk contro le truppe del generale Erwin Rommel nell'aprile 1941 e riuscendo a rintuzzare gli attacchi. Sempre al comando della nona divisione, combatt\u00e9 poi in Grecia e in Siria. Nel 1942 fu nominato comandante in capo delle Forze Armate australiane nel Medioriente e mantenne la carica fino al 1944, quando divenne comandante della Seconda Armata australiana, operando in Nuova Guinea e nel Borneo, dove con il I Corpo australiano occup\u00f2 l'isola di Tarakan il 1\u00ba maggio 1945, la baia di Brunei il 10 giugno e il centro petrolifero di Balikpapan in luglio."}
{"id": "5470663", "revid": "436907", "url": "https://it.wikipedia.org/wiki?curid=5470663", "title": "Io ti aspetto", "text": "Io ti aspetto \u00e8 un singolo del cantante italiano Marco Mengoni, pubblicato il 29 maggio 2015 come terzo estratto dal terzo album in studio \"Parole in circolo\".\nIl 31 luglio dello stesso anno \u00e8 stato pubblicato per il download digitale un pacchetto costituito da sei remix del brano e dalle rispettive versioni radiofoniche.\nDescrizione.\n\"Io ti aspetto\", quarta traccia di \"Parole in circolo\", \u00e8 stato scritto dallo stesso Mengoni insieme a Ermal Meta e Dardust. Esso \u00e8 caratterizzato da un ritmo ballabile e melodico, dove si fondono generi e stili differenti, dalla dance pop ed elettropop al soul fino alla musica house e all'elettronica, con una cura particolare per i fiati curati dallo stesso Mengoni assieme a Marco Tamburini.\nVideo musicale.\nIl video \u00e8 stato diretto da Luca Finotti e vede Mengoni eseguire il brano contornato da numerosi ragazzi e ragazze in un clima estivo e festoso."}
{"id": "5470678", "revid": "1100311", "url": "https://it.wikipedia.org/wiki?curid=5470678", "title": "Juan Carlos Blengio", "text": "Caratteristiche tecniche.\n\u00c8 stato un difensore centrale che poteva giocare anche a sinistra."}
{"id": "5470691", "revid": "830939", "url": "https://it.wikipedia.org/wiki?curid=5470691", "title": "Giovanni Dossopatre", "text": "Biografia.\n\u00c8 stato a lungo confuso con un altro professore di retorica chiamato \"Giovanni di Sicilia\" (\"Johannes Siceliota\"), pensando che fosse la stessa persona sotto due nomi diversi, tanto pi\u00f9 che uno di loro era pi\u00f9 vicino a Nilo Dossopatre (monaco e archimandrita attivo in Sicilia nel XII secolo). In realt\u00e0 si tratta di due autori differenti: Giovanni di Sicilia, che fece carriera a Costantinopoli nella prima met\u00e0 dell'XI secolo di cui abbiamo commenti sui tre trattati di Ermogene di Tarso e Giovanni Dossopatre, che qualche decennio pi\u00f9 tardi comment\u00f2 gli stessi trattati, ma anche quelli di Aftonio, basandosi sul suo predecessore Giovanni di Sicilia; il lavoro del secondo \u00e8 pi\u00f9 abbondante e originale, \u00e8 un teorico. Per quanto riguarda l'origine siciliana di Giovanni Dossopatre, non \u00e8 affatto certa, dal momento che il nome era attestato anche in Grecia. Nei suoi testi conservati, si lamenta della sua povert\u00e0 e dell'indifferenza del pubblico e dei potenti, non avendo per questo motivo, la possibilit\u00e0 di sviluppare la sua opera letteraria.\nPerci\u00f2, rimangono delle sue opere una introduzione e una serie di saggi su \"Progymnasmata\" di Aftonio; un libro dal titolo \"Prolegomeni alla retorica\", l'origine di questa disciplina; infine, gli ampi commenti sui tre trattati di Ermogene di Tarso (\"Sulla costituzione delle cause giudiziarie\", \"Sulle forme stilistiche\" e \"Sull'invenzione\"). Egli cita per nome molti commentatori pi\u00f9 antichi. In particolare, le dissertazioni sul trattato di Aftonio \"Sulla costituzione delle cause giudiziarie\" contengono estratti della \"Techn\u00e8\" di Alessandro figlio di Numenio che hanno contribuito a migliorare la sintesi che possediamo di questo testo. Le opere di Giovanni Dossopatre sono state poi ampiamente utilizzate nelle scuole di retorica bizantine, e sono state parecchio copiate.\nNel trattato di commenti \"Sulle forme stilistiche\", Dossopatre cita i titoli delle cinque declamazioni scolastiche che aveva composto, tra cui \"Confutazione del mito di Prometeo\" e \"Discorso contro i Saraceni\". Sembra per\u00f2, che questi testi siano andati persi."}
{"id": "5470693", "revid": "198277", "url": "https://it.wikipedia.org/wiki?curid=5470693", "title": "Colonna sonora de L'ispettore Coliandro", "text": "La colonna sonora della serie televisiva L'ispettore Coliandro, affidata al duo di musicisti Pivio e Aldo De Scalzi con la collaborazione di G-Max e Vittorio De Scalzi, consta di due album, realizzati rispettivamente nel 2005 e nel 2011. Il genere scelto spazia dal funky degli anni settanta all'elettronica, dal jazz al rap."}
{"id": "5470696", "revid": "1543377", "url": "https://it.wikipedia.org/wiki?curid=5470696", "title": "Nazionale di calcio femminile della Costa Rica", "text": "La nazionale di calcio femminile della Costa Rica \u00e8 la rappresentativa calcistica femminile internazionale della Costa Rica, gestita dalla Federazione calcistica della Costa Rica (\"Federaci\u00f3n Costarricense de F\u00fatbol\" - FEDEFUTBOL).\nIn base alla classifica emessa dalla F\u00e9d\u00e9ration Internationale de Football Association (FIFA) il 24 giugno 2016, la nazionale femminile occupa il 29\u00ba posto del FIFA/Coca-Cola Women's World Ranking, guadagnandone uno rispetto alla classifica redatta il 25 marzo 2016.\nCome membro della Confederation of North, Central America and Caribbean Association Football (CONCACAF) partecipa a vari tornei di calcio internazionali, tra i quali il Campionato mondiale FIFA, la CONCACAF Women's Gold Cup, i Giochi olimpici estivi, i Giochi panamericani e i tornei a invito.\nRosa.\nRosa della formazione iscritta ai mondiali di Canada 2015.\nAllenatore: Amelia Valverde"}
{"id": "5470709", "revid": "15756", "url": "https://it.wikipedia.org/wiki?curid=5470709", "title": "Stupid Love (Jason Derulo)", "text": "Stupid Love \u00e8 un brano musicale del cantante statunitense Jason Derulo, pubblicato internazionalmente come quinto singolo estratto dal suo terzo album in studio \"Tattoos\" del 2013.\nComposizione.\n\"Stupid Love\" \u00e8 un brano di natura rhythm and blues che infonde al suo interno ritmi di chitarra, con una durata di esecuzione di tre minuti e 35 secondi: \u00e8 stato scritto dallo stesso Jason Derulo con la partecipazione di RedOne, Rush e Giordania Sapp, e per la buona sonorit\u00e0 delle melodie della canzone e dei suoni di concerti \u00e8 stato acclamato dalla critica per la sua somiglianza a varie canzoni di Justin Timberlake e Enrique Iglesias.\nLe sessioni di registrazione si sono svolte nei Calice Recording Studios di Hollywood, a Los Angeles e rimaterializzato successivamente a New York.\nVideo musicale.\nIl video di \"Stupid Love\" \u00e8 stato diretto da Gil Green e girato nella citt\u00e0 natale del cantante, a Miami, in Florida: il video \u00e8 stato proiettato in anteprima mondiale dallo stesso Jason sul suo canale YouTube il 4 febbraio 2014. La clip mostra il cantante e sua moglie che si trasferiscono in una nuova casa, e dopo averla dipinta e sistemata a dovere la coppia si ritrova accoccolata in una vasca idromassaggio: si capisce poi che la figura di Derulo \u00e8 nient'altro che la sua anima, poich\u00e9 egli \u00e8 rimasto ucciso durante una rapina andata male da un gruppo di ladri nel tentativo di entrare nella sua casa, mentre cercava di proteggere sua moglie; il video lo fa intendere inquadrando la zona dove si trova il cuore del cantante, perforata da due proiettili.\nEsibizioni dal vivo.\nDerulo ha eseguito la canzone durante tutta la durata del suo Tatoos World Tour, nel 2014."}
{"id": "5470713", "revid": "1442080", "url": "https://it.wikipedia.org/wiki?curid=5470713", "title": "Joaqu\u00edn Arzura", "text": "Caratteristiche tecniche.\n\u00c8 un difensore centrale che pu\u00f2 giocare anche da mediano.\nCarriera.\nClub.\nHa giocato nella prima divisione argentina, in quella spagnola ed in quelle uruguaiana.\nNazionale.\nViene convocato per le Olimpiadi 2016 in Brasile in sostituzione di Joaqu\u00edn Correa."}
{"id": "5470729", "revid": "1573940", "url": "https://it.wikipedia.org/wiki?curid=5470729", "title": "Abbazia di Rueda", "text": "L'abbazia di Rueda o abbazia di Rueda dell'Ebro (spagnolo: \"Real Monasterio de Nuestra Se\u00f1ora de Rueda\", o \"Reale Monastero di Nostra Signora della Ruota\") \u00e8 un ex monastero cistercense a S\u00e1stago nella comarca della Ribera Baja del Ebro, provincia di Saragozza, Aragona (Spagna), 74 chilometri a sud-est di Saragozza sulla riva sinistra dell'Ebro. Gli edifici sono stati conservati dallo Stato e sono destinati a essere utilizzati per un albergo e un centro conferenze.\nStoria.\nStoria iniziale.\nIl primo monastero cistercense fu fondato a C\u00eeteaux (in latino: \"Cistercium\", da cui l'aggettivo \"cistercense\"), Francia, nell'anno 1089. Da allora furono generate quattro abbazie figlie, inclusa nell'anno 1115 una a Morimond, Francia. Monaci dell'abbazia di Morimond fondarono l'abbazia di Gimont in Francia nel 1152. I monaci di Gimont ricevettero una concessione terriera a Burjazud (Villanueva de G\u00e1llego, a nord di Saragozza), Spagna nel 1162, ma il monastero non fu costruito l\u00e0. Questa terra fu aumentata da una concessione del re Alfonso II d'Aragona nel 1182 per includere il ripido castello e villaggio di Escatr\u00f3n in riva al fiume,~50\u00a0km a sud-est a valle di Saragozza. Dopo altri due decenni il Real Monasterio de Nuestra Se\u00f1ora de Rueda fu fondato sulle rive del fiume Ebro, accanto a un'isola fluviale e a una laguna salata (~12\u00a0km nord).\nI lavori principali erano incominciati verso la fine del primo quarto del XIII secolo, e la prima chiesa fu consacrata prima dell'anno 1238. Nel XIII secolo fu costruito un \"lavatorium\". I chiostri furono progettati usando una costruzione in pietra con volte a botte. Verso l'inizio della prima parte del XV secolo il vecchio Palazzo dell'Abate, gli edifici di supporto alla fattoria e l'area dei laici erano completi. Dalla prima fondazione i monaci condussero importanti lavori idraulici, compresa una diga sull'Ebro e la creazione di una massiccia ruota idraulica o \"rueda\" che dide poi nome al monastero. La ruota idraulica deviava una parte del flusso del fiume a un acquedotto gotico per la distribuzione in varie parti del monastero; inoltre, molti dei canali dell'acqua e degli usi delle tubature sono oggi facilmente visibili. Questa serie di innovazioni idrauliche fu un primo esempio di tubature interne e di smaltimento dei rifiuti come autentico sistema di riscaldamento centralizzato.\nNella frontiera musulmana disabitata, i monaci svilupparono molte utili realizzazioni, come la mulattiera per il sale, l'attrezzatura per l'estrazione del sale , un molo fluviale, un trasporto fluviale di chiatte per i muli, un frantoio, un mulino, una fossa di pietra per l'irrigazione con una ruota idraulica, una vigna, una cantina per i vini e un frutteto circondati da un muro con le garitte.\nEra moderna.\nUlteriori miglioramenti e ricostruzioni pi\u00f9 elaborate ebbero luogo nel XVI e XVII secolo, specialmente intorno alla piazza principale. Degna di nota \u00e8 l'arcata rinascimentale in stile herreriano che collega il complesso di edifici medievali con il Palazzo dell'Abate. Da allora fu costruita dietro l'arcata una serie di ulteriori stanze e camere da letto per i novizi.\nL'Entrata Reale, una struttura del corpo di guardia che risale al XVII e XVIII secolo, serve come ingresso moderno per l'intero complesso.\nDal XIX secolo al presente.\nIn seguito alle confische ecclesiastiche di Mendiz\u00e1bal del 1837 e 1838, le terre e gli edifici appartenenti al monastero furono venduti e il sito usato per attivit\u00e0 agricole, dando luogo a notevoli distruzioni. Nel 1990 la propriet\u00e0 cadde sotto il controllo statale attraverso l'acquisizione da parte della Deputazione Generale d'Aragona. Di conseguenza vi furono enormi spese, notevoli lavori di conservazione e restauro. Attualmente vi \u00e8 in albergo a tre stelle e sale per conferenze. Nessuna delle porzioni medievali \u00e8 stata alterata. Altri restauri sono nei piani futuri."}
{"id": "5470735", "revid": "1305772", "url": "https://it.wikipedia.org/wiki?curid=5470735", "title": "Akira Takao", "text": "Nell'esercizio del suo hobby si occupa di ricerca di nove e nonostante osservi dall'interno della citt\u00e0 di Kitaky\u016bsh\u016b ha riportato vari successi . \nTakao fa parte dell'associazione VSOLJ che identifica le sue osservazioni col codice Toa .\nScoperte.\nOltre a cinque nove ha scoperto numerose stelle variabili: le stelle variabili da lui scoperte sono state denominate con la sigla \"Toa\" seguita dalla lettera V (Variabile) e da un numero progressivo di scoperta, per esempio ToaV8 o \nToaV14 .\nRiconoscimenti.\nGli \u00e8 stato dedicato un asteroide, 37729 Akiratakao ."}
{"id": "5470741", "revid": "339392", "url": "https://it.wikipedia.org/wiki?curid=5470741", "title": "Procuratori Nazionali Antimafia", "text": ""}
{"id": "5470745", "revid": "339392", "url": "https://it.wikipedia.org/wiki?curid=5470745", "title": "Cronologia dei Procuratori Nazionali Antimafia", "text": ""}
{"id": "5470752", "revid": "287204", "url": "https://it.wikipedia.org/wiki?curid=5470752", "title": "Carlo Bornate", "text": "Biografia.\nNacque a Gattinara, in provincia di Vercelli nel 1871. Fu professore di lettere a La Spezia ed a Genova.\nMor\u00ec a Genova nel 1959 ed \u00e8 sepolto presso il cimitero di Gattinara.\nNella sua vita di liberale crociano, come quasi tutti i dipendenti statali negli anni 1927/1932, per evitare trasferimenti nel meridione o altre punizioni, si decise a mettere la cimice all\u2019 occhiello della giacca e a scrivere qualche frase di esaltazione patriottica ed elogiativa del Duce.\nOpere.\nOltre a molte altre pubblicazioni vanno ricordate:"}
{"id": "5470761", "revid": "1983214", "url": "https://it.wikipedia.org/wiki?curid=5470761", "title": "Codice di autoregolamentazione delle candidature", "text": "Il codice di autoregolamentazione delle candidature \u00e8 un codice approvato dalla Commissione Antimafia che definisce, per i partiti e le liste che lo adottano, i criteri di candidabilit\u00e0 in relazione allo situazione giuridica dei soggetti considerati.\n\u00c8 notevolmente pi\u00f9' restrittivo delle leggi esistenti in quanto amplia l'incandidabilit\u00e0 ai soggetti che siano sottoposti a giudizio o condannati anche solo in primo grado o a misure di prevenzione personali o patrimoniali. Sono presi in considerazione i reati di criminalit\u00e0 organizzata, contro la pubblica amministrazione, di estorsione ed usura, di traffico di sostanze stupefacenti, di traffico illecito di rifiuti e altre gravi condotte. Inoltre impegna gli aderenti a non ricandidare, almeno per una legislatura, i componenti di giunte comunali e provinciali sciolte per infiltrazione mafiosa.\nIl codice si applica a tutti i tipi di elezioni, europee, nazionali, regionali, comunali e circoscrizionali e alle nomine per gli enti pubblici di competenza dei presidenti di regione o province e dei sindaci.\nNon ha un valore legislativo rispetto alla incandidabilit\u00e0 ed ineleggibilit\u00e0 dei soggetti che non rispondano ai criteri previsti n\u00e9 prevede sanzioni per quei partiti o liste che non lo rispettano ma ha solo una valenza etica e morale.\nLa commissione antimafia ha il compito di verifica dell'applicazione di tale codice nell'ambito dei suoi compiti di indagine sul rapporto tra mafia e politica.\nIl primo rapporto di verifica sulla composizione delle liste \u00e8 stato fatto in vista delle elezioni regionali del 2015 in cui furono individuati 16 soggetti incandidabili, in base ai criteri previsti dal codice, sui 400 che si erano presentati a quelle elezioni. I 16 \"impresentabili\" erano concentrati in due delle 7 regioni chiamate al voto, Puglia e Campania, e tra questi spiccava il nome del candidato alla presidenza della regione Campania per il Partito Democratico Vincenzo De Luca."}
{"id": "5470769", "revid": "436907", "url": "https://it.wikipedia.org/wiki?curid=5470769", "title": "Siamo adesso", "text": "Siamo adesso \u00e8 un singolo della cantante italiana Chiara, il secondo estratto dalla riedizione del secondo album in studio \"Un giorno di sole\" e pubblicato il 24 aprile 2015.\nDescrizione.\nSi tratta del primo brano alla quale Chiara ha contribuito alla parte compositiva, realizzata insieme a Emilano Cecere e a Fabio Campedelli. Il testo \u00e8 stato invece composto da Pacifico.\nVideo musicale.\nIl videoclip, diretto da Mauro Russo, \u00e8 stato pubblicato da Vevo sul canale YouTube della cantante il 1\u00ba maggio 2015."}
{"id": "5470775", "revid": "123175636", "url": "https://it.wikipedia.org/wiki?curid=5470775", "title": "Boujniba", "text": "Boujniba () \u00e8 una citt\u00e0 del Marocco, nella provincia di Khouribga, nella regione di B\u00e9ni Mellal-Kh\u00e9nifra. \u00c8 nota per il suo antico deposito di fosfato."}
{"id": "5470777", "revid": "1687355", "url": "https://it.wikipedia.org/wiki?curid=5470777", "title": "Kateryna Kozlova", "text": "Carriera.\nNata da Igore e Ljudmyla, ha una sorella, Nadija. Ha per coach Aliva Moiseeva. Si trova maggiormente a suo agio sul cemento.\nVincitrice di cinque titoli nel singolare e tredici titoli nel doppio nel circuito ITF, Il 6 aprile 2015 ha raggiunto la sua migliore posizione nel singolare WTA piazzandosi 100\u00ba. Il 22 ottobre 2012 ha raggiunto il miglior piazzamento mondiale nel doppio alla posizione n\u00b0 139.\nIl 27 maggio 2015, la Federazione Internazionale del Tennis ha annunciato che Kateryna Kozlova ha commesso una violazione contro le regole antidoping. \u00c8 stata trovata positiva ad una sostanza dopante dopo aver assunto uno stimolante, la dimetilbutilamina. La sospensione \u00e8 stata poi ridotta a sei mesi: dal 15 febbraio 2015 al 15 agosto 2015."}
{"id": "5470780", "revid": "830939", "url": "https://it.wikipedia.org/wiki?curid=5470780", "title": "Assedio di Cirra", "text": ""}
{"id": "5470785", "revid": "1855146", "url": "https://it.wikipedia.org/wiki?curid=5470785", "title": "Linea di successione dei sovrani di Sicilia", "text": "Introduzione di sintesi.\nIl primo regnante siciliano fu Ruggero I quando, nel 1070 si completa la conquista normanna della Sicilia. A Ruggero, fratello di Roberto il Guiscardo, viene riconosciuto il titolo di Conte di Sicilia. Nel 1130 Ruggero II un\u00ec la contea di Sicilia al ducato di Puglia e Calabria, creando il Regno di Sicilia.\nL'ultimo re di Sicilia fu Ferdinando III dal 1756 al 1816. Dopo la caduta di Napoleone, nel 1815, si ebbe il periodo detto della \"Restaurazione\" durante il quale molte famiglie detronizzate dagli effetti della rivoluzione francese e delle guerre napoleoniche tornarono sul trono. Tra queste anche ai Borbone delle Due Sicilie fu concesso di tornare a regnare anche sul Regno di Napoli. L'anno seguente il Regno di Sicilia venne unito al Regno di Napoli creando il neonato Regno delle Due Sicilie con Napoli unica capitale. Per sancire l'unione dei due regni il re Ferdinando III (e IV di Napoli) decise di farsi chiamare Ferdinando I delle Due Sicilie. Anche il nome della casata reale venne emendato per riflettere il cambiamento avvenuto."}
{"id": "5470792", "revid": "1342360", "url": "https://it.wikipedia.org/wiki?curid=5470792", "title": "Athletic Club de Madrid 1917-1918", "text": "Questa voce raccoglie le informazioni riguardanti l'Athletic Club de Madrid, antico nome del \"Club Atl\u00e9tico de Madrid\", nelle competizioni ufficiali della stagione 1917-1918.\nStagione.\nNella stagione 1917-1918 i \"colchoneros\" arrivarono secondi nel campionato Regional de Madrid a due punti dal . Non partecip\u00f2 alla Coppa del Re."}
{"id": "5470796", "revid": "599013", "url": "https://it.wikipedia.org/wiki?curid=5470796", "title": "Shirley Cruz", "text": ""}
{"id": "5470802", "revid": "1745361", "url": "https://it.wikipedia.org/wiki?curid=5470802", "title": "Antonello", "text": "Origine e diffusione.\nSi tratta di una forma vezzeggiativa (o diminutiva) del nome Antonio, ormai attribuita come nome a s\u00e9 stante. Il nome \u00e8 particolarmente diffuso in Sardegna, ma gode di una modesta diffusione anche nel resto d'Italia.\nOnomastico.\nNessun santo porta il nome Antonello; l'onomastico generalmente ricorre lo stesso giorno di Antonio."}
{"id": "5470814", "revid": "228587", "url": "https://it.wikipedia.org/wiki?curid=5470814", "title": "Coppa della Germania Est 1971-1972", "text": "Primo turno.\n11-15 agosto 1971\nTurno eliminatorio.\n2 ottobre 1971\nSecondo turno.\n20 e 21 novembre 1971 \nOttavi di finale.\n5 e 6 febbraio 1972\nQuarti di finale.\n12 aprile 1972\nSemifinali.\n29 aprile 1972"}
{"id": "5470826", "revid": "105554806", "url": "https://it.wikipedia.org/wiki?curid=5470826", "title": "G. Callen", "text": "G. Callen (Grisha Alexandrovich Nikolaev Callen) \u00e8 un personaggio della serie televisiva \"\", interpretato da Chris O'Donnell.\nDescrizione.\nG. Callen \u00e8 un Agente Speciale dell'Ufficio NCIS Progetti Speciali, squadra di stanza a Los Angeles. \u00c8 stato introdotto in un episodio backdoor \"Leggenda (prima parte)\" della serie madre NCIS. Ha avuto il primo incontro con Hetty quando fugg\u00ec da una casa famiglia. Hetty gli imped\u00ec di essere arrestato come rivelato nella sesta stagione nella puntata \"Rage\".\nMentre i suoi amici lo chiamano per nome con la lettera \"G\", Hetty si rifiuta di farlo, dicendo: \"Non \u00e8 un nome, si tratta di una lettera.\" Lei si rivolge a lui come \"Mr. Callen\". Callen \u00e8 specializzato nel lavoro sotto copertura.\nOltre all'inglese, Callen sa parlare in altre sei lingue: spagnolo, polacco, russo, tedesco (con un accento inglese), italiano (con un accento del Nord), e francese. Callen sostiene anche di parlare ceco e rumeno. Inoltre, il suo russo \u00e8 senza dubbio abbastanza buono per essere preso per un sovietico.\nIl falso certificato di morte mostrato da Hetty a Alexa Comescu nel finale della seconda stagione afferma che Callen \u00e8 nato l'11 marzo 1970.\nCallen ha avuto un passato travagliato. Nell'episodio \"\", viene rivelato che Callen ha vissuto in 37 case famiglia a partire dall'et\u00e0 di cinque anni. A volte si spostava dopo pochi giorni e il periodo pi\u00f9 lungo in cui ha soggiornato in un posto \u00e8 stato per tre mesi a quattordici anni, quando viveva con la famiglia di una ragazza russa di nome Alina Rostoff (che ha chiamato \"sorella minore\"). Si \u00e8 rivelato attraverso alcuni flashback nel finale della seconda stagione che Callen trascorse almeno una parte della sua infanzia sulla costa romena del Mar Nero. Si \u00e8 rivelato in \"Identit\u00e0\", che \u00e8 chiamato \"G\", non perch\u00e9 non gli piace il suo nome, ma perch\u00e9 in realt\u00e0 non sa cosa rappresenta, in quanto il sistema non lo ha mai detto.\n\u00c8 stato poi rivelato che da adulto, la sua sorella adottiva Rostoff fu segretamente inviata a controllare Callen per impedirgli di essere ucciso da mafiosi russi. Callen sa parlare russo a causa della sua precedente relazione con la famiglia Rostoff. Per tutta la prima stagione, si \u00e8 visto che Callen \u00e8 senza casa, che soggiornava temporaneamente con i suoi vari colleghi e talvolta al centro di comando.\nNella premi\u00e9re della seconda stagione \", Hetty prende accordi con Callen per l'acquisto di una casa, la stessa in cui viveva con Alina Rostoff da bambino.\nPrima di entrare all'NCIS, Callen era un ufficiale della CIA. Durante questo periodo ha collaborato con Tracy Rosetti, che avrebbe poi sposato mentre era sotto copertura con il cognome Keller. A seguito di una missione si \u00e8 capito che i due hanno divorziato. Tracy ha ricevuto l'affidamento del loro cane.\nNel finale della prima stagione, \", Callen rintraccia una donna di nome Amy Taylor (nata Callen) che afferma inizialmente di essere la sorella maggiore, ma poi ammette che il suo vero nome \u00e8 in realt\u00e0 Hannah Lawson e che lei era amica della vera Amy Callen quando vivevano in un orfanotrofio insieme. La vera Amy era morta all'et\u00e0 di 11 anni, quando le due amiche di nascosto, di notte sono andate a giocare vicino al fiume e Amy dopo essere scivolata \u00e8 stata spazzata via dalla corrente. Quando Hannah torn\u00f2, si mise a dormire nel suo letto e le autorit\u00e0 non si sono mai rese conto di quello che era successo. \nQuando il corpo di Amy fu ritrovato un mese dopo, fu sepolta sotto il nome di Hannah. Callen va poi a visitare la tomba di sua sorella e trova dei fiori e un recente biglietto con scritto: \"Per la mia dolce figlia, sempre nel mio cuore\". Poi, durante l'episodio, Nate Getz scopre che un elenco di tutte le case e orfanotrofi adottivi di Callen era stato scritto da una sola persona, anche se per un certo numero di anni e con diverse penne e matite, che stava ad indicare che qualcuno aveva tenuto d'occhio Callen in quel periodo. La stessa lista ha dimostrato i vari orfanotrofi e case famiglia dove la vera Amy visse fino alla sua morte, indicando che questa persona era a conoscenza anche del passaggio tra Hannah e Amy. In \", Callen scopre che l'elenco \u00e8 stato scritto da Hetty.\nLa seconda stagione ruota principalmente intorno a Callen, che \u00e8 stato inseguito da qualcuno che non conosce. Vede qualcuno vicino alla tomba della sorella e nel corso della stagione si imbatte in persone che sembrano sapere pi\u00f9 di lui del sul suo passato. Quando Hetty si dimette e se ne va a Praga, Callen scopre dal direttore Vance che Hetty ha iniziato la propria indagine, Operazione Comescu, che \u00e8 incentrata tutta su Callen. Callen e la squadra poi si dimettono quando Vance si rifiuta di farli volare a Praga per salvare Hetty.\nArrivati a Praga, la squadra scopre che Hetty \u00e8 stata presa dalla famiglia Comescu e che loro hanno avuto una faida pluridecennale con la famiglia Callen, di cui G. \u00e8 l'ultimo. La squadra arriva fino a una casa sulla spiaggia e Callen inizia ad avere dei flashback sul suo passato e si rende conto che era gi\u00e0 stato su quella spiaggia. All'interno della casa, Hetty convince Alexa Comescu, la matriarca della famiglia, che Callen \u00e8 morto tre settimane prima, mostrandole una clip del tentato omicidio e un certificato di morte.\nNella premi\u00e9re della terza stagione, \", si scopre che il nonno di Callen era un agente OSS di stanza in Romania. Nella terza stagione, episodio \"All'ultimo minuto\", Hetty rivela a Callen che suo nonno, George Callen, si paracadut\u00f2 in Romania durante la guerra e alla fine ha preso parte alla caccia dei colpevoli di crimini di guerra. Successivamente ha trovato e ucciso diversi membri della famiglia Comescu. Nel 1947 incontr\u00f2 e spos\u00f2 una donna (la nonna di Callen, nome sconosciuto). George Callen \u00e8 stato assassinato dalla famiglia Comescu. Il resto della famiglia di Callen (sua nonna e sua figlia, la madre di Callen, Clara) fuggirono in America fino a che la madre di G. \u00e8 stata reclutata dalla CIA. Torn\u00f2 in Romania sotto copertura e per un anno non ci furono problemi ma poi un anno dopo scomparve per sei anni. Poi improvvisamente Clara riapparve molto spaventata e con due figli, voleva assolutamente lasciare la Romania e riusc\u00ec a contattare Hetty attraverso un canale prestabilito, la quale le diede appuntamento su una spiaggia ma, prima che Hetty potesse arrivare, Clara venne uccisa dai Comescu proprio davanti agli occhi di G. Infine Hetty rivela a Callen che non sa come lui e la sorella siano arrivati negli Stati Uniti poich\u00e9 lei seppe di loro solo un anno dopo. Gli disse inoltre che torn\u00f2 indietro proprio perch\u00e9 non era riuscita a proteggere sua madre.\nNella terza stagione, episodio 14 \" \u00e8 affermato che Sam e Callen sono partner da pi\u00f9 di cinque anni.\nNel finale della terza stagione, \", l'agente Mike Renko e il capo delle operazioni Lauren Hunter vengono assassinati per mano de \"Il Camaleonte.\" Callen risponde sparando al \"Camaleonte\" durante uno scambio di prigionieri e per questo viene arrestato dalla polizia locale. L'episodio finisce con Callen arrestato dal LAPD e Hetty si dimette; ma in seguito una serie di flashback nel primo episodio della quarta stagione, \",\" rivela che la morte del Camaleonte fu inscenata. Alla fine Callen viene rilasciato e torna ancora una volta a condurre la squadra.\nNell'episodio \"\" della quinta stagione, un uomo chiamato Michael Reinhardt appare dicendo di chiamarsi Nikita Alexsandr Reznikov, il padre di Callen. Lui viene rapito ed ucciso da uno dei membri sopravvissuti della famiglia Comescu, Vasile. Alla fine dell'episodio, Hetty ed Arkady Kolcheck spiegano a Callen che Reznikov era un maggiore del KGB che fu arrestato e spedito in un gulag sovietico nel 1974, periodo in cui Callen e sua sorella sono venuti in America. Reinhardt (il cui vero nome era Hans Schreiber) era un tedesco della Germania dell'Est che doveva un favore a Reznikov, e lo rimbors\u00f2 monitorando Callen e sua sorella. Comescu lo confuse per Reznikov e lo uccise. Nella casa di Reinhardt, Deeks scopr\u00ec un 8 mm, un film di Callen ed Amy che giocano con Reznikov, che Hetty diede poi a Callen.\nIn ', Sam, Michelle e Hetty organizzano un appuntamento al buio per Callen con Joelle Taylor, un'amica della famiglia Hanna e insegnante di loro figlia. Entrambi, Callen e Joelle, erano consapevoli dell'appuntamento al buio che alla fine si scopre finito bene perch\u00e9 in tutta la quinta stagione Joelle \u00e8 nominata come l'\"amica\" di Callen. Nell'undicesimo episodio della sesta stagione ', un ladro armato minaccia Joelle dopo aver rubato un malware della Difesa. Il ladro aveva messo il malware addosso a Joelle, mettendola quindi in pericolo. Callen cerca di recuperarlo ma arrivano degli uomini armati e per proteggere Joelle salta la sua copertura e lei capisce che non \u00e8 la persona che le aveva detto. Callen cos\u00ec le dice di essere un agente dell'NCIS. Joelle ferita da tutte le bugie dette da Callen, in un primo momento tronca la relazione ma poi decide di voler continuare la storia a patto che Callen le racconti tutta la sua storia. La storia di Callen e Joelle \u00e8 confermata da Sam e Callen stesso e pi\u00f9 tardi Callen rivela alla squadra che non gli dispiacerebbe creare una famiglia con lei.\nAbilit\u00e0.\nGrazie al tempo trascorso nella CIA Callen \u00e8 esperto di spionaggio, armi da fuoco e combattimento corpo a corpo. \u00c8 abbastanza abile da affrontare e sconfiggere marinai, marines e soldati con facilit\u00e0. Non sembra tuttavia essere ancora al livello del suo amico Sam Hanna sebbene i due siano soliti disputare incontri amichevoli che il pi\u00f9 delle volte finiscono alla pari. \u00c8 un leader naturale ed ha un carisma notevole. In un episodio ha dato dimostrazione di conoscere il Parkour mentre inseguiva un sospettato."}
{"id": "5470831", "revid": "254059", "url": "https://it.wikipedia.org/wiki?curid=5470831", "title": "Palazzo Cavriani", "text": "Palazzo Cavriani \u00e8 un palazzo sito in via Trento a Mantova.\nStoria.\nL'imponente palazzo fu di propriet\u00e0 del ramo cadetto dei Nobili Gonzaga. Dal Seicento fu la dimora della omonima famiglia e venne ricostruito nel 1756 dall'architetto Alfonso Torreggiani per volere del Marchese Antonio Cavriani.\nIl marchese Luigi Cavriani, prefetto della congregazione municipale di Mantova, acquist\u00f2 l'antico edificio, di fronte al suo Palazzo, di propriet\u00e0 della famiglia mantovana degli Spolverini, per farlo demolire, poich\u00e9 la facciata era troppo sporgente e la strada doveva essere ampliata e resa pi\u00f9 percorribile, ma soprattutto il suo Palazzo avrebbe goduto di una migliore luce ed aria sul davanti. La contrada venne poi ulteriormente allargata, da parte del Comune, con l'abbattimento di un'altra casa, che \u201cformava impedimento al comodo passaggio delle carreggiature\". Sull'area in cui si trovava la demolita dimora degli Spolverini, nel 1826, si cre\u00f2 l'attuale Giardino, ricco di alberi e di vegetazione.\nNel 1835 il marchese Luigi Cavriani fece erigere nel centro del parco una statua marmorea di Virgilio, opera del milanese Stefano Gerola, dopo che, nel 1821, era stata smantellata quella realizzato dai francesi (1801) in piazza Virgiliana. Opere dello stesso artista sono anche i busti posti sui pilastri della bella cancellata in ferro che si apre sulla strada e guarda verso il Palazzo.\nL'ultimo membro della nobile famiglia Cavriani era la marchesa Aliana Cavriani, che lo abit\u00f2 sino al 2004; in seguito il palazzo, abbandonato dalla famiglia, venne messo all'asta nel 2015 e aggiudicato nel novembre 2017.\nDescrizione.\nL'esterno presenta una serie di finestre con robuste inferriate, mentre quelle del piano superiore hanno coperture triangolari e a semiluna.\nL'interno si apre con un ampio salone ricco di stucchi e affreschi di pittori mantovani tra i quali Giuseppe Bazzani e Francesco Maria Raineri.\nDi fronte al palazzo \u00e8 situato il giardino, realizzato nel 1835 dal marchese Luigi Cavriani e abbellito al suo interno da busti e statue marmoree, tra le quali spicca quella a Virgilio. I tredici busti di uomini illustri del rinascimento mantovano sono: Ippolito Capilupi, Baldassarre Castiglioni, Filippo Cavriani, Marcello Donati, Teofilo Folengo, cardinale Ercole Gonzaga, marchese Francesco II Gonzaga, duca Vespasiano Gonzaga, Pietro Pomponazzo, Antonio Possevino, Battista Spagnoli, Jacopo Strada e Sordello Visconti."}
{"id": "5470846", "revid": "110157", "url": "https://it.wikipedia.org/wiki?curid=5470846", "title": "Bietschtalbr\u00fccke", "text": "La Bietschtalbr\u00fccke (letteralmente: \"ponte Bietschtal\") \u00e8 un ponte ferroviario della Svizzera, posto sulla linea del L\u00f6tschberg fra le stazioni di Hohtenn e di Ausserberg.\nIl ponte si trova nel territorio comunale di Raron (Canton Vallese), a 1000 metri sul livello del mare, e scavalca la gola del torrente Bietschbach.\nStoria.\nNel 1910 la Entreprise G\u00e9n\u00e9rale de Construction du L\u00f6tschberg band\u00ec una gara per la costruzione del ponte sul torrente Bietschbach, posto in un punto critico della nuova linea del L\u00f6tschberg, su una pendenza del 22,5\u2030 e in curva di 300 metri di raggio.\nAd aggiudicarsi la costruzione fu la societ\u00e0 Albert Buss &amp; Cie. di Basilea, il cui progetto venne approvato alla fine del 1911. Esso prevedeva un ponte a struttura composta, con un arco spezzato di 95 metri di luce e due travate laterali lunghe 35,5 metri. L'arco centrale fu costruito con larghezza predisposta per il doppio binario, in previsione di un futuro raddoppio della linea.\nPer la costruzione del ponte, sito in un'area impervia, a mezza costa sul fianco della montagna, fu necessario realizzare una ferrovia di servizio per il trasporto dei materiali; il ponte venne terminato nei primi mesi del 1913.\nDopo alcuni decenni di servizio, il continuo aumento del traffico rese necessario il raddoppio della linea gi\u00e0 previsto al tempo della sua costruzione; allo stesso tempo l'aumento della massa dei treni port\u00f2 a considerare un'eventuale sostituzione del ponte con un nuovo manufatto, ma infine si ritenne di rinforzare il ponte esistente in considerazione del suo valore storico ed estetico e della sua fama.\nI lavori, che richiesero la costruzione di una strada di servizio, ricavata ripristinando la sede dell'antica ferrovia di servizio, si svolsero in tre fasi per una durata complessiva di otto anni; la lunghezza e la complessit\u00e0 del cantiere furono dovute alla necessit\u00e0 di operare senza interrompere il traffico ferroviario sul binario esistente.\nIl nuovo binario venne aperto al traffico l'8 ottobre 1985, e contemporaneamente venne disattivato quello vecchio permettendo di rinforzare la struttura d'origine; esso venne riattivato il 19 settembre 1986, completando cos\u00ec il raddoppio della tratta.\nModellismo.\nIl ponte \u00e8 stato riprodotto dalla ditta Faller in scala H0 nel 1996; in seguito segu\u00ec la riproduzione in scala N."}
{"id": "5470865", "revid": "73043295", "url": "https://it.wikipedia.org/wiki?curid=5470865", "title": "Bietschtal-Viadukt", "text": ""}
{"id": "5470868", "revid": "287204", "url": "https://it.wikipedia.org/wiki?curid=5470868", "title": "VV 166", "text": "VV 166 \u00e8 un gruppo di galassie compatto, sottogruppo all'interno del pi\u00f9 grande gruppo NGC 68, situato nella costellazione di Andromeda.\nOrientamento.\nTre componenti del gruppo formano un triangolo equilatero, la spirale NGC 70, l'ellittica NGC 68 e la lenticolare NGC 71. Si suppone che NGC 68 non faccia parte attualmente del gruppo, potendo trattarsi di un allineamento, dal momento che si trova a 20 Megaparsec dalla galassia centrale NGC 70. Pare che NGC 70 e NGC 71, interagiscano. Altro membro del gruppo \u00e8 la spirale barrata NGC 72."}
{"id": "5470881", "revid": "287204", "url": "https://it.wikipedia.org/wiki?curid=5470881", "title": "Osservatorio di Ulugh Beg", "text": "L'osservatorio di Ulugh Beg \u00e8 un osservatorio astronomico che si trova a Samarcanda, nell'odierno Uzbekistan. Fu costruito nel 1429 dal principe timuride e astronomo Ulugh Beg. \u00c8 considerato dagli studiosi uno dei migliori osservatori dell'Islam medievale. L'osservatorio venne distrutto nel 1449 e fu riscoperto solo nel 1908.\nStoria.\nNel 1420 il principe di Samarcanda Ulugh Beg, che era anche un esperto astronomo, costru\u00ec una madrasa a Samarcanda, detta perci\u00f2 madrasa di Ulugh Beg, che divenne rapidamente un importante centro di studi astronomici. Nel 1424 il principe astronomo cominci\u00f2 a costruire un osservatorio per appoggiare la ricerca astronomica della madrasa. Il complesso fu terminato cinque anni dopo (1429). Ali Qushji fu nominato direttore dell'osservatorio, e vi lavor\u00f2 finch\u00e9 Ulugh Beg non fu assassinato.\nAltri importanti astronomi che lavorarono a Samarcanda furono Q\u0101\u1e0d\u012b-z\u0101da al-R\u016bm\u012b e Al-Kashi.\nL'osservatorio fu tuttavia distrutto pochi anni dopo, nel 1449, da fanatici religiosi e fu riscoperto solo nel 1908 dall'archeologo russo V.L. Vyatkin, che aveva trovato un atto di waqf che indicava l'esatta posizione dell'osservatorio.\nDescrizione.\nUno dei pi\u00f9 importanti strumenti utilizzati nell'osservatorio era un largo arco usato per determinare il mezzogiorno. Nella collina era stata scavata una galleria larga circa due metri, orientata lungo il meridiano passante per l'osservatorio. Essa ospitava l'arco dello strumento. Il quadrante era alto undici metri e raggiungeva la sommit\u00e0 dell'edificio di tre piani che lo circondava. Con il suo raggio di 40,4 metri era il quadrante pi\u00f9 grande del mondo.\nFra gli altri strumenti usati nell'osservatorio vi erano la sfera armillare e l'astrolabio.\nRisultati.\nIl principale risultato dell'attivit\u00e0 scientifica dell'osservatorio di Samarcanda furono le tavole astronomiche chiamate Z\u012bj-i Sult\u0101n\u012b (in arabo: \u06cc\u062c\u0650 \u0633\u0644\u0637\u0627\u0646\u06cc), cos\u00ec chiamate in quanto opera di Ulugh Beg.\nUlugh Beg determin\u00f2 la durata dell'anno tropico in 365 giorni, 5 ore, 49 minuti e 15 secondi, con un errore di 25 secondi rispetto all'attuale computo. Il sultano astronomo determin\u00f2 anche l'inclinazione assiale della terra in 23\u00b052, valore tuttora confermato"}
{"id": "5470883", "revid": "729019", "url": "https://it.wikipedia.org/wiki?curid=5470883", "title": "Strada statale 642 Camastra", "text": "La ex strada statale 642 Camastra (SS 642), era una strada statale italiana che avrebbe dovuto svilupparsi nella provincia di Agrigento.\nStoria.\nLa strada statale 642 Camastra cos\u00ec come concepita e prima della sua realizzazione, venne istituita nel 1975 con il decreto del Ministro dei Lavori Pubblici del 28 luglio 1975 con il seguente percorso: \"innesto S.S. n. 123 presso il km 16,000 (Campobello di Licata) - svincolo sulla S.S. n. 410 presso il km 19,700 - innesto con la S.S. n. 576 al km 5,424\".\nA seguito del decreto dell'8 luglio 1977, sempre del Ministro dei Lavori Pubblici, l'arteria venne declassificata prima che fossero iniziati i lavori di costruzione: nel documento si evince come la strada una volta ultimata sarebbe stata presa in consegna dalla provincia di Agrigento.\nDi fatto del progetto non si fece pi\u00f9 nulla e a tutt'oggi nessuna parte del tracciato \u00e8 stata costruita."}
{"id": "5470896", "revid": "729019", "url": "https://it.wikipedia.org/wiki?curid=5470896", "title": "Francesco Conteduca", "text": "La Vita e il Sacrificio.\nNato da Vincenzo Conteduca e Concetta Damato, trascorse la sua giovent\u00f9 a Barletta, fino a quando, per adempiere agli obblighi di leva, nel 1865 fu arruolato nella Regia Marina e imbarcato sulla pirocorvetta corazzata Formidabile come Marinaro Cannoniere di 2\u00aa classe, sotto il comando di Simone Pacoret de Saint-Bon.\nDal 18 al 20 luglio 1866 partecip\u00f2 alla Battaglia di Lissa. Il 19 luglio 1866 durante il bombardamento del Forte di San Giorgio nell'Isola di Lissa, in qualit\u00e0 di Cannoniere, fu colpito da una granata austroungarica alla mano sinistra, e nonostante la gravit\u00e0 della ferita, rifiutava di essere soccorso per continuare a servire al pezzo di batteria. Il suo gesto serv\u00ec per incitare i suoi compagni a resistere, riuscendo a distruggere alcuni centri di fuoco austroungarici nel porto, prima di ritirarsi alcune ore dopo da quelle acque. Il giorno seguente, stremato dal dolore, veniva accompagnato dal Comandante in 2\u00aa Federico Bertone di Sambuy nell'infermeria di bordo, dove gli fu amputata la mano.\nTrascorse il resto della sua vita a Roma, dove mor\u00ec a 85 anni."}
{"id": "5470898", "revid": "767487", "url": "https://it.wikipedia.org/wiki?curid=5470898", "title": "The Price of the Free", "text": "The Price of the Free \u00e8 un cortometraggio muto del 1913 diretto da Hardee Kirkland.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 29 agosto 1913."}
{"id": "5470900", "revid": "599013", "url": "https://it.wikipedia.org/wiki?curid=5470900", "title": "Ezra Sued", "text": "Caratteristiche tecniche.\nEra un'ala sinistra rapida, precisa ed efficace. Affetto da miopia giocava con le lenti a contatto ed era detto El Turco.\nCarriera.\nCrebbe nelle giovanili del Racing Club dove debutt\u00f2 nel 1943 e in cui gioc\u00f2 tutta la carriera. Fece parte della storica squadra che per prima ha vinto tre campionati di fila negli anni 1949, 1950 e 1951. Nel 1954 emigr\u00f2 in Israele.\nNazionale.\nSued vest\u00ec la maglia albiceleste 6 volte con la vittoria di due Coppe America consecutive dal 1946 al 1947."}
{"id": "5470902", "revid": "76963", "url": "https://it.wikipedia.org/wiki?curid=5470902", "title": "Karin Maruyama", "text": "Dopo aver fatto il suo esordio artistico nel 2012, pubblic\u00f2 il suo primo singolo, \"Eternal Summer\", nel febbraio 2015. Era soprannominata \"Rin-chan\" e \"Eternal Idol\".\nBiografia.\nDa sempre appassionata di musica e idol, Karin fece il suo esordioi nel 2012. Partecip\u00f2 a Miss iD 2013, organizzata da K\u014ddansha, dove giunse alle semifinali.\nA partire dal 2015, l'artista annuncia di essere affetta da un cancro e da un tumore al cervello. Nonostante la malattia, Karin Maruyama continu\u00f2 a fare del suo meglio per realizzare il suo sogno di diventare un idol. Il 7 febbraio 2015, diede un concerto a Tokyo, dove, tuttavia, fu incapace di ballare a seguito del deterioramento della sua salute. La mattina del concerto, infatti, Karin era in ospedale perch\u00e9 gli fu detto che il tumore si era esteso ai polmoni.\nKarin Maruyama complet\u00f2 con successo il suo primo singolo, \"Eternal Summer\" ed \u00e8 riuscita a metterlo in vendita alla fine di febbraio 2015. Questo singolo segna l'esordio di Rin-chan, la quale dichiara il proposito di realizzare un secondo singolo che per\u00f2 non sar\u00e0 mai realizzato.\nNei mesi successivi, Rin-chan fu ricoverata per diverse settimane per sottoporsi alle cure. Tuttavia, continu\u00f2 a fornire regolarmente notizie ai suoi fan tramite il suo account Twitter. Nonostante le cure mediche, il 22 maggio 2015, all'et\u00e0 di 21 anni, fu dichiarata la morte. I funerali si sono tenuti tre giorni dopo."}
{"id": "5470905", "revid": "767487", "url": "https://it.wikipedia.org/wiki?curid=5470905", "title": "The Jeweled Slippers", "text": "The Jeweled Slippers \u00e8 un cortometraggio muto del 1913 diretto da Oscar Eagle.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 1\u00ba settembre 1913."}
{"id": "5470933", "revid": "857769", "url": "https://it.wikipedia.org/wiki?curid=5470933", "title": "Katerina Kozlova", "text": ""}
{"id": "5470954", "revid": "726373", "url": "https://it.wikipedia.org/wiki?curid=5470954", "title": "Super Time Force", "text": "Super Time Force \u00e8 un videogioco sviluppato nel 2014 da Capybara Games per Xbox 360 e Xbox One. Pubblicato il 25 agosto 2014 su Steam con il titolo \"Super Time Force Ultra\", nel settembre 2015 \u00e8 stata distribuita una conversione per PlayStation 4 e PlayStation Vita.\nTrama.\nNegli anni 1980 il dottor Repeatski inventa una macchina del tempo e riceve una visita dal suo alter ego del futuro, il comandante Repeatski, a capo della Super Time Force, una squadra di personaggi che dovr\u00e0 viaggiare nel tempo per risolvere numerosi grattacapi legati all'estinzione dei dinosauri, la scomparsa di Atlantide e al ritrovamento del Graal.\nModalit\u00e0 di gioco.\nIl videogioco mescola elementi di \"Contra\" e \"Metal Slug\" con una meccanica di gioco simile a quella presente in \"\" o \"Braid\". Utilizzando il Time Out \u00e8 possibile riavvolgere il tempo, tuttavia i personaggi sul campo di gioco persisteranno, dando la possibilit\u00e0 al giocatore di controllare pi\u00f9 cloni. L'obiettivo del gioco \u00e8 completare i livelli e sconfiggere i boss in un tempo limitato.\nSuccesso.\n\"Super Time Force\" ha ricevuto riconoscimenti presso l'Independent Games Festival e l'E3."}
{"id": "5470966", "revid": "287204", "url": "https://it.wikipedia.org/wiki?curid=5470966", "title": "Papiro Rylands 458", "text": "Il Papiro Rylands 458 (P. Rylands 458), datato paleograficamente alla met\u00e0 del II secolo a.C., \u00e8 una copia del Pentateuco nella versione greca del Vecchio Testamento conosciuta come Versione dei Settanta o Septuaginta ed \u00e8 considerato la pi\u00f9 antica copia della di questa traduzione in greco dell'Antico Testamento.\nIl manoscritto \u00e8 stato utilizzato per discutere il Tetragramma, ma contiene solo spazi vuoti in luoghi in cui alcuni studiosi come C. H. Roberts ritengono che dovrebbe essere indicato il nome di Dio. Secondo Paul E. Kahle, il tetragramma deve essere stato scritto nel manoscritto nei punti in cuiin tali alterazioni o spazi bianchi appaiono."}
{"id": "5470968", "revid": "1634343", "url": "https://it.wikipedia.org/wiki?curid=5470968", "title": "Jules Moch", "text": "Biografia.\nNacque il 15 Marzo 1893 da Gaston Moch e R\u00e9becca Alice Pontremoli, nipote del Gran Rabbino di Nizza Eliseo Graziado Pontremoli. \u00c8 cugino di Mario Pontremoli, Aldo Pontremoli e di Emmanuel Pontremoli.\nEntr\u00f2 in Parlamento nel 1928 per la SFIO. Nel 1938 fece parte del secondo governo di L\u00e9on Blum; dal 1940 entr\u00f2 a far parte della Resistenza, rifugiandosi poi in Gran Bretagna. \nRientrato poi in Francia dopo la liberazione, fu ministro dei Lavori Pubblici dal 1945 al 1947 e successivamente degli Interni dal 1947 al 1950. Tra il 1950 ed il 1951 fu ministro della Difesa nel governo Pleven e quindi rappresentante della Francia alle Nazioni Unite. Il suo ultimo incarico governativo lo ha visto ministro degli Interni nel gabinetto di Pierre Pflimlin."}
{"id": "5470969", "revid": "287204", "url": "https://it.wikipedia.org/wiki?curid=5470969", "title": "Angelo meccanico", "text": "Angelo meccanico (\"Destroying Angel\") \u00e8 un romanzo di fantascienza thriller cyberpunk del 1992 di Richard Paul Russo.\n\u00c8 stato tradotto in Italia per la prima volta per la collana Urania nel 1998.\nL'ambientazione \u00e8 quella tipicamente cyberpunk di un mondo ormai inquinato e deteriorato non solo dal punto di vista fisico. Tra cyborg, nuove droghe e nuove tecnologie, il protagonista si muove in una San Francisco tentacolare e labirintica, cupa e afosa per scovare e fermare un serial killer.\n\"Angelo meccanico\" \u00e8 il primo di una serie di romanzi che hanno per protagonista il detective Frank Carlucci. Lo seguono \"Cyberblues - La missione di Carlucci\" (\"Carlucci's Edge\") e \"Frank Carlucci investigatore\" (\"Carlucci's Heart\"). In questo romanzo comunque Carlucci \u00e8 in realt\u00e0 un comprimario mentre \u00e8 Louis Tanner il protagonista.\nTrama.\nSan Francisco, met\u00e0 del XXI secolo. Un serial killer uccide le sue vittime, fonde sulla loro pelle delle catene d'argento e le fa poi ritrovare alla polizia in diversi luoghi. Il poliziotto Louis Tanner aveva avuto a che fare con il caso e aveva avuto anche una soffiata; ad un certo punto le morti si erano fermate facendo pensare che probabilmente il killer, chiunque fosse, era morto e sembrava quindi tutto finito. Anni dopo per\u00f2 le morti ricominciano e non ci sono dubbi che l'assassino sia lo stesso. Tanner, ormai ex poliziotto, contatta Frank Carlucci, suo ex collega, per parlargli della traccia e i due ricominciano a lavorare assieme per fermare la scia di morti quanto prima possibile.\nTrovare l'assassino, sfuggente, misterioso e ben nascosto, non si rivela tuttavia affatto facile, nemmeno ricorrendo a tutte le amicizie e le conoscenze che Tanner aveva ai vecchi tempi. Dovr\u00e0 entrare nel Tenderloin, un piccolo quartiere malfamato e quasi al di sopra della legge dove per muoversi \u00e8 necessario conoscere le regole, pena anche la morte. Una serie di coincidenze portano Tanner a conoscere una ragazzina che si fa chiamare Sookie e che, anche se lo ignora, avr\u00e0 un ruolo primario nella storia e nel far scoprire e catturare lo psicopatico che si cela dietro la serie di delitti, chiamato \"il killer delle catene\".\nStruttura del libro.\nIl libro, dedicato \"alle amiche Karen, Lee e Patty\" \u00e8 composto da 40 capitoli numerici per un totale di 201 pagine."}
{"id": "5470977", "revid": "1305772", "url": "https://it.wikipedia.org/wiki?curid=5470977", "title": "Crosara", "text": ""}
{"id": "5470990", "revid": "106908", "url": "https://it.wikipedia.org/wiki?curid=5470990", "title": "Speed King", "text": "Speed King \u00e8 un brano dei Deep Purple contenuto nell'album Deep Purple in Rock del 1970, della formazione Mark II. \u00c8 il pezzo pi\u00f9 potente dell'album, e include grandi spazi di improvvisazione da parte dei musicisti dal gruppo, sia nella versione in studio che nelle versioni successive suonate dal vivo. Una versione \"live\", tratta da \"Deep Purple in Concert\", \u00e8 stata pubblicata come lato-B del singolo \"Black Night\" negli Stati Uniti.\nStoria.\n\"Speed King\" \u00e8 stata una delle prime canzoni scritte dalla formazione Mark II nel 1969. Il \"riff\" \u00e8 stato proposto da Roger Glover, su richiesta di Ritchie Blackmore di un pezzo veloce e potente con cui aprire il disco.\nSebbene \"Speed King\" non sia una cover, molte parti del testo sono prese da classici, tra cui \"Good Golly Miss Molly\", \"Tutti Frutti\" e \"The Battle of New Orleans\". Ian Gillan scrisse infatti il testo mischiando frasi tratte da canzoni di Elvis Presley, Little Richard e Chuck Berry in ordine sparso, e infatti nelle note di presentazione della canzone si legge \"Alcune radici\u2026ripiantate\" (\"A few roots\u2026replanted\"). Nell'era della formazione Mark II, \"Speed King\" \u00e8 stata suonata regolarmente in concerto come pezzo d'apertura o come bis, per essere poi abbandonata con il cambio di formazione.\nVersioni in studio.\nLa versione originale britannica in studio apre con la potente introduzione strumentale in cui Blackmore fa largo uso della leva del tremolo, per lasciare poi spazio a un assolo di organo classico di Lord. Questa introduzione \u00e8 stata tagliata nella versione per gli Stati Uniti, e poi riproposta parzialmente in altre versioni, tra cui quella della raccolta Deepest Purple.\nLa canzone inizia con la voce di Gillan che entra nelle prime due strofe, dopodich\u00e9 inizia una sezione centrale strumentale basata su un botta-e-risposta tra chitarra e tastiere, uno dei marchi di fabbrica del gruppo che verr\u00e0 poi sviluppato ed esteso nei concerti, e sull'assolo di chitarra basato su una frase musicale suonata molte volte in diverse tonalit\u00e0 sovrapposte.\nDopo gli assoli, Ian Gillan rientra per la terza strofa e per il finale, potente improvvisazione simile all'introduzione del brano.\nEsiste anche una \"Piano version\" di \"Speed King\" (early take) sulla raccolta \"The Deep Purple Singles A's and B's\" e su \"Deep Purple in Rock\" 25th anniversary edition.\nVersioni live.\nNei concerti la canzone viene estesa a 10\u201315 minuti lasciando un grande spazio alle improvvisazioni e agli assoli.\nNei concerti attuali dopo la parte di botta e risposta tra chitarra e tastiere viene proposto un assolo di basso seguito da un assolo di batteria, seguita spesso da richiami di canzoni rock degli anni 50 e da un altro marchio di fabbrica del gruppo, un botta-e-risposta tra chitarra e voce, per poi tornare alla terza strofa ed al finale."}
{"id": "5470991", "revid": "72396", "url": "https://it.wikipedia.org/wiki?curid=5470991", "title": "Anfizionia delfica", "text": "Lanfizionia delfica (chiamata anche anfizionia di Delfi o grande lega anfizionica) nell'antica Grecia era un'anfizionia organizzata per sostenere i maggiori templi di Apollo e Demetra. Il consiglio dell'anfizionia aveva l'autorit\u00e0 religiosa e il potere di pronunciare condanne contro i trasgressori. Le punizioni potevano variare dalle ammende all'espulsione e condurre alle guerre sacre. L'anfizionia dettava anche le regole delle guerre per proteggere i santuari e/o per imporre pene a coloro che li molestavano.\nStoria.\nSecondo la leggenda l'anfizionia delfica venne fondata poco dopo la guerra di Troia, per la protezione e la gestione del tempio di Apollo di Delfi e del tempio di Demetra di Antela (\u1f08\u03bd\u03b8\u03ae\u03bb\u03b7), nei pressi delle Termopili. Secondo il mito fondante l'anfizionia era stata fondata in un lontano passato dal fondatore eponimo Anfizione, fratello di Elleno, l'antenato comune di tutti gli Elleni. I rappresentanti dei dodici membri dell'anfizionia, gli ieromnemoni, si incontravano alle Termopili in primavera e a Delfi in autunno.\nI dodici fondatori citati da Eschine erano gli Eniani o Etei (\u0391\u1f30\u03bd\u03b9\u1fb6\u03bd\u03b5\u03c2 o \u039f\u1f30\u03c4\u03b1\u1fd6\u03bf\u03b9), i Beoti (\u0392\u03bf\u03b9\u03c9\u03c4\u03bf\u03af) di Tebe, i Dolopi (\u0394\u03cc\u03bb\u03bf\u03c0\u03b5\u03c2), i Dori (\u0394\u03c9\u03c1\u03b9\u03b5\u03af\u03c2) di Sparta, gli Ioni (\u1f3c\u03c9\u03bd\u03b5\u03c2) di Atene, gli Achei (\u1f08\u03c7\u03b1\u03b9\u03bf\u03af) di Ftia, i Locresi (\u039b\u03bf\u03ba\u03c1\u03bf\u03af) della Locride Opunzia (\u1f48\u03c0\u03bf\u03cd\u03bd\u03c4\u03b9\u03bf\u03b9) e della Locride Ozolia (\u1f48\u03b6\u03bf\u03bb\u03bf\u03af), i Magnesii (\u039c\u03ac\u03b3\u03bd\u03b7\u03c4\u03b5\u03c2), i Maliani (\u039c\u03b1\u03bb\u03b9\u03b5\u1fd6\u03c2), i Perrebi (\u03a0\u03b5\u03c1\u03c1\u03b1\u03b9\u03b2\u03bf\u03af), i Focesi (\u03a6\u03c9\u03ba\u03b5\u1fd6\u03c2), i Pizii (\u03a0\u03cd\u03b8\u03b9\u03bf\u03b9) di Delfi e i Tessali (\u0398\u03b5\u03c3\u03c3\u03b1\u03bb\u03bf\u03af). Le regole dell'anfizionia prevedevano che nessun membro poteva essere interamente spazzato via in guerra e che nessun approvvigionamento idrico di ogni membro poteva essere tagliato anche in tempo di guerra. Essa, per\u00f2, non impediva ai suoi membri di combattere tra loro per il controllo dei templi. \nGuerre sacre.\nNata come organizzazione religiosa, l'anfizionia delfica divenne politicamente importante nel VI secolo a.C., quando le grandi polis iniziarono ad usarla per fare pressioni sulle minori. \nL'oracolo riusc\u00ec a rendersi indipendente dalla citt\u00e0 di Cirra, alla quale il tempio originariamente apparteneva. La gente di Cirra quindi impose una tassa su coloro i quali transitavano attraverso la loro zona per andare a Delfi, causando forti lamentele e riducendo le risorse dell'oracolo. I membri dell'anfizionia, dopo aver esaurito tutti gli altri mezzi per risolvere pacificamente la crisi, dichiararono la prima guerra sacra contro Cirra (596-585 a.C.). Il risultato fu la distruzione di Cirra e la dedica di questo paese ad Apollo, Latona, Artemide e Atena Pronaia. Da allora i Giochi pitici si svolsero ogni quattro anni, sotto la direzione dei membri dell'anfizionia.\nNel 448 a.C. i Focesi, volendo diventare padroni del santuario, marciarono contro Delfi, ma gli Spartani inviarono un esercito e restaurarono lo \"status quo\" a seguito della seconda guerra sacra. Dopo la partenza degli Spartani gli Ateniesi, guidati da Pericle, restituirono ai Focesi il dominio su Delfi e la gestione dei Giochi Pitici. Nel 421 a.C., dopo la pace di Nicia, Delfi torn\u00f2 autonoma.\nNel 356 a.C. i Focesi catturarono e saccheggiarono Delfi. Contro di loro fu dichiarata la terza guerra sacra, che si concluse coll'espulsione dei Focesi dall'anfizionia (346 a.C.): i loro due voti vennero dati ai Macedoni, che avevano aiutato a sconfiggerli. Il re Filippo II us\u00f2 il suo potere all'interno della anfizionia per promuovere le sue conquiste espansionistiche in Grecia. \nDeclino.\nNel 279 a.C. i Focesi furono riammessi nell'anfizionia per il loro merito di aver difeso Delfi contro un attacco da parte dei Galli e degli Etoli, che in passato avevano controllato il santuario. Nel III secolo a.C. furono istituite le Soterie per ricordare la vittoria greca contro i Galli.\nNel 191 a.C. l'anfizionia aveva 17 membri, ma solo quello dominante aveva due voti, mentre gli altri ne avevano uno. L'anfizionia continu\u00f2 ad esistere sotto l'Impero romano, ma la sua autorit\u00e0 era limitata alla cura del tempio di Apollo a Delfi. L'imperatore romano Augusto incorpor\u00f2 gli Eniani, i Maliani, i Magnesii e i Pizii coi Tessali; poich\u00e9 i Dolopi erano scomparsi, il loro posto fu preso dalla citt\u00e0 di Nicopoli. \nL'anfizionia cess\u00f2 di esistere definitivamente intorno al II secolo."}
{"id": "5470996", "revid": "110157", "url": "https://it.wikipedia.org/wiki?curid=5470996", "title": "Bibliografia dei folli", "text": "Bibliografia dei folli (titolo originale francese \"Bibliographie des fous: de quelques livres excentriques\") \u00e8 un saggio dello scrittore romantico Charles Nodier, pubblicato nel 1835 prima su \u00abLe temps, journal des progr\u00e8s\u00bb e poi su due fascicoli del \u00abBulletin du bibliophile\u00bb diretto da Joseph L\u00e9on Techener.\nSi tratta di una rassegna di autori di libri eccentrici, di norma poco conosciuti, appartenenti ai primi secoli della stampa. Nodier ripercorre la biografia di questi scrittori di stranezze letterarie (da lui battezzati \"folli letterari\"), si sofferma sulla storia della ricezione delle loro opere e riflette sul legame intercorrente tra stravaganza e follia in letteratura.\nLa \"Bibliografia dei folli\" di Nodier fa parte della sua amplissima produzione di critica letteraria: \u00e8 un'opera matura, scritta quando l'autore aveva 55 anni, e rivela una prosa ora puntigliosa e che non rinuncia all'elencazione precisa di dati bibliografici, biografici e aneddoti curiosi, ora saettante e fulminea, che esprime con un colpo di coda giudizi critici dalla verve umorale.\nGli scrittori sui quali Nodier si sofferma sono: Francesco Colonna, Guillaume Postel, Simon Morin, Jean Demons, Bluet d'Arb\u00e8res, Antoine Gaillard.\nIn ultimo parla anche di Savinien Cyrano de Bergerac, che riabilita, prima della famosa opera di Edmond Rostand, dalle critiche interessate di Voltaire.\nDa questo testo hanno preso inizio i lavori di ricerca sui \"folli letterari\", che dopo gli ottocenteschi Octave Delepierre e Pierre Gustave Brunet, hanno trovato il pi\u00f9 celebre continuatore nello scrittore francese Raymond Queneau, e successivamente nei suoi stretti colleghi."}
{"id": "5470997", "revid": "116117474", "url": "https://it.wikipedia.org/wiki?curid=5470997", "title": "Bloodsucker", "text": "Bloodsucker \u00e8 un brano dei Deep Purple contenuto nell'album Deep Purple in Rock del 1970, della formazione Mark II. La canzone \u00e8 un tempo medio hard rock in cui sono presenti alcuni dei marchi di fabbrica che hanno reso famoso il gruppo e cio\u00e8 un assolo in cui si alternano la chitarra di Ritchie Blackmore e le tastiere di Jon Lord, e una parte vocale dominata dagli acuti di Ian Gillan che arriva letteralmente a urlare la strofa finale.\nStoria.\nLa canzone \u00e8 nata in varie sessioni, alternate a concerti, tra la fine del 1969 e il 1970 durante i quali il gruppo ha composto l'album \"Deep Purple in Rock\".\nLa recente formazione dei Deep Purple con Steve Morse alla chitarra ha registrato di nuovo una versione di questa canzone sull'album \"Abandon\" del 1998, con il titolo rivisitato di \"Bludsucker\"."}
{"id": "5470999", "revid": "838137", "url": "https://it.wikipedia.org/wiki?curid=5470999", "title": "Nazionale di cricket dei Paesi Bassi", "text": "La nazionale di cricket dei Paesi Bassi \u00e8 la selezione nazionale che rappresenta il Regno dei Paesi Bassi nel gioco del cricket.\nStoria.\nLa nazionale \u00e8 da sempre una delle pi\u00f9 forti del panorama europeo; infatti si \u00e8 aggiudicata due volte il titolo continentale e milita stabilmente tra la prima e la seconda divisione della World Cricket League. Ha preso parte anche a tutte le edizioni dell'ICC Intercontinental Cup, non riuscendo per\u00f2 a superare mai la fase a gironi.\nHa partecipato anche a quattro coppe del mondo, senza tuttavia mai superare il primo turno."}
{"id": "5471000", "revid": "899609", "url": "https://it.wikipedia.org/wiki?curid=5471000", "title": "Koninklijke Nederlandse Cricket Bond", "text": "La Koninklijke Nederlandse Cricket Bond (indicato spesso anche con l'acronimo KNCB) \u00e8 la federazione nazionale del gioco del cricket nei Paesi Bassi.\nStoria.\nIl cricket \u00e8 stato introdotto nei Paesi Bassi dai soldati britannici durante le guerre napoleoniche. La federazione \u00e8 nata nel 1883 ed \u00e8 stata una delle prime ad affiliarsi all'International Cricket Council nel 1966\nCompetizioni.\nOltre ad organizzare il calendario della nazionale, il KNCB organizza anche le seguenti competizione domestiche:"}
{"id": "5471005", "revid": "767487", "url": "https://it.wikipedia.org/wiki?curid=5471005", "title": "ICC Intercontinental Cup 2007-08", "text": "L'ICC Intercontinental Cup 2007-08 \u00e8 stata la quarta edizione del torneo mondiale di First Class cricket per nazioni prive del test status. Si \u00e8 disputata dal 27 giugno 2007 al 2 novembre 2008. Al torneo hanno preso parte otto squadre ella vittoria finale \u00e8 andata per la terza volta consecutiva alla selezione irlandese, che ha sconfitto in finale quella namibiana.\nFormula.\nIl torneo era composto da un unico girone all'italiana in cui le prime due classificate si sono affrontate per la finale.\nNel girone all'italiana iniziale ogni squadra poteva conquistare i seguenti punti:"}
{"id": "5471007", "revid": "857769", "url": "https://it.wikipedia.org/wiki?curid=5471007", "title": "Nadija Ky\u010denok", "text": ""}
{"id": "5471008", "revid": "486946", "url": "https://it.wikipedia.org/wiki?curid=5471008", "title": "Ljudmyla Ky\u010denok", "text": ""}
{"id": "5471016", "revid": "110157", "url": "https://it.wikipedia.org/wiki?curid=5471016", "title": "ICC Trophy 1986", "text": "L'ICC Trophy 1986 \u00e8 stato un torneo mondiale di cricket, valido per poter assegnare l'ultimo posto disponibile per la Coppa del Mondo 1987.\nFormula.\nLe 16 squadre partecipanti sono state divise in 2 gruppi da 7 e 9 squadre ciascuno. Ogni gruppo era un girone all'italiana con partite di sola andata. Le vincenti e le seconde classificate dei due gruppi accedevano alle semifinali. Le vincenti delle semifinali si giocavano il titolo in finale, come la precedente edizione solo la vincente otteneva la qualificazione alla Coppa del Mondo 1987 e non la finalista.\nCampione.\nZimbabwe(Secondo titolo)"}
{"id": "5471018", "revid": "121434984", "url": "https://it.wikipedia.org/wiki?curid=5471018", "title": "Liga Nacional de Baloncesto", "text": "La Liga Nacional de Baloncesto \u00e8 la massima competizione dominicana di pallacanestro organizzata annualmente dalla Federazione cestistica della Repubblica Dominicana."}
{"id": "5471027", "revid": "547034", "url": "https://it.wikipedia.org/wiki?curid=5471027", "title": "Cirra", "text": "Cirra () \u00e8 un villaggio della Focide, nella Grecia centrale. Fa parte dell'unit\u00e0 municipale di Itea e viene a volte chiamato Adrastea. Cirra \u00e8 parte di un gruppo di tre centri abitati a partire dal nord con Delfi, scendendo a sud verso il golfo di Corinto a Itea, che \u00e8 la citt\u00e0 principale della zona, e poi gi\u00f9 verso la costa a pochi chilometri vi \u00e8 Cirra.\nStoria.\nNei tempi antichi, Cirra era una citt\u00e0 fortificata che controllava l'accesso a Delfi dal Golfo di Corinto. Questa posizione strategica permise ai suoi cittadini di rubare ai pellegrini che si recavano verso il santuario di Apollo a Delfi, di raccogliere le tasse e di annettersi le terre sacre del tempio. Questo comportamento indusse molte delle altre poleis a costituire l'anfizionia delfica, un'alleanza militare dedicata alla protezione di Delfi, intorno al 600 a.C. La Lega consult\u00f2 l'oracolo per consigli su come affrontare Cirra, e la risposta fu un invito alla guerra totale. I membri della Lega promisero di distruggere completamente Cirra e devastare le aree circostanti, e per questo aggiunsero una maledizione in nome di Apollo: che il loro terreno non doveva pi\u00f9 produrre, che i figli delle loro donne e del loro bestiame dovevano essere deformati, e che l'intero gruppo etnico che abitava la citt\u00e0 doveva essere sradicato. La guerra and\u00f2 avanti per dieci anni (595-585 a.C.) e divenne nota come prima guerra sacra.\nIl comando venne affidato a un Tiranno, Clistene di Sicione, che us\u00f2 la sua potente flotta per bloccare il porto della citt\u00e0 prima che gli alleati dell'anfizionia ponessero d'assedio Cirra. Ci\u00f2 che accadde dopo questa azione \u00e8 argomento di dibattito: la prima ipotesi, e quindi probabilmente la pi\u00f9 affidabile, \u00e8 quella dello scrittore medico Tessalo, che nel V secolo a.C. scrisse che gli aggressori avevano scoperto un tubo dell'acqua segreto che conduceva in citt\u00e0 rotto casualmente da uno zoccolo di cavallo. Un \"asclepiad\" (medico) chiamato Nebro consigli\u00f2 gli alleati di avvelenare l'acqua con l'elleboro: quest'ultimo presto rese i difensori deboli procurando loro una diarrea tale da non consentire di continuare a resistere all'assalto. Cirra venne catturata e tutta la popolazione venne trucidata. Nebro era un antenato di Ippocrate di Kos, quindi questa storia ha indotto molti a chiedersi se non sia stato un senso di colpa per l'utilizzo del veleno da parte del suo antenato che spinse Ippocrate a stabilire l'omonimo giuramento.\nGli storici successivo hanno narrato differenti storie: secondo Sesto Giulio Frontino (Strat. III.7.6), che scrisse nel I secolo, dopo aver scoperto il tubo, l'anfizionia decise di tagliarlo, assetando cos\u00ec l'intera citt\u00e0. Dopo un po' ripristinarono il tubo, permettendo all'acqua di tornare a fluire in citt\u00e0. I cittadini, disperati, iniziarono subito a bere senza sapere che Clistene l'aveva avvelenata con l'elleboro. Secondo Polieno, uno scrittore del II secolo, dopo che il tubo era stato scoperto, gli attaccanti aggiunsero l'elleboro alla sorgente da cui proveniva l'acqua senza mai privare d'acqua gli abitanti della citt\u00e0. Polieno diede anche credito che non era stato Clistene a decidere la strategia, ma il generale Euriloco, che consigli\u00f2 ai suoi alleati di raccogliere una grande quantit\u00e0 di elleboro da Anticira, dove era abbondante. Le storie di Frontino e Polieno hanno entrambe lo stesso risultato come il racconto di Tessalo: la sconfitta di Cirra.\nL'ultimo storico importante che abbia avanzato una nuova teoria dell'assedio fu Pausania, attivo nel III secolo. Nella sua versione dei fatti Solone di Atene devi\u00f2 il corso del fiume Pleisto in modo che non passasse pi\u00f9 attraverso Cirra. Solone aveva sperato cos\u00ec di sconfiggere gli abitanti di Cirra con la sete, ma il nemico fu in grado di ottenere abbastanza acqua dai pozzi e dalla pioggia. Solone avrebbe poi aggiunto una grande quantit\u00e0 di elleboro all'acqua del Pleisto lasciandola fluire verso Cirra. L'avvelenamento poi consent\u00ec agli alleati di distruggere la citt\u00e0."}
{"id": "5471039", "revid": "767487", "url": "https://it.wikipedia.org/wiki?curid=5471039", "title": "Brian Asbury", "text": ""}
{"id": "5471040", "revid": "716642", "url": "https://it.wikipedia.org/wiki?curid=5471040", "title": "Battista Rovida", "text": "Carriera.\nGiocatore.\nInizia a giocare nello S.C. Savoia di Lodi di cui \u00e8 spesso anche il capitano.\nNella stagione 1921-1922 ha militato nel Fanfulla, che ha vinto il suo girone di Promozione (seconda serie dell'epoca) venendo successivamente ammesso nella nuova Seconda Divisione, categoria in cui Rovida ha giocato sempre con la squadra bianconera nelle stagioni 1922-1923 e 1924-1925, nelle due successive stagioni ne \u00e8 stato allenatore e giocatore.\nAllenatore.\nNella stagione 1925-1926 ha allenato il Fanfulla in Seconda Divisione, la seconda serie dell'epoca; nella stagione 1926-1927 ha allenato la squadra lodigiana ancora in Seconda Divisione, categoria nel frattempo declassata a terzo livello del calcio italiano."}
{"id": "5471043", "revid": "640389", "url": "https://it.wikipedia.org/wiki?curid=5471043", "title": "ICC Intercontinental Cup 2015-17", "text": "L'ICC Intercontinental Cup 2015-17 \u00e8 la settima edizione del torneo mondiale di First Class cricket per nazioni prive del test status. Si disputa dal 10 maggio 2015 al 2 dicembre 2017. Al torneo prendono parte otto squadre.\nFormula.\nLe squadre si affrontano in un unico girone all'italiana, il sistema di punteggio \u00e8 il seguente:"}
{"id": "5471045", "revid": "1305772", "url": "https://it.wikipedia.org/wiki?curid=5471045", "title": "Frisk (romanzo)", "text": "Frisk \u00e8 un romanzo del 1991 del poeta e critico letterario statunitense Dennis Cooper.\n\u00c8 stato pubblicato in italiano da Einaudi. Nel 1995 ne \u00e8 stato tratto un film omonimo per la regia di Todd Verow.\nTrama.\nNel 1969, ad appena 13 anni, Dennis, protagonista britannico e voce narrante della storia, ha iniziato a leggere riviste di pornografia ed \u00e8 stato particolarmente colpito dai film snuff (presunti video amatoriali di tortura culminanti con la morte della vittima), anche se viene a sapere pi\u00f9 tardi che le immagini sono state falsificate. Egli riconosce in Henry, ora diciassettenne, il ragazzo ritratto in quelle pellicole qualche anno addietro.\nDennis \u00e8 gay e farmaco-dipendente e si dispera quando il suo compagno Julian lo abbandona per andarsene in giro per la Francia; Dennis a questo punto riprende i rapporti col fratello minore di Julian, di nome Kevin. Il ragazzo ha problemi psicologici ma, a 18 anni, Dennis lo coinvolge in festini di droga ed inizia con lui una relazione sessuale.\nNel 1989 Julian riceve una lettera da Dennis che gli descrive come abbia intrapreso una sere di omicidi a scopo di sadismo ad Amsterdam; le descrizioni contenute nella lettera sono molto esplicite e le varie torture sadiche commesse vengono descritte con dettagli impressionanti. Dennis in seguito incontra due tedeschi e confessa loro tutto quello che ha fatto; i tre uniscono le forze e commettono numerosi omicidi casuali, senza alcun motivo.\nUna delle vittime pi\u00f9 recenti del gruppo di serial killer \u00e8 stato un ragazzino undicenne, che hanno torturato, mutilato e infine ucciso a casa di Dennis, due settimane prima che egli scrivesse e spedisse la lettera all'amico. Julian si reca ad Amsterdam con Kevin per scoprire se gli omicidi narrati nella lettera sono veri o solamente frutto d'una fantasia crudele."}
{"id": "5471053", "revid": "1543377", "url": "https://it.wikipedia.org/wiki?curid=5471053", "title": "Nazionale di calcio femminile dell'Ecuador", "text": "La nazionale di calcio femminile dell'Ecuador \u00e8 la rappresentativa calcistica femminile internazionale della Ecuador, gestita dalla Federazione calcistica dell'Ecuador (\"Federaci\u00f3n Ecuatoriana de F\u00fatbol\" - FEF).\nIn base alla classifica emessa dalla F\u00e9d\u00e9ration Internationale de Football Association (FIFA) il 24 giugno 2016, la nazionale femminile occupa il 50\u00ba posto del FIFA/Coca-Cola Women's World Ranking, guadagnandone due rispetto alla classifica redatta il 25 marzo 2016.\nCome membro della Confederaci\u00f3n sudamericana de F\u00fatbol (CONMEBOL) partecipa a vari tornei di calcio internazionali, tra i quali il Campionato mondiale FIFA, la Coppa America di calcio femminile, i Giochi olimpici estivi, i Giochi panamericani e i tornei a invito.\nRosa.\nRosa della formazione iscritta ai mondiali di Canada 2015\nAllenatore: Vanessa Arauz"}
{"id": "5471057", "revid": "599013", "url": "https://it.wikipedia.org/wiki?curid=5471057", "title": "Kingsley Fobi", "text": "Caratteristiche tecniche.\nGioca come terzino destro.\nCarriera.\nClub.\nHa giocato nel , squadra della massima serie ghanese. Successivamente \u00e8 stato tesserato dall', che l'ha ceduto in prestito al , nella cui squadra riserve, impegnata nella terza serie spagnola, ha trascorso l'intera stagione 2016-2017, nella quale ha totalizzato 6 presenze. Nella stagione 2020-2021 ha giocato una partita nella prima divisione spagnola con il Granada.\nNazionale.\nIl 3 settembre 2015 ha giocato una partita nella Coppa d'Africa Under-20 con la maglia del Ghana; successivamente \u00e8 stato convocato per disputare i Mondiali Under-20 del 2015. Fa il suo esordio nella manifestazione giocando da titolare nella seconda giornata della fase a gironi, conclusasi con una vittoria per 3-2 contro i pari et\u00e0 dell'Argentina. Ha successivamente disputato tutti i 90 minuti anche nella partita vinta per 1-0 contro Panama il 5 giugno. Disputa infine anche la partita persa per 3-0 contro i pari et\u00e0 del Mali negli ottavi di finale, il 10 giugno."}
{"id": "5471059", "revid": "599013", "url": "https://it.wikipedia.org/wiki?curid=5471059", "title": "Yaw Yeboah", "text": "Caratteristiche tecniche.\nHa iniziato la carriera giocando come centrocampista per poi essere spostato in posizione pi\u00f9 avanzata.\nCarriera.\nClub.\nMuove i suoi primi passi nella Right to Dream Academy in Ghana, prima di essere tesserato , trasferendosi in Inghilterra. Il 14 agosto 2015 viene ceduto a titolo temporaneo al . Esordisce in Ligue 1 il 25 ottobre 2015 contro l', subentrando al 74' al posto di Florent Balmont. In seguito all'esonero di Herv\u00e9 Renard, che ne aveva avallato l'acquisto, perde il posto a favore di altri elementi della rosa, venendo messo ai margini della squadra francese.\nIl 21 luglio 2016 passa in prestito per una stagione al . Esordisce in Eredivisie il 14 agosto nella trasferta persa 2-0 contro il Feyenoord, venendo schierato titolare. Mette a segno la sua prima rete in campionato due settimane dopo pi\u00f9 tardi contro lo , segnando una delle tre reti che consentono ai padroni di casa di vincere l'incontro.\nIl 1\u00ba settembre 2017 passa in prestito al , in Spagna.\nNazionale.\nIl 27 febbraio 2015 viene convocato per la Coppa d'Africa Under-20. La sua squadra si classifica terza, ottenendo di conseguenza l'accesso ai Mondiali Under-20, disputati nel mese di giugno in Nuova Zelanda. Alla luce delle prestazioni fornite, viene nominato miglior giocatore del torneo.\nIl 21 maggio il CT Sellas Tetteh lo inserisce nella lista dei giocatori convocati per disputare il Mondiale Under-20; esordisce nella manifestazione il 30 maggio contro l'Austria, segnando su rigore la rete del definitivo 1-1. Termina il Mondiale con 2 reti in 4 presenze.\nStatistiche.\nPresenze e reti nei club.\n\"Statistiche aggiornate al 17 dicembre 2017.\""}
{"id": "5471065", "revid": "111433", "url": "https://it.wikipedia.org/wiki?curid=5471065", "title": "Dinastia di Stenkil", "text": ""}
{"id": "5471068", "revid": "599013", "url": "https://it.wikipedia.org/wiki?curid=5471068", "title": "Thiha Htet Aung", "text": "Carriera.\nClub.\nGioca nella massima serie birmana con lo Yangon United, con cui nel 2016 ha giocato una partita in AFC Champions League e 5 partite in AFC Cup.\nNazionale.\nHa giocato 5 partite nel campionato asiatico Under-19 del 2014, al termine del quale la Birmania ha ottenuto la qualificazione ai Mondiali Under-20 del 2015, per i quali Aung \u00e8 stato successivamente convocato.\nIl 30 maggio 2015 ha esordito nei Mondiali Under-20 disputando da titolare la partita persa per 2-1 dalla sua nazionale contro i pari et\u00e0 degli Stati Uniti; ha disputato anche le due successive partite della fase a gironi (al termine della quale la Birmania \u00e8 stata eliminata dal torneo), contro Ucraina e Nuova Zelanda.\nTra il 2016 ed il 2017 ha ricevuto varie convocazioni in nazionale maggiore, giocandovi anche 2 partite nel 2017."}
{"id": "5471070", "revid": "599013", "url": "https://it.wikipedia.org/wiki?curid=5471070", "title": "Myo Ko Tun", "text": "Carriera.\nClub.\nGioca dal 2013 con lo Yadanarbon, formazione della prima divisione birmana, che vince nel 2014 e nel 2016.\nNel 2017 gioca una partita nei turni preliminari di AFC Champions League e 4 partite in AFC Cup.\nNazionale.\nHa giocato 5 partite nel campionato asiatico Under-19 del 2014, al termine del quale la Birmania ha ottenuto la qualificazione ai Mondiali Under-20 del 2015, per i quali Tun \u00e8 stato successivamente convocato.\nIl 30 maggio 2015 ha esordito nei Mondiali Under-20 disputando da titolare la partita persa per 2-1 dalla sua Nazionale contro i pari et\u00e0 degli Stati Uniti; dopo aver giocato nella partita persa per 6-0 il 2 giugno contro l'Ucraina, disputa anche la gara persa per 5-1 contro la Nuova Zelanda, nel corso della quale viene inoltre espulso.\nNel 2016 ha esordito in nazionale maggiore, giocando da titolare una partita nelle qualificazioni ai Mondiali del 2018. Tra il 2016 ed il 2019 gioca complessivamente 23 partite in nazionale, senza mai segnare."}
{"id": "5471073", "revid": "767487", "url": "https://it.wikipedia.org/wiki?curid=5471073", "title": "The Lonely Heart", "text": "The Lonely Heart \u00e8 un cortometraggio muto del 1913 diretto da Fred Huntley.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 2 settembre 1913."}
{"id": "5471075", "revid": "110157", "url": "https://it.wikipedia.org/wiki?curid=5471075", "title": "Fuldamobil", "text": "Fuldamobil \u00e8 stato un marchio automobilistico tedesco nato nell'immediato dopoguerra. Le autovetture venivano prodotte dalla Elektromaschinenbau Fulda GmbH di Fulda, in Germania.\nIl progetto del veicolo venne concepito da Norbert Stevenson, un giornalista free-lance che aveva lavorato per il Rhein Zeitung e che si era laureato in ingegneria meccanica alla Technische Hochschule di Berlino.\nConcettualmente si trattava di un veicolo molto semplificato a tre ruote e a due posti che aveva due ruote anteriori sterzanti a scopo di stabilit\u00e0 e una ruota posteriore motrice che semplificava la meccanica azionata da un motore a Ciclo Otto di piccola potenza.\nDopo la cessazione del supporto finanziario da parte dei primi investitori mise in vendita il suo progetto che venne acquistato nel 1949 da Karl Schmitt, un facoltoso ingegnere. Schmitt era un rappresentante della Bosch di Fulda che aveva intrapreso anche una azienda la \"Elektromaschinenbau Fulda GmbH\", specializzata nella manutenzione e riparazione dei gruppi generatori elettrici di emergenza ampiamente utilizzati in Germania nel dopoguerra.\nLa vettura prodotta era del tipo, definito in termini recenti, microcar; inizialmente fu realizzata a tre ruote e successivamente a quattro. La produzione ha nel tempo utilizzato sempre motorizzazioni a benzina.\nProspetto riassuntivo dei modelli.\nLe unit\u00e0 prodotte all'inizio avevano un corpo in lamiera di acciaio e carrozzeria in legno compensato con un rivestimento in pelle. Nel 1952 fu presentata una carrozzeria a goccia rivestita in alluminio che venne soprannominata \"Pulce argentata\" in ragione del suo colore. L'anno dopo la carrozzeria fortemente arrotondata ebbe il soprannome \"Cassa di violoncello\". Nel 1957 al posto dell'alluminio venne utilizzata la materia plastica. La Fuldamobil fu una delle prime automobili con una campanatura negativa. Dal 1951 al 1969 in Germania furono costruiti in totale circa 2900 veicoli.\nProduzione su licenza.\nLa Fuldamobil \u00e8 stata prodotta su licenza ed anche all'estero. La societ\u00e0 Nordwestdeutscher Fahrzeugbau (NWF), dal 1954 al 1955, costru\u00ec su licenza 701 veicoli Fuldamobil a Lohne (Oldenburg).\nTra 1955 e 1957 fu prodotta nei Paesi Bassi sotto il nome di \"Bambino\". Fram-King in Svezia ne produsse 411 esemplari tra 1956 e 1962. Nel Regno Unito fu prodotta dalle York Noble Industries tra il 1959 e il 1961. \nIn Grecia fu prodotta dalla Bioplastic. Fu prodotta sotto licenza anche in Argentina e Cile come Bambi, in Rodesia come Fuldamobil RSR e in India come Hans Vahaar."}
{"id": "5471077", "revid": "599013", "url": "https://it.wikipedia.org/wiki?curid=5471077", "title": "Than Paing", "text": "Carriera.\nClub.\nGioca nella massima serie birmana nello Yangon United, con cui nel 2016 gioca una partita nei turni preliminari di AFC Champions League; negli anni seguenti gioca inoltre anche 10 partite in AFC Cup, nel corso delle quali realizza complessivamente 4 reti.\nNazionale.\nHa giocato 5 partite e segnato un gol nel campionato asiatico Under-19 del 2014, al termine del quale la Birmania ha ottenuto la qualificazione ai Mondiali Under-20 del 2015, per i quali Tun \u00e8 stato successivamente convocato.\nIl 29 novembre 2014 ha esordito con la nazionale maggiore giocando gli ultimi 4 minuti della partita della ASEAN Football Championship persa per 2-0 contro la Thailandia.\nIl 30 maggio 2015 ha esordito nei Mondiali Under-20 disputando da titolare la partita persa per 2-1 dalla sua nazionale contro i pari et\u00e0 degli Stati Uniti; in seguito ha giocato anche nelle due partite perse contro Ucraina e Nuova Zelanda.\nNegli anni seguenti continua a giocare stabilmente in nazionale maggiore: tra il 2014 ed il 2019 vi totalizza infatti complessivamente 22 presenze ed una rete."}
{"id": "5471078", "revid": "838137", "url": "https://it.wikipedia.org/wiki?curid=5471078", "title": "Kathleen Slay", "text": "Gioca nel ruolo di centrale nel Dresdner Sportclub 1898.\nCarriera.\nLa carriera di Kathleen Slay inizia a livello scolastico, quando entra a far parte della squadra della Wakefield High School; parallelamente entra a far parte anche delle selezioni giovanili statunitensi, aggiudicandosi la medaglia d'oro al campionato nordamericano Under-20 2008. Al termine delle scuole superiori, gioca anche a livello universitario, entrando a far parte della squadra della Pennsylvania State University, con la quale prende parte alla Division I NCAA dal 2010 al 2013, aggiudicandosi due titoli e raccogliendo qualche riconoscimento individuale.\nNella stagione 2014-15 inizia la carriera professionistica nella Ligue A francese, difendendo i colori del Vannes Volley-Ball, mentre nella stagione seguente si trasferisce in Germania al Dresdner Sportclub 1898, prendendo parte alla 1. Bundesliga."}
{"id": "5471082", "revid": "486946", "url": "https://it.wikipedia.org/wiki?curid=5471082", "title": "Hofstetten bei Elgg", "text": ""}
{"id": "5471091", "revid": "122584114", "url": "https://it.wikipedia.org/wiki?curid=5471091", "title": "Ballachulish", "text": "Ballachulish ( ; in gaelico scozzese: \"Baile a\u2019 Chaolais\") \u00e8 una localit\u00e0 della Scozia nord-occidentale, facente parte dell'area amministrativa dell'Highland e situata nella Glen Coe e sulle sponde del Loch Leven (che sfocia nel Loch Linnhe). La localit\u00e0 \u00e8 propriamente formata dai villaggi di North Ballachulish e South Ballachulish pi\u00f9 un insediamento pi\u00f9 grande situato pi\u00f9 a nord.\nLa localit\u00e0 fu per 250 anni un centro minerario per l'estrazione dell'ardesia.\nEtimologia.\nIl toponimo gaelico \"Baile a' Chaolais\" significa letteralmente \"villaggio nei piccoli corsi d'acqua\".\nGeografia fisica.\nCollocazione.\nIl villaggio principale si trova lungo la sponda occidentale del Loch Leven, di fronte l'isola disabitata di Eilean Munde, a circa un miglio ad ovest del villaggio di Glencoe.\nSociet\u00e0.\nEvoluzione demografica.\nAl censimento del 2019, il villaggio di Ballachulish contava una popolazione pari a 630 abitanti.\nNel 2001 contava invece 615 abitanti, mentre nel 1991 ne contava 557 abitanti.\nStoria.\nA partire dal 1635 il villaggio divenne un centro minerario conosciuto per le Ballachulish State Quarries.\nLe Ballachulish State Quarries chiusero nel 1955.\nMonumenti.\nChiesa di San Giovanni.\nTra gli edifici principali di Ballachulish, figura la Chiesa di San Giovanni, eretta nel 1840.\nAltri progetti.\n "}
{"id": "5471093", "revid": "93230631", "url": "https://it.wikipedia.org/wiki?curid=5471093", "title": "Terremoto in Irpinia del 1980", "text": ""}
{"id": "5471094", "revid": "736476", "url": "https://it.wikipedia.org/wiki?curid=5471094", "title": "North Ballachulish", "text": ""}
{"id": "5471097", "revid": "736476", "url": "https://it.wikipedia.org/wiki?curid=5471097", "title": "South Ballachulish", "text": ""}
{"id": "5471108", "revid": "1573940", "url": "https://it.wikipedia.org/wiki?curid=5471108", "title": "Drassyllus coajus", "text": "Drassyllus coajus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione. In realt\u00e0 sembra comunque riferirsi in parte alla localit\u00e0 messicana di rinvenimento: \"Coajomulco\".\nCaratteristiche.\nFa parte dell'\"insularis-group\" di questo genere e ha notevoli somiglianze con \"D. mazus\"; se ne differenzia per la forma rettangolare dell'epigino .\nL'olotipo femminile pi\u00f9 grande rinvenuto ha lunghezza totale \u00e8 di 5,83mm; la lunghezza del cefalotorace \u00e8 di 2,28mm; e la larghezza \u00e8 di 1,73mm.\nDistribuzione.\nLa specie \u00e8 stata reperita nel Messico centrale: in localit\u00e0 \"Coajomulco\", nello stato di Morelos.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5471110", "revid": "1048993", "url": "https://it.wikipedia.org/wiki?curid=5471110", "title": "Maximilian Nisi", "text": "Biografia.\nNato a Faenza, dopo alcuni mesi si trasferisce con la famiglia a Torino dove trascorre la sua adolescenza. Nel 1990 viene ammesso alla Scuola del Teatro d'Europa di Milano diretta da Giorgio Strehler, dove tre anni pi\u00f9 tardi consegue il diploma da attore. Durante il suo corso di studi al Piccolo Teatro conosce Klaus Maria Brandauer, Marcel Marceau, Carolyn Carlson, Lindsay Kemp e Micha van Hoecke, tutti artisti che di passaggio da Milano incontrano gli allievi della Scuola di Strehler. Personalit\u00e0 queste molto forti che hanno contribuito profondamente alla sua crescita artistica. Nel 1995 si trasferisce a Roma per seguire il Corso di Perfezionamento per Attori presso il Teatro di Roma, diretto da Luca Ronconi. In quell'occasione lavora con Peter Stein, Federico Tiezzi, Piero Maccarinelli e segue i corsi di Storia del Teatro tenuti da Franco Quadri, figura di grande riferimento per la sua formazione teorica riguardo al mestiere dell'attore. Attualmente vive a Roma.\nTeatro.\nFondamentali per la sua formazione sono stati due registi: Giorgio Strehler da cui ha appreso la poesia, il rigore e la passione necessaria ad un discorso teatrale e Luca Ronconi grazie al quale ha compreso l'importanza del rapporto tra un testo e la lingua in cui \u00e8 stato scritto.\nSignificativo \u00e8 stato l'incontro con il greco Terzopoulos, sotto la cui regia interpreta il ruolo di Emone nell'\"Antigone\" di Sofocle per il Teatro Olimpico di Vicenza interpretazione che gli vale il Lauro Olimpico nel 1995. Apprezzato dalla critica, lo spettacolo \u00e8 in seguito portato in tourn\u00e9e in Grecia, Cina, Giappone e Corea.\nNel 1997 \u00e8 scelto da Sandro Sequi per interpretare Billy Budd, il suo primo ruolo da protagonista. A oggi quella fu la prima ed unica trasposizione teatrale dell'omonimo romanzo di Herman Melville in Italia. Lo spettacolo vale a Nisi il Premio Lorenzo il Magnifico assegnatogli dell'Accademia Internazionale Medicea di Firenze nel 1999. \nPassando da Savary, Lavia, Scaparro, Calenda, Zanussi, Cavani, Mauri, Lamanna, Marini, Bernardi, Menegatti e molti altri registi che l'hanno diretto in produzioni nazionali ed internazionali nel 2012 lavora con il russo Anatolij Vassilev nell'Edipo Re nel ruolo del titolo, in quella che forse \u00e8 stata una delle sue pi\u00f9 significative esperienze artistiche. Nel 2019 nel mese di maggio gli viene conferito per la sezione Teatro d'autore il Premio Internazionale Napoli Cultural Classic e nel mese di ottobre il Premio Internazionale Bronzi di Riace-Teatro. Nell'agosto 2021 ritira al 55 Festival di Borgio Verezzi la menzione speciale della Camera di Commercio Riviere di Liguria per lo spettacolo Giuda per \u00abl\u2019alto livello dell\u2019interpretazione\u00bb. \n\u00c8 stato uno degli insegnanti di recitazione di Art\u00e8s, scuola diretta da Enrico Brignano.\nCinema.\nDopo aver debuttato nel 1993 nel Faust di Goethe, regia di Giorgio Strehler al Piccolo Teatro di Milano, lavora per molti anni esclusivamente in teatro. Solo successivamente approda alla televisione e, in maniera minore, al cinema recitando in Mario e il mago, La sindrome di Stendhal, Marciando nel buio, Il partigiano Johnny, Milonga e infine in Un Aldo qualunque, sua ultima apparizione cinematografica.\nTelevisione.\nNumerose le produzioni televisive a cui ha preso parte, spesso da protagonista o coprotagonista, inizialmente in RAI dove recita in alcune serie tv come Occhio di Falco, La Squadra e soprattutto nella soap opera Un posto al sole dove interpreta Marco Altieri, il fratello scapestrato di Michele Saviani. In seguito fa parte del cast della nona e decima stagione di Incantesimo nel ruolo di Luigi De Paoli, l'amministratore della Clinica Life.\nPer le reti Mediaset \u00e8 stato co-protagonista nelle serie tv La dottoressa Gi\u00f2 nell'episodio \"Due vite da salvare\", regia di Filippo De Luigi, Giornalisti, regia di Donatella Maiorca e Il Bello delle donne, regia di Maurizio Ponzi, dove ha interpretato il ruolo di Adriano Aiesi. Ha preso parte anche alle serie televisive Caterina e le sue figlie 2, regia Vincenzo Terracciano, Il peccato e la Vergogna, regia di Alessio Inturri e Luigi Parisi e E poi c'\u00e8 Filippo, regia di Maurizio Ponzi.\nHa lavorato inoltre diretto da Pier Francesco Pingitore nel film tv Di che peccato sei?\nSempre per le Reti Mediaset ha letto testi sacri per quasi vent'anni nella trasmissione a tema religioso Le frontiere dello spirito condotta dal Cardinal Gianfranco Ravasi.\nRegista.\nNisi ha curato la regia de \"Le memorie di un fanciullo\", spettacolo tratto dal romanzo L'isola di Arturo di Elsa Morante, che ha aperto la quarantottesima edizione del Festival teatrale di Borgio Verezzi."}
{"id": "5471111", "revid": "671029", "url": "https://it.wikipedia.org/wiki?curid=5471111", "title": "World Hockey Association 1974-1975", "text": "La stagione 1974-1975 \u00e8 stata la 3\u00aa edizione della World Hockey Association. La stagione regolare inizi\u00f2 il 15 ottobre 1974 e si concluse il 7 aprile 1975, mentre i playoff dell'Avco World Trophy terminarono il 1\u00ba maggio 1975. L'All-Star Game della WHA si disput\u00f2 a Edmonton fra una selezione di giocatori delle franchigie del West contro una delle franchigie dell'East; la gara fu vinta dalla formazione West per 6-4. Gli Houston Aeros sconfissero i Quebec Nordiques nella finale dell'Avco World Trophy per 4-0, conquistando il secondo titolo consecutivo della loro storia.\nRispetto alla stagione precedente la WHA si espanse con la creazione degli Indianapolis Racers e l'ingresso dei Phoenix Roadrunners, portando cos\u00ec alla formazione di tre divisioni (Canadian, Eastern e Western). Prima dell'inizio della stagione i Jersey Knights si trasferirono in California cambiando il proprio nome in San Diego Mariners, mentre i Los Angeles Sharks si trasferirono a Detroit per diventare i Michigan Stags. Tuttavia a met\u00e0 della stagione regolare gli Stags si spostarono a Baltimora assumendo il nome di Blades.\nPrima dell'inizio della stagione si disput\u00f2 la Summit Series 1974, una serie di otto sfide fra i giocatori canadesi della WHA contro l'. La formula rispecchi\u00f2 quella adottata nella Summit Series del 1972 con quattro gare disputate in Canada e quattro a Mosca, tuttavia la prima edizione escludeva categoricamente gli atleti della WHA. La serie fu vinta dai sovietici con quattro vittorie, tre pareggi e una sconfitta.\nStagione regolare.\nClassifiche.\nCanadian Division\nEastern Division\nWestern Division\nLegenda:\nNote:\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nPer i playoff del 1975 si qualificarono le otto migliori squadre della lega, le prime due di ciascuna division pi\u00f9 le due squadre meglio piazzate al termine della stagione regolare. Le otto qualificate disputarono i playoff seguendo un tabellone tennistico con lo schema 1-8, 4-5, 2-7, 3-6 senza considerare l'appartenenza alla stessa Division. Tutti i turni si giocarono al meglio delle sette sfide con il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nAvco World Trophy.\nLa finale dell'Avco World Trophy 1975 \u00e8 stata una serie al meglio delle sette gare che ha determinato il campione della World Hockey Association per la stagione 1974-75. Gli Houston Aeros hanno sconfitto i Quebec Nordiques in quattro partite e si sono aggiudicati il secondo Avco World Trophy consecutivo della loro storia.\nPremi WHA.\nWHA All-Star Team.\nFirst All-Star Team\nSecond All-Star Team"}
{"id": "5471115", "revid": "767487", "url": "https://it.wikipedia.org/wiki?curid=5471115", "title": "Erdal Keser", "text": ""}
{"id": "5471126", "revid": "767487", "url": "https://it.wikipedia.org/wiki?curid=5471126", "title": "Ammasso dell'Orsa Maggiore", "text": "L'Ammasso dell'Orsa Maggiore (Ursa Major I Cluster, UMa I ClG) \u00e8 un ammasso di galassie, incluso nel Superammasso della Vergine, con un abbondante numero di galassie spirali.\nTra i suoi componenti maggiori bisogna annoverare NGC 3631, NGC 3953, M109 a nord (Gruppo di M109) e NGC 3726, NGC 3938, NGC 4051 a sud.\nL'Ammasso dell'Orsa Maggiore \u00e8 situato alla distanza di 18,6 Megaparsec (60 milioni di anni luce) e ha il 30% della luminosit\u00e0, ma solo il 5% della massa, del vicino Ammasso della Vergine."}
{"id": "5471127", "revid": "1573940", "url": "https://it.wikipedia.org/wiki?curid=5471127", "title": "Drassyllus durango", "text": "Drassyllus durango \u00e8 un ragno appartenente alla famiglia Gnaphosidae.\nEtimologia.\nIl nome proprio deriva dallo stato messicano di rinvenimento degli esemplari: Durango.\nCaratteristiche.\nFa parte del \"frigidus-group\" di questo genere e ha notevoli somiglianze con \"D. huachuca\" e \"D. alachua\"; se ne differenzia per la parte mediana del margine anteriore dell'epigino di forma arrotondata.\nL'olotipo femminile rinvenuto ha lunghezza totale \u00e8 di 6,88mm; la lunghezza del cefalotorace \u00e8 di 2,41mm; e la larghezza \u00e8 di 1,80mm.\nDistribuzione.\nLa specie \u00e8 stata reperita nel Messico centrosettentrionale: a 2500 metri di altitudine nei pressi della cittadina di Otinapa, nello stato di Durango.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5471133", "revid": "767487", "url": "https://it.wikipedia.org/wiki?curid=5471133", "title": "Blagoj Makend\u017eiev", "text": "Carriera.\nHa debuttato con la maglia della Nazionale nel 2015."}
{"id": "5471139", "revid": "729019", "url": "https://it.wikipedia.org/wiki?curid=5471139", "title": "Nicola Sernia", "text": ""}
{"id": "5471145", "revid": "1573940", "url": "https://it.wikipedia.org/wiki?curid=5471145", "title": "Drassyllus eurus", "text": "Drassyllus eurus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione. In realt\u00e0 sembra comunque riferirsi in parte alla valle californiana di rinvenimento: Eureka Valley.\nCaratteristiche.\nFa parte dell'\"insularis-group\" di questo genere e ha notevoli somiglianze con \"D. chibus\", \"D. ojus\" e \"D. talus\"; se ne distingue per l'apofisi tegolare del maschio, di forma relativamente lunga e spessa e per la spermateca delle femmine spostata lateralmente.\nIl paratipo femminile pi\u00f9 grande rinvenuto ha lunghezza totale \u00e8 di 2,92mm; la lunghezza del cefalotorace \u00e8 di 1,12mm; e la larghezza \u00e8 di 0,82mm.\nDistribuzione.\nLa specie \u00e8 stata reperita nella California occidentale: nelle dune desertiche dell'Eureka Valley, nella contea di Inyo. Nel 1961 \u00e8 stato rinvenuto un esemplare maschile anche in Nevada.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5471148", "revid": "1305772", "url": "https://it.wikipedia.org/wiki?curid=5471148", "title": "Hans-Joachim Schoeps", "text": "Fu professore ordinario e titolare della cattedra di Storia della religione e dello spirito all'Universit\u00e0 di Erlangen.\nBiografia.\nFamiglia ed educazione.\nIl padre di Hans-Joachim Schoeps, Julius Schoeps, si era stabilito a Berlino come medico generico. Sua madre K\u00e4the, nata Frank (1886\u20131944), era originaria del Brandeburgo. Dal matrimonio che, durante l'esilio svedese, il noto bisessuale Hans-Joachim Schoeps contrasse con Dorothee Busch (1915\u20131996), discendente della famiglia Mendelssohn-Bartholdy, nacquero due figli: Julius Hans Schoeps e Manfred Schoeps. Hans-Joachim Schoeps aveva un fratello minore. Entrambi furono educati in uno spirito decisamente prussiano, un atteggiamento che avrebbe approfondito e difeso nel corso della sua vita.\nLa scoperta di Kafka.\nAlla fine degli anni Venti Schoeps scopr\u00ec la figura spirituale di Franz Kafka attraverso un saggio di Max Brod, suo esecutore testamentario, apparso sulla rivista luterana \"Christliche Welt\" (Mondo cristiano). Insieme a Brod contribu\u00ec alla pubblicazione della prima edizione tedesca degli inediti nel 1931 presso la Kiepenheuer Verlag di Berlino (\"Beim Baum der chinesischen Mauer\"). Schoeps, che dedic\u00f2 a Kafka alcuni saggi e abbozz\u00f2 una tesi di laurea mai discussa di teologia dialettica, ruppe con Brod poco tempo dopo per divergenze sul significato del sionismo. L'ascesa del nazionalsocialismo rese impossibile la pubblicazione della seconda edizione degli inediti.\nFormazione accademica.\nSchoeps studi\u00f2 filosofia della religione, scienze storiche e letterarie all'Universit\u00e0 di Berlino, Marburgo, Heidelberg e Lipsia. Durante il periodo universitario entr\u00f2 a far parte del movimento giovanile confederato, dove conobbe fra gli altri Hans Bl\u00fcher. Nel 1932 si laure\u00f2 all'Universit\u00e0 di Lipsia con una tesi sulla storia della filosofia della religione ebraica in et\u00e0 contemporanea sotto la guida di Joachim Wach.\nAttivit\u00e0 politica giovanile.\nSchoeps si sentiva legato sin dagli anni Venti alle idee e agli obiettivi della Rivoluzione conservatrice e, in particolare, del socialismo prussiano. Fra i suoi ideologi e sostenitori ricordiamo: Hans Bl\u00fcher, Wolfgang Frommel, Stefan George, Ernst Rudolf Huber, Ernst J\u00fcnger, Jochen Klepper, Arthur Moeller van den Bruck, Ernst Niekisch, Otto Petras, Georg Quabbe, Carl Schmitt, Oswald Spengler, Wilhelm Stapel, Otto Strasser e Hans Zehrer. L'esperienza nei movimenti giovanili, per\u00f2, fu forse quella pi\u00f9 importante perch\u00e9 gli permise di coniugare la sua inquietudine spirituale con le sue esigenze omoerotiche.\nAttivit\u00e0 politica sotto il nazionalsocialismo.\nNel 1933 Schoeps fond\u00f2 \"Der deutsche Vortrupp. Gefolgschaft deutscher Juden\" (L'Avanguardia tedesca. Seguito degli ebrei tedeschi), un gruppo politico militante che sostenne un atteggiamento collaborativo con il nazionalsocialismo e tent\u00f2 di integrarvi gli ebrei di sentimenti nazionalisti, fino al 1935 (anno del suo scioglimento). Schoeps peror\u00f2 un'accelerazione della separazione necessaria fra ebrei tedeschi e non tedeschi, cos\u00ec come l'inclusione di tutti gli ebrei coscienziosamente tedeschi sotto una guida autoritaria unitaria eludendo possibilmente le vecchie strutture organizzative. Il giovane teologo ebreo si scagli\u00f2 contro tutti gli ebrei che avevano abbandonato la loro religione ovvero l'avevano trasformata in un vago sentimento umanitario (i liberali) o in una ideologia immanentistica e ateistica (marxisti, psicanalisti e sionisti). L'ebreo doveva tornare ad avere la fede nel patto abramitico al di l\u00e0 di ogni rispetto pi\u00f9 o meno sentito della Legge storica.\nVita sotto il Terzo Reich ed esilio.\nNel 1933 Schoeps sostenne l'esame di Stato per l'insegnamento di tedesco, storia e filosofia negli istituti superiori, ma non fu ammesso al praticantato in quanto ebreo.\nI suoi continui tentativi di guadagnarsi da vivere sotto il nazionalsocialismo (come docente privato, editore e conferenziere nei circoli nazionalisti) non ebbero successo. Il giornale \"Pariser Tageblatt\", edito nell'esilio francese da antinazisti tedeschi, lo boll\u00f2 il 29 giugno 1936 come \"un fedele hitleriano\". A causa dei suoi contatti con Ernst Niekisch e Otto Strasser, l'ala sinistra del nazionalsocialismo, Schoeps fu posto sotto stretta osservazione dalla Gestapo. Con l'aiuto del diplomatico Werner Otto von Hentig, riusc\u00ec a volare in Svezia la vigilia di Natale del 1938. I suoi genitori restarono in Germania. Il padre mor\u00ec nel ghetto di Theresienstadt, mentre la madre fu uccisa nel lager di Auschwitz-Birkenau.\nRientro in Germania dopo la Seconda guerra mondiale.\nNell'esilio svedese Schoeps, di tendenze antidemocratiche e nazional-tedesche, rimase uno studioso isolato. Tent\u00f2 a vario titolo di fondare un fronte tedesco conservatore antinazista. Trasferitosi nei pressi di Stoccolma, condusse studi in prevalenza dedicati alla storia del filosemitismo in et\u00e0 moderna. Nell'autunno del 1946 decise di rientrare in Germania. Nel febbraio del 1947 ottenne l'abilitazione all'insegnamento universitario all'Universit\u00e0 di Marburgo grazie alle sue pubblicazioni e ai suoi manoscritti inediti. Il tema della sua lezione frontale fu la storia del nichilismo. Da allora ha sempre insegnato all'Universit\u00e0 di Erlangen, in Baviera, prima come docente, poi come professore associato, infine come professore straordinario della cattedra creata \"ad personam\" di Storia della religione e dello spirito, dopo aver rivendicato per vie legali il suo straordinariato.\nNel 1950 Schoeps divenne professore ordinario e direttore del Seminario di storia della religione e dello spirito all'Universit\u00e0 di Erlangen. Fra i suoi allievi segnaliamo Hellmut Diwald, Robert Hepp, Werner Maser, G\u00fcnther Deschner, Sven Thomas Frank e Hans-Dietrich Sander. Nel 1948 fond\u00f2 la \"Zeitschrift f\u00fcr Religions- und Geistesgeschichte\" (Rivista di storia della religione e dello spirito). Dieci anni dopo fu la volta della Societ\u00e0 di storia dello religione e dello spirito, da lui presieduta. Schoeps fu autore di numerosi studi scientifici sulla storia della religione e sulla filosofia della religione dell'ebraismo. Si occup\u00f2 anche di storia della Prussia, in particolare di quella corrente politica sotterranea cattolica (universalista, socialista).\nAttivit\u00e0 politica legittimista.\nSchoeps era convintamente monarchico e membro onorario dell'Associazione \"Tradition und Leben\" (Tradizione e vita). Nel 1951 sostenne la restaurazione del Regno di Prussia e fond\u00f2 con alcuni membri del Bundestag il Volksbund f\u00fcr die Monarchie (Alleanza popolare monarchica), che fall\u00ec a seguito della pubblicazione di un resoconto sul settimanale \"Der Spiegel\". Ancora all'inizio degli anni Sessanta scrisse che \"gran parte di quello che ha scritto Oswald Spengler nella conclusione emozionante del suo libro sul socialismo prussiano \u00e8 ancora valido.\nAl Congresso del K\u00f6sener Senioren-Convents-Verband del 1965 a W\u00fcrzburg Schoeps tenne un discorso celebrativo su Otto Bismarck, fondatore del Secondo Reich. Fu membro della Deutschland-Stiftung. Nel 1969 fu cofondatore dell'Assemblea conservatrice e collaboratore della rivista \"Konservativ Heute\". All'inizio degli anni Settanta Schoeps fu attivo anche nel cosiddetto Zollernkreis. Schoeps fu anche consigliere della Stiftung Preu\u00dfischer Kulturbesitz. Fu relatore dottorale del principe ereditario Federico Guglielmo di Prussia, la cui promozione accademica fu ritirata dopo la scoperta di una vasta opera di plagio nel 1971.\nSoppressione della cattedra.\nLa cattedra di Schoeps di Storia della religione e dello spirito, creata come atto di riparazione bellica, fu soppressa dopo la sua morte e trasformata in una cattedra concordataria.\nSepoltura.\nSchoeps fu sepolto nel nuovo cimitero israelitico di Norimberga."}
{"id": "5471150", "revid": "610351", "url": "https://it.wikipedia.org/wiki?curid=5471150", "title": "Il nonno nel taschino", "text": "Il nonno nel taschino (\"Grandpa in My Pocket\") \u00e8 una serie televisiva per bambini trasmessa nel Regno Unito su CBeebies, canale gestito dalla BBC dedicato alla fascia pre-scolare.\nIn Italia \u00e8 stata trasmessa da JimJam e poi su Rai Yoyo. \nTrama.\nNella cittadina di Sunnysands vive un'allegra famiglia, composta dal nonno (James Bolam), i due nipoti Jason (Jay Ruckley) e Jemma (Josie Cable), la madre (Zara Ramm) e il padre (Sam Ellis) dei due ragazzi, e il cagnolino Beowulf. Il nonno possiede un potere straordinario di cui solo il nipotino Jason \u00e8 a conoscenza: pu\u00f2 rimpicciolirsi e vivere incredibili avventure, come volteggiare sull'aeroplanino o il disco volante giocattolo di Jason, scovare il criceto sotto le tavole del pavimento o animare un robot casalingo. Durante le sue missioni segrete, tutti in famiglia pensano che il nonno sia andato a fare un riposino. Solo Jason sa tutto del suo segreto: grazie al suo cappello magico, il nonno \u00e8 solo diventato cos\u00ec minuscolo da potersi nascondere nel taschino del nipote. Con il suo acume e la sua creativit\u00e0 il nonno riesce sempre a risolvere le situazioni pi\u00f9 ingarbugliate e a vivere a fianco di suo nipote avventure bizzarre e divertenti."}
{"id": "5471151", "revid": "108436132", "url": "https://it.wikipedia.org/wiki?curid=5471151", "title": "Phaedra's Love", "text": "Phaedra's Love (\"L'amore di Fedra\") \u00e8 la seconda opera teatrale di Sarah Kane, andata in scena per la prima volta a Londra nel 1996.\nL'opera, definita dalla Kane \"una commedia\", \u00e8 una rivisitazione in chiave moderna del mito di Fedra, gi\u00e0 portato a teatro da Euripide, Seneca, Racine e D'Annunzio. A differenza delle messe in scena classiche, le azioni pi\u00f9 violenti dell'opera avvengono sulla scena.\nTrama.\nIl principe Ippolito, figlio di Teseo, \u00e8 un giovane annoiato che passa le sue giornate sul divano a guardare la televisione e a consumare rapporti sessuali con persone chiamate per l'occasione. Il giorno del suo compleanno la matrigna Fedra gli confessa di essere innamorata di lui, ma dopo avergli praticato sesso orale Ippolito le svela di essere andato a letto con Strofe (figlia di prime nozze di Fedra) e che Strofe era stata l'amante di Teseo. La regina, insultata e umiliata, si uccide e lascia un biglietto in cui accusa il principe di averla stuprata.\nNonostante gli sforzi di Stofe per salvare il fratellastro, Ippolito \u00e8 messo in prigione e un prete gli fa notare che se non si redime non sar\u00e0 solo lui a pagarne le conseguenze: l'intera monarchia, e quindi la stabilit\u00e0 del Paese, verr\u00e0 messa in discussione. Ippolito non si redime e seduce il prete.\nIl principe viene linciato dalla folla, Strofe (sotto mentite spoglie) \u00e8 stuprata e uccisa da Teseo; quando il Re scopre l'identit\u00e0 della fanciulla si suicida."}
{"id": "5471154", "revid": "599013", "url": "https://it.wikipedia.org/wiki?curid=5471154", "title": "Aung Thu (calciatore)", "text": "Carriera.\nClub.\nGioca dal 2013 nella massima serie birmana nello Yadanarbon, con cui nel 2014 e nel 2016 ha vinto il campionato.\nIn seguito gioca anche nella prima divisione thailandese.\nNazionale.\nHa giocato 5 partite e segnato 2 gol nel campionato asiatico Under-19 del 2014, al termine del quale la Birmania ha ottenuto la qualificazione ai Mondiali Under-20 del 2015, per i quali Thu \u00e8 stato successivamente convocato.\nIl 30 maggio 2015 ha esordito nei Mondiali Under-20 disputando da titolare la partita persa per 2-1 dalla sua Nazionale contro i pari et\u00e0 degli Stati Uniti; successivamente disputa da titolare anche la seconda giornata della fase a gironi, nella quale il 2 giugno la sua Nazionale perde per 6-0 contro l'Ucraina. Gioca infine da titolare anche nella terza ed ultima partita disputata dalla squadra birmana nel corso del torneo, il 5 giugno contro i padroni di casa della Nuova Zelanda; la sfida termina per 5-1 in favore della Nazionale oceaniana, ma nella circostanza Thu segna l'unica rete della sua squadra.\nIl 13 ottobre 2015 ha segnato il suo primo gol con la Nazionale maggiore, in Birmania-Laos."}
{"id": "5471155", "revid": "599013", "url": "https://it.wikipedia.org/wiki?curid=5471155", "title": "Cinzia Zehnder", "text": ""}
{"id": "5471171", "revid": "2519", "url": "https://it.wikipedia.org/wiki?curid=5471171", "title": "Parco nazionale di Cassamata Hill", "text": "Il parco nazionale di Cassamata Hill (in lingua inglese: \"Cassamata Hill National Park\") \u00e8 un'area naturale protetta situata nella parte settentrionale delle Filippine nella Regione Amministrativa Cordillera. Il parco venne istituito il 26 agosto 1974 con decreto No. 220, s. 1937 dell'allora presidente delle Filippine Ferdinand Marcos.\nIl parco occupa una superficie di circa 56 ettari ed \u00e8 uno dei quattro parchi nazionali della Regione Amministrativa Cordillera delle Filippine: si sviluppa sulla collina di Cassamata occupando il territorio delle municipalit\u00e0 di Bangued, capoluogo della Provincia di Abra."}
{"id": "5471172", "revid": "281944", "url": "https://it.wikipedia.org/wiki?curid=5471172", "title": "Parco nazionale Cassamata Hill", "text": ""}
{"id": "5471173", "revid": "729019", "url": "https://it.wikipedia.org/wiki?curid=5471173", "title": "First Air Force", "text": "La First Air Force (Air Forces Northern) (1 AF-AFNORTH) \u00e8 una forza aerea numerata dell'Air Combat Command (ACC) (United States Air Force). Il suo comando principale \u00e8 nella Tyndall Air Force Base (Florida).\nLa sua missione essenziale \u00e8 la difesa degli Stati Uniti d'America continentali (CONUS), delle Isole Vergini americane e di Porto Rico. Tale missione pu\u00f2 considerarsi uno sviluppo storico di quella gi\u00e0 assegnata all'Air Defense Command, uno dei major commands delle United States Army Air Forces formato nel 1946.\nLa 1 AF, che \u00e8 stata una delle quattro forze aeree numerate preesistenti alla Seconda guerra mondiale ai tempi dell'United States Army Air Corps, \u00e8 stata attivata il 18 dicembre 1940 presso la Mitchel Air Force Base di Long Island (New York) con la missione della difesa aerea delle regioni degli Stati Uniti nord-orientali e dei Grandi Laghi. Durante la guerra, assolse il compito primario di organizzare ed addestrare le unit\u00e0 combattenti prima del loro dispiegamento sui teatri operativi.\nLa 1 AF \u00e8 comandata dal tenente generale William H. Etter. Il suo Command Chief Master Sergeant \u00e8 il Chief Master Sgt. Ronald C. Anderson Jr.\nSinossi.\nIl comando ha la responsabilit\u00e0 esclusiva di garantire la sovranit\u00e0 aerea e la relativa difesa degli Stati Uniti d'America continentali (CONUS), delle Isole Vergini americane e di Porto Rico. Secondo la definizione di \"CONUS Region\" (CONR), la difesa aerea in termini di sorveglianza aerospaziale e controllo aerospaziale \u00e8 prestata dal comando bi-nazionale NORAD.\nLa 1AF (AFNORTH) \u00e8 anche la componente aerea specifica dello United States Northern Command (USNORTHCOM). La zona di competenza di USNORTHCOM comprende gli USA continentali, Alaska, Canada e Messico, con i relativi punti di ingresso per aria, terra e mare.\nIl comando ha aspetti di unicit\u00e0 tanto come missione quanto come composizione. Con il trasferimento della competenza sulla difesa aerea dalla componente aeronautica in servizio attivo all'Air National Guard, la 1 AF \u00e8 divenuta la prima forza aerea ad essere costituita prevalentemente da riservisti.\nUnit\u00e0.\nLa First Air Force \u00e8 un'organizzazione dell'Air Combat Command dal 1\u00ba giugno 1992. Le unit\u00e0 che dipendono da essa sono dislocate in tutti gli Stati Uniti continentali.\nTali unit\u00e0 comprendono:\nIn pi\u00f9, la 1 AF fornisce controllo operativo alle unit\u00e0 di caccia di difesa aerea in caso di allerta dell'Air National Guard:\nUnit\u00e0 non combattenti:\nStoria.\nLa First Air Force, che \u00e8 stata una delle quattro forze aeree numerate originali, fu attivata come Northeast Air District della GHQ Air Force il 18 dicembre 1940, presso Mitchel Field, Long Island (stato di New York). Fu rinominata First Air Force il 9 aprile 1941 con la scopo istituzionale di difendere le zone statunitensi del nordest e dei Grandi Laghi.\nSeconda guerra mondiale.\nNei mesi iniziali dopo l'attacco di Pearl Harbor, la First Air Force organizz\u00f2 quello che poi sarebbe divenuto il nucleo dell'Army Air Forces Antisubmarine Command (AAFSC), traendo il grosso delle forze dal I Bomber Command per fronteggiare la minaccia degli U-Boat tedeschi lungo la costa atlantica. L'AAFSC avrebbe nel tempo allargato la sua missione a golfo del Messico e Caraibi finch\u00e9 l'attivit\u00e0 antisommergibile non venne assunta completamente dalla US Navy a met\u00e0 del 1943.\nA partire dal maggio 1942, la missione della First Air Force divenne occuparsi dell'addestramento operativo di unit\u00e0 ed equipaggi, e dell'addestramento per le sostituzioni individuali di addetti a operazioni di bombardamento, caccia e ricognizione. Le furono assegnati i brevettati delle scuole di volo dell'Army Air Forces Training Command; addestramento navigatori; scuole di artiglieria flessibile e varie scuole tecniche, li organizz\u00f2 nei gruppi di combattimento e squadroni appena istituiti, e forn\u00ec addestramento per unit\u00e0 operative (OTU) e addestramento per sostituzione (RTU) per preparare gruppi e rimpiazzi per il dispiegamento all'estero nei teatri di combattimento. La First Air Force divenne prevalentemente un'organizzazione OTU e RTU per la caccia. Molti gruppi da caccia su Republic P-47 Thunderbolt furono addestrati dal I Fighter Command, assieme a gruppi su P-39/P-63 Airacobra; gruppi su Douglas C-47 Dakota/Skytrain e poi Curtiss C-46 Commando a cura del I Troop Carrier Command.\nIntorno al 1944, la maggior parte dell'addestramento operativo di gruppi termin\u00f2, e il comando si concentr\u00f2 sull'addestramento individuale di rincalzi usando le \"Army Air Force Base Units\" (AAFBU) come enti addestrativi presso i campi di volo presidiati dalla First Air Force.\nSi organizzarono anche \"Air Defense Wings\" (\"stormi di difesa aerea\") per le pi\u00f9 importanti aree metropolitane lungo la costa nordorientale, usando le unit\u00e0 addestrative aggregate agli stormi. Nel 1944 la probabilit\u00e0 di un attacco lungo il litorale orientale era remota, e questi stormi di difesa aerea continuarono ad esistere solo sulla carta.\nNel 1944 la parte prevalente dell'USAAF era impegnata in operazioni di combattimento in varie parti del mondo, come nel caso dell'Eighth Air Force in Europa e della Twentieth Air Force nel Pacifico. Le unit\u00e0 addestrative situate negli Stati Uniti (noti come Zone of the Interior, o \"ZI\") sotto la \"First, Second, Third\" e \"Fourth Air Force\" furono tutte poste sotto il comando unificato delle Continental Air Forces (CAF) il 13 dicembre 1944, mentre le \"Numbered Air Forces\" divennero comandi dipendenti dal CAF.\nAir Defense Command.\nNel marzo 1946 il comandante generale USAAF Carl Spaatz aveva avviato una radicale riorganizzazione dell'aeronautica post-bellica e segnatamente aveva istituito i \"Major Commands\" (MAJCOM), alle dirette dipendenze del comando generale delle United States Army Air Forces. L'ente \"Continental Air Forces\" fu accantonato, e la First Air Force fu assegnata all'Air Defense Command post-bellico nel marzo 1946 e poi nel dicembre 1948 al Continental Air Command (ConAC), orientato prevalentemente alla difesa aerea.\nAl comando fu inizialmente affidata la regione degli Stati del New England, assieme a quelli di New York e New Jersey. Con la disattivazione dell'\"ADC Eleventh Air Force\" il 1\u00ba luglio 1948 per limitazioni di bilancio, la zona di competenza di questo comando fu ampliata ricomprendendo gli Stati del Midwest superiore di Michigan e Ohio, assieme alla zona del Medio-Atlantico a sud del confine tra Carolina del Nord e Virginia.\nNel 1949 le unit\u00e0 di Air National Guard ed Air Force Reserve furono poste sotto il comando della First Air Force, e le relative unit\u00e0 in servizio attivo furono riassegnate alla \"Eastern Air Defense Force\" (EADF, \"Forza di difesa aerea orientale\") o delle divisioni aeree 30\u00aa, 32\u00aa o 26\u00aa.\nIl comando fu disattivato il 23 giugno 1958 per esigenze di bilancio, e le unit\u00e0 dipendenti vennero riorganizzate sotto il ConAc.\nLa First Air Force fu riattivata presso Stewart Air Force Base, Newburgh (New York), il 20 gennaio 1966 poich\u00e9 erano stati disattivati gli \"ADC Air Defense Sectors\" (\"Settori di difesa aerea\" ADC). La First Air Force divenne competente per le divisioni aeree (gi\u00e0 appartenute all'ADC) 21\u00aa, 33\u00aa, 34\u00aa, 35\u00aa, e 36\u00aa, dislocate principalmente nelle regioni USA del nordest e Midwest superiore. Le fu affidata anche la difesa aerea di Groenlandia, Islanda e parzialmente del Canada. In luglio 1968 la First Air Force era nuovamente preposta alla difesa aerea di tutto il litorale orientale, proprio come nella Seconda guerra mondiale.\nIl 16 gennaio 1968 l'Air Defense Command fu rinominato Aerospace Defense Command (ADCOM) nell'ambito di una ristrutturazione dell'USAF. Tuttavia il secondo periodo di servizio della First Air Force dur\u00f2 poco, e il 31 dicembre 1969 il comando fu nuovamente disattivato nel quadro di una importante riorganizzazione ADCOM delle Air Forces: First, Fourth e Tenth, oltre a numerose \"Air Divisions\" (\"Divisioni aeree\"). Questa riorganizzazione consegu\u00ec alla necessit\u00e0 di eliminare i livelli intermedi di comando nell'ADCOM per effetto sia di riduzioni di bilancio, sia dell'idea che vi fosse un minor bisogno di difendere il continente americano da eventuali attacchi aerei sovietici.\nLe unit\u00e0 che erano state dipendenti dalla First Air Force furono riassegnate principalmente alle divisioni aeree 20\u00aa, 21\u00aa o 23\u00aa.\nTactical Air Command.\nNell'ambito di un riallineamento degli strumenti militari, ADCOM fu riorganizzata il 1\u00ba ottobre 1979. Le risorse atmosferiche di difesa (intercettori e radar di allertamento) di ADCOM furono riassegnati al Tactical Air Command (TAC). Per effetto di tale dislocazione molte unit\u00e0 di Air National Guard che avevano una missione di difesa aerea passarono a loro volta sotto il controllo del TAC, che istitu\u00ec una componente, di livello pari ad una divisione aerea, denominata Air Defense, Tactical Air Command (ADTAC).\nIl 6 dicembre 1985 il comando generale USAF riattiv\u00f2 la First Air Force presso la Langley Air Force Base (Virginia), subordinandola al Tactical Air Command. Alla 1AF fu assegnata la missione di fornire, addestrare ed equipaggiare forze ADTAC idonee al combattimento, per garantire la difesa aerea del continente nordamericano.\nDal momento della riattivazione, la First Air Force era composta di unit\u00e0 dell'aeronautica in servizio attivo e dell'Air National Guard. Per la peculiarit\u00e0 della sua missione e dovendosi occupare di due nazioni, la First Air Force ha un rapporto di stretta collaborazione con le forze canadesi. Personale canadese opera nel comando principale della First Air Force di Tyndall Air Force Base (Florida), ed in vari settori regionali di difesa aerea sparsi per gli Stati Uniti.\nL'attivazione delle Continental United States North American Aerospace Defense Regions (1 ottobre 1986) diede luogo ad una rinnovata struttura del NORAD bi-nazionale, creato circa 30 anni prima. Sebbene l'USAF avesse gi\u00e0 disattivato l'Aerospace Defense Command, la regione degli USA continentali, assieme alle regioni dell'Alaska e del Canada fornirono in comando ed un sistema operativo migliorati per la difesa aerea nordamericana.\nAir National Guard.\nNegli anni successivi alla sua terza attivazione, gran parte della competenza sulla difesa della sovranit\u00e0 aerea americana pass\u00f2 all'Air National Guard. Inoltre, la riorganizzazione della struttura di comando dell'aeronautica USA vide l'assegnazione della difesa aerea al Tactical Air Command e poi, al suo successore, Air Combat Command.\nNegli anni 1970 e 1980, il ruolo dell'Air National Guard nella difesa del Nord America si accrebbe. Tale cambio di ruolo fu accompagnato da discussioni tra Air Force attiva e Air National Guard a proposito delle rispettive prerogative.\nCon il progressivo ridimensionamento della Guerra fredda e l'applicazione di tagli di bilancio, sempre pi\u00f9 missioni precedentemente svolte dalle forze attive presero ad essere trasferite alle componenti della riserva. Gi\u00e0 negli anni 1990, il 90% delle missioni di difesa aerea erano gestite dall'Air National Guard.\nNell'ottobre 1997 la First Air Force divenne una forza aerea numerata prevalentemente sostenuta dall'Air National Guard, cui si affidava la difesa aerea del continente nordamericano. Oggi la First Air Force \u00e8 composta soprattutto di membri dell'Air National Guard. Il suo comando principale \u00e8 presso la Tyndall Air Force Base, in Florida. Comprende 10 stormi caccia dell'Air National Guard e due settori di difesa aerea per le regioni est ed ovest del paese."}
{"id": "5471175", "revid": "99470652", "url": "https://it.wikipedia.org/wiki?curid=5471175", "title": "Progymnasmata", "text": "I Progymnasmata ( \"esercitazioni preliminari\"; in lingua latina \"praeexercitamina\") sono una serie di esercizi retorici che hanno origine nell'antica Grecia e si sviluppano durante l'impero romano. Questi esercizi erano destinati agli studenti di retorica, che iniziavano a studiare in un'et\u00e0 compresa tra i dodici e i quindici anni. Lo scopo di questi esercizi era quello di preparare gli studenti alla scrittura di declamazioni dopo aver terminato gli studi grammatici.\nCi sono solo quattro manuali superstiti di progymnasmata, attribuiti a Elio Teone, Ermogene di Tarso, Aftonio, e Nicola il sofista. \nStoria.\nLa composizione non era una materia primaria insegnata nelle scuole fino al V secolo a.C. Infatti, la prima apparizione del termine \"progymnasmata\" si trova nel capitolo 28 della Retorica ad Alessandro, molto probabilmente scritta da Anassimene di Lampsaco alla fine del IV secolo a.C.. Questa opera \u00e8 conservata accanto a quelle di Aristotele, eppure non menziona mai nell'uso di esercizi preliminari. Ma Aristotele non tocc\u00f2 le forme retoriche, che divennero un aspetto all'interno della natura del \"progymnasmata\". L'uso di esercizi retorici preliminari \u00e8 discusso brevemente in alcuni dialoghi greci e romani, ma tutti i manuali di quel periodo sono andati perduti.\nEsistono solo quattro manuali conosciuti superstiti di \"progymnasmata\". Il primo \u00e8 quello di Teone, scritto intorno al I secolo. Nella sua introduzione, Teone si rivolge gli insegnanti, piuttosto che agli studenti e critica quegli studenti che saltano gli esercizi preliminari.\nIl secondo manuale \u00e8 attribuito ad uno dei retori pi\u00f9 influenti del II secolo, Ermogene di Tarso. Ma non c'\u00e8 prefazione al suo lavoro e gli esercizi sono brevi; pertanto, molti dubitano della sua autenticit\u00e0. Il terzo manuale \u00e8 attribuito a Aftonio di Antiochia, allievo del grande sofista Libanio durante la seconda met\u00e0 del IV secolo. Questo \u00e8 il manuale pi\u00f9 utilizzato e che \u00e8 diventato di riferimento nella pratica della \"progymnasmata\". I suoi trattati sono stati combinati con i trattati retorici di Ermogene sulla teoria della stasi e dello stile per creare il \"Corpus ermogenico.\"\nIl manuale finale \u00e8 attribuito a Nicola di Mira, che insegnava retorica a Costantinopoli durante la fine del V secolo. \n\"Progymnasmata\" di Aftonio.\nSebbene gli esercizi espressi in ciascun manuale noto siano molto simili, ci sono diverse variazioni minori tra loro. Ma poich\u00e9 il lavoro di Aftonio \u00e8 il pi\u00f9 ampiamente riconosciuto e praticato, le tesi delle variazioni sono spesso non riconosciute. Tutti gli studenti erano invitati a scrivere un compito, memorizzarlo, e quindi eseguire una orazione in classe. I \"progymnasmata\" venivano insegnati in ordine, aumentando le difficolt\u00e0 con l'avanzare del corso. I corsi erano organizzati per cominciare con racconto e terminare col farne un argomento. C'era uno studio sulla letteratura per completare il corso, prestando particolare attenzione ai modelli di retorica e letteratura. La \"progymnasmata\" di Aftonio venne tradotta in latino nel XV secolo da Rodolfo Agricola.\nMito (Mythos).\nLe favole di Esopo erano popolari al tempo della retorica e divennero un tema comune di studio. Ci sono tre forme di favola: la forma razionale (dove i personaggi sono uomini e donne), il modulo di etica (dove gli animali sono i protagonisti), e un terzo modulo che coinvolge entrambi. Ci\u00f2 che tutti e tre hanno in comune \u00e8 che ognuno ha una morale, dichiarata prima che la storia inizi o dopo che si \u00e8 conclusa. Nel manuale del Aftonio, il primo esercizio era quello di creare una favola che seguisse le tre forme.\nNarrativa (Di\u0113g\u0113ma).\nQuesto compito elementare consisteva nello scrivere semplicemente un brano di narrativa (da non confondere con la favola). Si presume che questa formazione fosse il risultato della teoria delle categorie di Aristotele e introducesse gli studenti ai quattro valori della narrazione, che sono chiarezza, incisivit\u00e0, capacit\u00e0 di persuasione e purezza dei contenuti linguistici. L'esercizio di narrativa nel \"progymnasmata\" era politico, storico o su base di finzione. Proprio come la diegesi indica la trama narrativa di un film, la cosiddetta narrativa di un discorso o di una orazione sposta il contenuto. \nAneddoto (Chreia).\nGli studenti venivano invitati a prendere un'azione o detto di una persona famosa ed elaborarlo. Dovevano sviluppare i significati di queste azioni o citazioni con riguardo, alle lodi, parafrasi, causa, esempio di senso, confronto e contrapposizione, testimonianze e un epilogo; l'aneddoto \u00e8 qualcosa che viene spesso utilizzato nella Bibbia. \nMassima (Gn\u014dm\u0113).\nLe massime o proverbi sono stati descritti da Aristotele, e nel libro di Aftonio sono divisi in, protrettici, aprotrettici, dichiarativi, semplici e composti. Agli studenti veniva data una generalizzazione morale su uno scrittore e veniva loro chiesto di creare qualcosa di simile a un aneddoto sullo scrittore.\nRefutazione (Anaskev\u0113).\nQuesto esercizio richiede allo studente di ragionare logicamente contro qualcosa tratto da miti, narrazioni o favole. L'argomento dello studente doveva essere qualcosa di non impossibile, illogico, inadatto e inopportuno. \nConferma (Kataskeu\u0113).\nL'esercizio di conferma era l'opposto della refutazione. Allo studente veniva chiesto di ragione a favore di qualcosa tratto da leggende e dalla letteratura. \nLuogo comune (Koinos topos).\nOccorreva elaborare il luogo comune coinvolto attaccando il vizio con la critica di stereotipi piuttosto che singoli individui. Gli studenti utilizzavano la contraddizione, il confronto e la massima attaccando la motivazione della situazione demografica descritta.\nEncomio (Enk\u014dmion).\nStudenti usavano l'elogio per lodare persone, cose, tempi, luoghi, animali e cose che crescono. Ogni lode poteva essere generata dall'educazione, da atti, competenze, e, talvolta, aveva la forma di un confronto con un'altra persona, un epilogo o una preghiera. \nInvettiva (Psogos).\nL'Invettiva era opposta al luogo comune. Attaccava una specifica, chiamata individuale, di solito una figura politica o culturale.\nComparazione (Synkrisis).\nL'esercizio di comparazione agiva come un doppio encomio o una combinazione di un encomio di una persona o cosa e l'invettiva contro un altro.\nPersonificazione (\u0112thopoeia).\nGli studenti usavano la personificazione o etopea formando un discorso attribuito al fantasma di una persona conosciuta o di un personaggio immaginario o mitologico del passato, presente o dei tempi futuri. Questo esercizio richiedeva agli studenti di esprimersi con chiarezza, concisione e freschezza. \nDescrizione (Ekphrasis).\nQuando era chiesto di utilizzare ekphrasis per descrivere una persona, luogo, cosa o tempo, gli studenti erano obbligati a produrre una descrizione completa, informazioni dettagliate su una persona dalla testa ai piedi, un'azione dall'inizio alla fine. Questo modulo era riscontrabile in molti scritti di letteratura classica e storici. \nTesi (Argument).\nPoich\u00e9 questo esercizio era un'introduzione all'argomento nelle scuole filosofiche, l'uso della tesi non veniva attuato fino a quando non si erano completati tutti gli esercizi precedenti. Gli studenti dovevano presentare un argomento di tesi di loro proposizione; queste domande erano spesso difficili da rispondere. \nIntroduzione alla legge (Nomou Eisphora).\nAftonio chiama questo esercizio finale un \"gymnasma\" piuttosto che \"progymnsasmata\". Questo esercizio \u00e8 in forma di difesa di una legge o di opposizione ad essa. L'argomento viene prima indicato, segue un contro argomento e poi la discussione.\n\"Progymnasmata\" per la scuola superiore.\nNegli ultimi anni vi \u00e8 stato un notevole sforzo per vedere se i \"progymnasmata\" potevano essere adattate nello studio della scuola elementare, media e superiore. Uno dei protagonisti di questo sforzo \u00e8 James Selby, autore delle \"Classical Composition series\", che ha ridotto il curriculum di composizione utilizzato da Quintiliano e Cicerone, ad un livello che pu\u00f2 essere utilizzato efficacemente fino alle scuole superiori."}
{"id": "5471177", "revid": "121649099", "url": "https://it.wikipedia.org/wiki?curid=5471177", "title": "Devin Searcy", "text": ""}
{"id": "5471179", "revid": "580197", "url": "https://it.wikipedia.org/wiki?curid=5471179", "title": "Selina Kuster", "text": "In carriera si \u00e8 laureata per tre volte Campione di Svizzera, vincendo anche due Coppe Svizzere, sempre con il , e ha inoltre vestito la maglia della nazionale svizzera dal 2009 al 2017, con la quale ha partecipato al Mondiale di Canada 2015 e ha ottenuto, primo trofeo conquistato dalla Svizzera in un torneo di calcio femminile, la vittoria nell'edizione della Cyprus Cup 2017.\nCarriera.\nClub.\nDopo aver iniziato l'attivit\u00e0 nelle giovanili dell' (2001-2005) ed aver proseguito, sempre a livello giovanile, con il (2005-2008) e infine con il nella stagione 2008-2009, durante il calciomercato estivo 2009 Selina Kuster si trasferisce al , dove debutta in Lega Nazionale A, il livello di vertice del campionato svizzero. Al suo primo campionato di LNA la sua squadra si rivela una delle pi\u00f9 competitive della stagione, terminando al secondo posto dietro al . Kuster e compagne si ritrovano nelle posizioni di vertice anche per il campionato successivo, terminato al terzo posto, mentre nei tre successivi le prestazioni della squadra si ridimensionano notevolmente, con un doppio ottavo posto, dove in quello 2011-2012 si salva per un solo punto dalla retrocessione, e il nono al termine del 2013-2014, che vale al Grasshoppers la retrocessione in Lega Nazionale B.\nNell'estate 2014 si trasferisce alle rivali cittadine del Zurigo, squadra con la quale ottiene i maggiori successi in carriera. Gi\u00e0 alla prima stagione con il Zurigo ottiene il \"double\" Campionato-Coppa Svizzera, ripetendosi la stagione successiva, mentre in quella 2016-2017 deve lasciare i due titoli all'emergente .\nA maggio 2017 Kuster \u00e8 vittima di un grave infortunio, la rottura del legamento crociato che la costringe a sottoporsi ad un intervento. Virtualmente in organico ancora per la stagione 2017-2018, ad una successiva visita di controllo effettuata nel dicembre 2017 le viene diagnosticato un danno alla cartilagine con aderenze che costringendo a prolungare i tempi di recupero convincono Kuster ad abbandonare il calcio giocato all'et\u00e0 di soli 26 anni."}
{"id": "5471180", "revid": "235890", "url": "https://it.wikipedia.org/wiki?curid=5471180", "title": "Punto periodico", "text": "In matematica, un punto periodico con periodo formula_1 di una funzione formula_2 \u00e8 un punto formula_3 del dominio di formula_2 in cui si verifica:\ndove formula_6 \u00e8 definita ricorsivamente da:\nIl pi\u00f9 piccolo formula_1 per cui formula_3 \u00e8 un punto periodico \u00e8 detto periodo primitivo o periodo minimo. Se tutti i punti del dominio di una funzione sono periodici con il medesimo periodo formula_1, si sta considerando una funzione periodica di periodo formula_1. Un punto fisso \u00e8 un punto periodico con periodo primitivo 1.\nNello studio dei sistemi dinamici, ogni punto di un'orbita periodica \u00e8 un punto periodico per l'orbita.\nSistemi dinamici.\nUn punto periodico di un sistema dinamico \u00e8 un punto di una traiettoria periodica (chiusa) non costante percorsa dal sistema dinamico. Ovvero, dato un sistema dinamico reale formula_12, con formula_13 lo spazio delle fasi e formula_14 la sua evoluzione, un punto formula_15 \u00e8 periodico con periodo formula_16 se:\nSe formula_19 \u00e8 un punto periodico il relativo insieme limite coincide con la traiettoria periodica alla quale formula_19 appartiene.\nPunti iperbolici.\nSe formula_21 \u00e8 una funzione differenziabile, un punto fisso formula_19 \u00e8 detto iperbolico se la matrice jacobiana di formula_2 in formula_19 non ha autovalori di modulo 0 o 1. Un punto periodico di periodo formula_1 \u00e8 detto \"punto periodico iperbolico\" se \u00e8 un punto fisso iperbolico per formula_2.\nSe ogni autovalore formula_27 della jacobiana di formula_2 calcolata in un punto periodico iperbolico formula_19 soddisfa formula_30 allora formula_19 \u00e8 detto \"pozzo\" o attrattore; se ogni autovalore formula_27 della jacobiana di formula_2 in formula_19 soddisfa formula_35 allora formula_19 \u00e8 chiamato \"sorgente\", altrimenti \u00e8 un punto di sella."}
{"id": "5471186", "revid": "235890", "url": "https://it.wikipedia.org/wiki?curid=5471186", "title": "Periodo primitivo", "text": ""}
{"id": "5471198", "revid": "380453", "url": "https://it.wikipedia.org/wiki?curid=5471198", "title": "Voleybol 1. Ligi 2014-2015 (femminile)", "text": "La Voleybol 1. Ligi 2014-2015, 31\u00aa edizione della massima serie del campionato turco di pallavolo femminile, si \u00e8 svolta dal 25 ottobre 2014 al 3 maggio 2015: al torneo hanno partecipato 12 squadre di club turche e la vittoria finale \u00e8 andata per la quarta volta al .\nRegolamento.\nIl campionato si \u00e8 svolto con una prima fase dove le dodici squadre si sono incontrate in un girone all'italiana con gare d'andata e ritorno per un totale di 22 giornate. Al termine della \"regular season\", le prime otto classificate hanno partecipato ai \"play-off\": dopo un primo turno di spareggio, le quattro formazioni vincenti hanno acceduto ai \"play-off scudetto\", mentre le quattro formazioni perdenti hanno preso parte ai \"play-off 5\u00ba posto\", entrambi svoltisi con un doppio \"round-robin\"; le ultime quattro classificate partecipano invece ai play-out, che si svolgono sempre con un doppio \"round-robin\" e vedono le ultime due classificate retrocedere in Voleybol 2. Ligi.\nSquadre partecipanti.\nAl campionato di Voleybol 1. Ligi 2014-2015 hanno partecipato dodici squadre di club, tra queste le due neopromosse e .\nCampionato.\nRegular season.\nClassifica.\nLegenda:\nPlay-out.\nClassifica.\nLegenda:"}
{"id": "5471199", "revid": "235890", "url": "https://it.wikipedia.org/wiki?curid=5471199", "title": "Periodo minimo", "text": ""}
{"id": "5471200", "revid": "287204", "url": "https://it.wikipedia.org/wiki?curid=5471200", "title": "Nationale 1 1968-1969", "text": "La Nationale 1 1968-1969 \u00e8 stata la 47\u00aa edizione del massimo campionato francese di pallacanestro maschile. La vittoria finale \u00e8 stata ad appannaggio dell'."}
{"id": "5471203", "revid": "62004", "url": "https://it.wikipedia.org/wiki?curid=5471203", "title": "Glud &amp; Marstrand-LR\u00d8", "text": ""}
{"id": "5471204", "revid": "62004", "url": "https://it.wikipedia.org/wiki?curid=5471204", "title": "Glud &amp; Marstrand-LR\u00d8 R\u00e5dgivning", "text": ""}
{"id": "5471206", "revid": "62004", "url": "https://it.wikipedia.org/wiki?curid=5471206", "title": "P3Transfer-Batavus", "text": ""}
{"id": "5471208", "revid": "671029", "url": "https://it.wikipedia.org/wiki?curid=5471208", "title": "Nationale 1 1969-1970", "text": "La Nationale 1 1969-1970 \u00e8 stata la 48\u00aa edizione del massimo campionato francese di pallacanestro maschile. La vittoria finale \u00e8 stata ad appannaggio dell'."}
{"id": "5471215", "revid": "188323", "url": "https://it.wikipedia.org/wiki?curid=5471215", "title": "Kawasaki Z 300", "text": ""}
{"id": "5471217", "revid": "712828", "url": "https://it.wikipedia.org/wiki?curid=5471217", "title": "Mon calamari", "text": ""}
{"id": "5471219", "revid": "62004", "url": "https://it.wikipedia.org/wiki?curid=5471219", "title": "Cult Energy Vital Water", "text": ""}
{"id": "5471220", "revid": "478814", "url": "https://it.wikipedia.org/wiki?curid=5471220", "title": "Maha Sarakham", "text": "Maha Sarakham (in thailandese \u0e21\u0e2b\u0e32\u0e2a\u0e32\u0e23\u0e04\u0e32\u0e21) \u00e8 una citt\u00e0 minore \"(thesaban mueang)\" della Thailandia di abitanti (2020). Il territorio comunale occupa il Sottodistretto Talat, facente parte del Distretto di Mueang Maha Sarakham, che \u00e8 capoluogo della provincia omonima, nel gruppo regionale della Thailandia del Nordest.\nGeografia fisica.\nLa citt\u00e0 \u00e8 nella parte centrale dell'Altopiano di Korat, in una zona agricola pianeggiante la cui coltura principale \u00e8 il riso. Si trova circa 450\u00a0km a nord-est della capitale Bangkok. Il fiume principale \u00e8 il Chi, che ne attraversa la periferia settentrionale, mentre nel centro di Maha Sarakham vi sono diversi canali. Alcuni dei corsi d'acqua sono utilizzati per la balneazione e sono affiancati da campeggi. Altre aree ricavate sulle loro rive sono state destinate a riserve naturali.\nStoria.\nImportanti reperti archeologici sono venuti alla luce nelle zone attorno alla citt\u00e0, in particolare una reliquia attribuita a Buddha ritrovata nell'Amphoe Na Dun. Tale scoperta ha indotto l'ipotesi che il sito fosse la capitale di un antico regno tra il V e il VI secolo. Una pagoda \u00e8 stata costruita in tempi pi\u00f9 recenti per ricordare l'importanza del buddhismo nella zona e per ospitare riti buddhisti di rilievo. L'aspetto culturale ha avuto ulteriore slancio con la fondazione di importanti istituti universitari nel XX secolo.\nEconomia.\n\u00c8 una delle maggiori e prosperose citt\u00e0 della regione. Storicamente basata sull'agricoltura provinciale, l'economia cittadina \u00e8 oggi orientata sull'Istruzione, con 50.000 studenti iscritti all'Universit\u00e0 di Maha Sarakham, 25.000 all'Universit\u00e0 di Maha Sarakham Rajabhat e molti altri nei diversi \"college\" presenti nel territorio comunale. La citt\u00e0 \u00e8 il principale polo universitario del Nord-est e la presenza degli studenti ha procurato grandi entrate e molti posti di lavoro.\nL'influenza della comunit\u00e0 cinese \u00e8 di primaria importanza, come in tutta la Thailandia, ma a differenza delle altre municipalit\u00e0 a Maha Sarakham i cinesi si occupano soprattutto di commercio e meno della produzione. Tra i prodotti pi\u00f9 importanti dell'artigianato locale vi sono quelli del settore tessile, in particolare capi in seta e cotone lavorati a mano. Nel territorio comunale vi sono diversi centri commerciali.\nCultura.\nDa lungo tempo importante citt\u00e0 universitaria, \u00e8 considerata uno dei principali centri culturali della regione e viene chiamata la Taxila dell'Isan (Taxila era un antico centro della cultura in India). \u00c8 anche rinomata come centro regionale del buddhismo. Tra le maggiori attrazioni culturali vi sono il grande museo dell'Universit\u00e0 di Maha Sarakham e il centro culturale dell'Isan all'Universit\u00e0 Rajabhat. Di rilievo nei pressi della citt\u00e0 le rovine khmer Ku Mahathat, l'artigianato di alcuni villaggi, in particolare le ceramiche, e due statue di Buddha risalenti al periodo Dvaravati.\nInfrastrutture e trasporti.\nMaha Sarakham non dispone di una stazione ferroviaria n\u00e9 di un aeroporto, i pi\u00f9 vicini sono a Khon Kaen e Roi Et. Per i trasporti regionali e nazionali si utilizzano le autocorriere, per la mobilit\u00e0 urbana vi sono \"songthaew\" che svolgono il ruolo di autobus cittadini seguendo percorsi prestabiliti, oltre ai mototaxi e ai \"tuk-tuk\"."}
{"id": "5471223", "revid": "767487", "url": "https://it.wikipedia.org/wiki?curid=5471223", "title": "Crociati Rugby Football Club 2012-2013", "text": ""}
{"id": "5471227", "revid": "599013", "url": "https://it.wikipedia.org/wiki?curid=5471227", "title": "Patrick Puchegger", "text": "Caratteristiche tecniche.\n\u00c8 considerato uno stopper.\nCarriera.\nClub.\nProveniente dal settore giovanile del St. P\u00f6lten, nel 2013 viene prelevato dal Bayern Monaco.\nNazionale.\nIl 12 maggio 2015 viene incluso da Andreas Heraf nella lista dei convocati che prenderanno parte al Mondiale Under-20, svoltosi in Nuova Zelanda."}
{"id": "5471228", "revid": "62004", "url": "https://it.wikipedia.org/wiki?curid=5471228", "title": "Pavel Kochetkov", "text": ""}
{"id": "5471230", "revid": "287204", "url": "https://it.wikipedia.org/wiki?curid=5471230", "title": "Nationale 1 1970-1971", "text": "La Nationale 1 1970-1971 \u00e8 stata la 49\u00aa edizione del massimo campionato francese di pallacanestro maschile. La vittoria finale \u00e8 stata ad appannaggio dell'."}
{"id": "5471231", "revid": "47767", "url": "https://it.wikipedia.org/wiki?curid=5471231", "title": "Antonie", "text": ""}
{"id": "5471232", "revid": "47767", "url": "https://it.wikipedia.org/wiki?curid=5471232", "title": "Antonija", "text": ""}
{"id": "5471233", "revid": "287204", "url": "https://it.wikipedia.org/wiki?curid=5471233", "title": "Retorica ad Alessandro", "text": "La Retorica ad Alessandro (; ) \u00e8 un trattato tradizionalmente attribuito ad Aristotele. Venne per\u00f2 scritto probabilmente da uno Pseudo-Aristotele e successivamente attribuito ad Anassimene di Lampsaco. \nAutore.\nMarco Fabio Quintiliano sembra riferirsi a questo lavoro al nome di Anassimene nella \"Institutio oratoria\", come il filologo rinascimento italiano Piero Vettori ha riconosciuto. Questa attribuzione \u00e8 stata per\u00f2 contestata da alcuni studiosi.\nContenuto.\nCompleto manuale greco di retorica del IV secolo a.C., la \"Retorica ad Alessandro\" ci fornisce uno sguardo prezioso sulla teoria della retorica del tempo, coevo a quanto Aristotele scrisse pi\u00f9 o meno nella stessa epoca: del resto, l'autore sostiene di aver basato questo trattato sul \"Techn\u00e9\" di Corace e i\"Theodectea\" di Aristotele.\nLa struttura della \"Retorica ad Alessandro\" \u00e8, peraltro, simile all'opera di Aristotele. \nI capitoli 1-5 trattano argomenti specifici per ciascuna delle specie di retorica che corrispondono al primo libro dell'opera di Aristotele. I capitoli 6-22 sono sugli \"usi\", ci\u00f2 che Aristotele chiama \"argomenti\", discussi nella seconda parte del suo secondo libro. I capitoli 23-28 parlano dello stile che Aristotele discute nella prima met\u00e0 del suo terzo libro. Quelli che vanno dal 29 al 37, infine, trattano le discussioni fatte da Aristotele nella seconda parte del suo terzo libro. \nDa questo \u00e8 chiaro che sia la \"Retorica ad Alessandro\" e il \"Sulla retorica\" hanno utilizzato una struttura comune per i manuali di retorica del IV secolo a.C. \nA differenza di Aristotele, l'autore della \"Retorica ad Alessandro\" non fa uso di esempi che illustrano i suoi precetti; poich\u00e9 questo trattato differisce da Aristotele, in alcuni dettagli a volte si pensa si sia formato nella tradizione che circonda Isocrate, ma non vi \u00e8 alcuna chiara evidenza di questo. \nIl trattato \"Retorica ad Alessandro\" non sembra aver avuto un grande impatto sugli studi retorici dell'epoca e non \u00e8 citato spesso in seguito. Probabilmente \u00e8 sopravvissuto perch\u00e9 lo si riteneva opera di Aristotele."}
{"id": "5471234", "revid": "287204", "url": "https://it.wikipedia.org/wiki?curid=5471234", "title": "Dinopercidae", "text": "I Dinopercidae sono una famiglia di pesci ossei marini appartenenti all'ordine Perciformes.\nDistribuzione e habitat.\nLe due specie della famiglia si trovano nell'Oceano Atlantico lungo le coste dell'Angola (\"Centrarchops chapini\") e nell'Oceano Indiano occidentale tropicale e subtropicale (\"Dinoperca petersi\"). Sono pesci costieri che vivono prevalentemente in ambienti rocciosi.\nDescrizione.\nI Dinopercidae hanno corpo alto e occhi e bocca piuttosto grandi. La mandibola \u00e8 sporgente, sono visibili le ossa mascellari e sopramascellari; queste ultime sono particolarmente grandi. La pinna dorsale \u00e8 unica, con una parte a raggi spinosi anteriore pi\u00f9 bassa di quella a raggi molli. Pinna anale ampia, con 3 raggi spiniformi. Pinna caudale a profilo posteriore dritto. L'opercolo branchiale ha due spine. Vescica natatoria molto grande.\n\"Dinoperca petersi\" \u00e8 la specie pi\u00f9 grande e raggiunge i 75\u00a0cm di lunghezza."}
{"id": "5471236", "revid": "921573", "url": "https://it.wikipedia.org/wiki?curid=5471236", "title": "Don Bexley", "text": "\u00c8 noto al grande pubblico soprattutto per aver impersonato, nell'arco degli anni 70, Bubba Bexley, il vecchio vicino di casa dei due protagonisti di \"Sanford and Son\".\nBiografia.\nBexley inizi\u00f2 la carriera cinematografica in tarda et\u00e0, recitando insieme a Redd Foxx nel film \"Pupe calde e mafia nera\" (1970), diretto da Ossie Davis.\nNel 1972 partecip\u00f2 al film \"Ma pap\u00e0 ti manda sola?\" di Peter Bogdanovich, poco prima di passare al ruolo che lo render\u00e0 famoso, quello del vecchio Bubba in \"Sanford and Son\". Apparir\u00e0 in ben 43 dei 135 episodi. Il suo personaggio, un vecchio \"single\" leggermente bisbetico, \u00e8 uno dei comprimari principali dei due Sanford, accompagnando spesso Fred nelle sue trovate cervellotiche.\nDopo questa esperienza (terminata con l'ultimo episodio nel marzo 1977), Bexley venne ingaggiato per un immediato \"spin-off\" della serie, dal titolo \"Sanford Arms\", proposto dalla NBC in 8 puntate. In questa sitcom Bubba non \u00e8 pi\u00f9 al fianco dei suoi due amici, ma \u00e8 un dipendente dell'albergo ricavato dalla loro casa dopo il loro trasferimento. La serie per\u00f2 fu interrotta dopo solo cinque puntate a causa dei bassi ascolti.\nNel 1980 fu nel cast di \"E io mi gioco la bambina\", sempre in un ruolo secondario. La sua ultima apparizione sul grande schermo risale al 1988, nel film \"Il segreto della piramide d'oro\", dove interpret\u00f2 il vecchio Lou. Mor\u00ec nella primavera del 1997 a causa di problemi cardiaci e renali."}
{"id": "5471237", "revid": "599013", "url": "https://it.wikipedia.org/wiki?curid=5471237", "title": "Kyaw Min Oo", "text": "Carriera.\nClub.\nGioca dal 2014 al 2015 allo Ayeyawady United. Nel 2016 si trasferisce allo Yangon United, con la cui maglia nel 2018 gioca tra l'altro anche 2 partite in Coppa dell'AFC.\nNazionale.\nHa giocato 5 partite nel campionato asiatico Under-19 del 2014, al termine del quale la Birmania ha ottenuto la qualificazione ai Mondiali Under-20 del 2015, per i quali \u00e8 stato successivamente convocato.\nIl 21 maggio 2014 ha esordito in nazionale maggiore nella partita di AFC Challenge Cup persa per 2-0 contro la Palestina.\nIl 30 maggio 2015 ha esordito nei Mondiali Under-20 disputando da titolare la partita persa per 2-1 dalla sua nazionale contro i pari et\u00e0 degli Stati Uniti; ha disputato anche le altre due partite a cui la Birmania ha preso parte, ovvero le due sconfitte per 6-0 contro l'Ucraina e per 5-1 contro la Nuova Zelanda.\nSempre nel 2015 continua inoltre a giocare in nazionale maggiore, rappresentativa con la quale nell'arco del biennio 2014-2015 ha totalizzato complessivamente 8 presenze, senza mai segnare."}
{"id": "5471245", "revid": "599013", "url": "https://it.wikipedia.org/wiki?curid=5471245", "title": "Yan Naing Oo", "text": "Carriera.\nClub.\nNel 2015 gioca nello Zeyar Shwe Myay. Nel 2016 si trasferisce allo Shan United, con la cui maglia nel corso degli anni gioca anche 2 partite nei turni preliminari di AFC Champions League e 12 partite in Coppa dell'AFC.\nNazionale.\nHa giocato 5 partite nel campionato asiatico Under-19 del 2014, al termine del quale la Birmania ha ottenuto la qualificazione ai Mondiali Under-20 del 2015, per i quali \u00e8 stato successivamente convocato.\nIl 30 maggio 2015 ha esordito nei Mondiali Under-20 disputando da titolare la partita persa per 2-1 dalla sua Nazionale contro i pari et\u00e0 degli Stati Uniti; nel corso della gara ha anche segnato l'unica rete della sua squadra. Disputa da titolare anche la seconda partita della fase a gironi, persa per 6-0 contro l'Ucraina, e la terza ed ultima partita, persa per 5-1 contro i padroni di casa della Nuova Zelanda il 5 giugno.\nNel 2016 esordisce con la nazionale maggiore, con cui anche negli anni seguenti continua a giocare con regolarit\u00e0."}
{"id": "5471246", "revid": "47767", "url": "https://it.wikipedia.org/wiki?curid=5471246", "title": "Gian Franco", "text": ""}
{"id": "5471247", "revid": "47767", "url": "https://it.wikipedia.org/wiki?curid=5471247", "title": "Gianfranca", "text": ""}
{"id": "5471251", "revid": "599013", "url": "https://it.wikipedia.org/wiki?curid=5471251", "title": "Alassane Sow", "text": "Carriera.\nClub.\nHa giocato nella massima serie senegalese con l'ASC Yeego.\nIl 17 febbraio 2015 ha firmato un contratto professionistico con il Real Saragozza, squadra della massima serie spagnola, con cui ha giocato nelle giovanili.\nIl 15 gennaio 2016 si trasferisce al , formazione della massima serie tunisina, con cui conclude la stagione giocando una partita in Coppa di Tunisia e 3 partite di campionato senza mai segnare. Nella stagione 2017-2018 gioca invece 4 partite di campionato ed una partita in Coppa di Tunisia, per poi svincolarsi dalla squadra il 15 gennaio 2018,\nNazionale.\nHa partecipato alla Coppa delle Nazioni Africane Under-20 2015, nella quale ha disputato 4 partite. Successivamente \u00e8 stato convocato con la nazionale Under-20 senegalese per partecipare ai Mondiali Under-20 del 2015. Nel corso del torneo gioca in tutto 3 partite, contro il Qatar (nella terza giornata della fase a gironi), negli ottavi di finale contro l'Ucraina e nei quarti di finale contro l'Uzbekistan."}
{"id": "5471265", "revid": "716642", "url": "https://it.wikipedia.org/wiki?curid=5471265", "title": "Serigne Niang", "text": "Carriera.\nClub.\nDopo gli inizi in patria, nella stagione 2013-2014 ha giocato in Belgio con la maglia dell'.\nSuccessivamente ha militato nella massima serie tunisina con la maglia dello , con cui ha firmato un contratto di tre anni e mezzo. Nell'arco di questo triennio gioca in totale 39 partite nella prima divisione tunisina e 5 partite nella Coppa della Confederazione CAF.\nNell'estate del 2017 si accasa poi allo , formazione della seconda divisione francese; dopo aver giocato in totale 13 partite nell'arco di due campionati si trasferisce al , nella terza divisione francese.\nNazionale.\nNel 2011 ha giocato 3 partite senza mai segnare nella Coppa d'Africa Under-17. In seguito ha vestito anche la maglia della nazionale Under-23.\nSuccessivamente \u00e8 stato convocato con la nazionale Under-20 senegalese per partecipare ai Mondiali Under-20 del 2015; il 31 maggio ha esordito in questa manifestazione, giocando gli ultimi 24 minuti della partita persa per 3-0 contro i pari et\u00e0 del Portogallo. Disputa la sua seconda ed ultima partita nel torneo giocando da titolare nella finale per il terzo e quarto posto persa per 3-1 contro il Mali il 20 giugno."}
{"id": "5471268", "revid": "729019", "url": "https://it.wikipedia.org/wiki?curid=5471268", "title": "La marcia", "text": "La marcia (titolo originale \"The March\") \u00e8 un romanzo storico dello scrittore statunitense Edgar L. Doctorow, pubblicato in originale nel 2005, in Italia nel 2007 edito da Mondadori. Racconta la storia della campagna che durante la guerra di secessione americana port\u00f2 il generale Sherman da Atlanta fino al Nord Carolina, seguendo le vicende di numerosi personaggi reali e fittizi, tra cui lo stesso generale unionista.\nIl libro ha vinto nel 2005 il National Book Critics Circle Award nella categoria fiction e l'anno successivo il Premio PEN/Faulkner per la narrativa. Fu inoltre inserito nella cerchia dei finalisti nel 2005 per il National Book Award per la narrativa, e nel 2006 per il Premio Pulitzer per la narrativa.\nDal romanzo nel 2012 \u00e8 stato tratto uno spettacolo teatrale a cura della compagnia Steppenwolf di Chicago, adattamento ad opera di Frank Galati.\nTrama.\nSul finire del 1864 una colonna militare nordista forte di sessantamila uomini attraversa la Georgia, puntando su Savannah. La guida il generale William Tecumseh Sherman, comandante abile ed astuto, intenzionato a dare la spallata decisiva alla resistenza confederata. Il suo passaggio travolge le vite di molte persone, sconvolgendo regole e consuetudini, regalando speranza ad alcuni e togliendola ad altri, senza comunque offrire sicurezze a nessuno, come \u00e8 regola in una guerra civile. Per la giovane Pearl, schiava figlia di un padrone che non ne ha mai riconosciuta l'esistenza, \u00e8 l'occasione di uscire da un destino segnato dal disprezzo. Per Arly e Will, soldati confederati attesi da un plotone di esecuzione, \u00e8 la possibilit\u00e0 di sfuggire ad una condanna che per\u00f2 sembra rincorrerli da un cambio di schieramento all'altro. Nel caso di Emily, figlia di uno stimato giudice che si ritrova d'improvviso senza pi\u00f9 alcun riferimento e dovere, diventa una strana avventura al seguito di un chirurgo militare dagli occhi di ghiaccio. E per gli schiavi come Wilma e Coalhouse Walker significa la libert\u00e0, quella sognata ed ora, forse, giunta davvero, ma da conquistare a rischio della propria vita. Perch\u00e9 la strada verso Savannah \u00e8 segnata da odio e vendette, ed \u00e8 solo l'inizio, visto che Sherman non \u00e8 tipo da accontentarsi e presa la citt\u00e0, si rimette presto in movimento puntando a nord, verso il cuore della Carolina del sud, incurante di tutto tranne dei propri obiettivi. Nemmeno le proibitive condizioni del terreno riescono a rallentarne l'avanzata, che lo porta rapidamente alla conquista di Columbia, a sua volta lasciata alle spalle dopo un incendio disastroso dalle incerte responsabilit\u00e0. La marcia prosegue nella Carolina del Nord, col suo carico di rancori e speranze, tra scaramucce sanguinose e paludi infide, legando sempre pi\u00f9 strettamente i destini delle persone che vi partecipano. Per Pearl l'incontro con Stephen, giovane soldato newyorkese di origine irlandese, pone una tormentata scelta tra l'amore e la paura di tornare a non essere pi\u00f9 padrona del proprio destino. Nel frattempo Arly, perso il compagno Will per uno sfortunato incidente, vede nell'occasione di impersonare un fotografo itinerante l'ispirazione di cui era in attesa, offrendogli l'opportunit\u00e0 di avvicinare Sherman ed ucciderlo. Il tentativo fallisce per poco ed il generale vittorioso pu\u00f2 quindi accettare la resa del suo rivale Johnston, una conclusione resa per\u00f2 amara dalla notizia appena giunta dell'assassinio del presidente Lincoln. La strada per la riconciliazione di un paese lacerato dal conflitto si annuncia tormentata, ma per Pearl, Stephen e i loro nuovi compagni si apre finalmente la possibilit\u00e0 di scegliere liberamente il proprio futuro.\nGenesi e critica.\nL'idea su un libro ambientato durante la guerra civile del proprio paese nacque a Doctorow vent'anni prima della sua effettiva scrittura, in seguito alla lettura di un saggio storico sulla marcia di Sherman; a dargli lo stimolo decisivo molti anni dopo fu per\u00f2 la visione di alcune foto d'epoca del generale circondato dai suoi uomini.\nIl libro fu accolto da una serie di giudizi molto positivi, confermati da una nutrita serie di premi e riconoscimenti (curiosamente, gli stessi ottenuti dal precedente Billy Bathgate). John Updike sul New Yorker lo defin\u00ec \"splendido\", apprezzando la capacit\u00e0 di far coesistere in modo originale i toni epici e tragici della guerra con descrizioni di personaggi realistici e di grande spessore, e l'uso di un linguaggio capace di adattarsi in ogni momento agli eventi narrati. Il parallelo richiamato da alcuni fu con i grandi classici della letteratura russa, a partire dal celeberrimo Guerra e pace."}
{"id": "5471270", "revid": "287204", "url": "https://it.wikipedia.org/wiki?curid=5471270", "title": "Independ\u00eancia Futebol Clube", "text": "LIndepend\u00eancia Futebol Clube, noto anche semplicemente come Independ\u00eancia, \u00e8 una societ\u00e0 calcistica brasiliana con sede nella citt\u00e0 di Rio Branco, capitale dello stato dell'Acre.\nStoria.\nL'Independ\u00eancia \u00e8 stato fondato il 2 agosto 1946 da un gruppo di uomini d'affari della citt\u00e0 di Rio Branco, inizialmente la squadra si chiamava Ypiranga Futebol Clube. Il suo primo presidente \u00e8 stato il giornalista Tufic Assmar.\nNel 1991, l'Independ\u00eancia ha partecipato al Campeonato Brasileiro S\u00e9rie B, dove \u00e8 stato eliminato alla prima fase.\nNel 1995 e nel 2005, il club ha partecipato al Campeonato Brasileiro S\u00e9rie C, dove \u00e8 stato eliminato entrambe le volte alla seconda fase."}
{"id": "5471287", "revid": "287204", "url": "https://it.wikipedia.org/wiki?curid=5471287", "title": "Prato Sport Club 1925-1926", "text": "Questa voce raccoglie le informazioni riguardanti il Prato Sport Club nelle competizioni ufficiali della stagione 1925-1926."}
{"id": "5471292", "revid": "47767", "url": "https://it.wikipedia.org/wiki?curid=5471292", "title": "Jean-Luc", "text": ""}
{"id": "5471293", "revid": "228587", "url": "https://it.wikipedia.org/wiki?curid=5471293", "title": "Rossiter", "text": ""}
{"id": "5471296", "revid": "767487", "url": "https://it.wikipedia.org/wiki?curid=5471296", "title": "UGCA 86", "text": "UGCA 86 \u00e8 una galassia irregolare che fa parte del Gruppo di galassie di Maffei 1 (IC 342/Maffei Group). Posta nella costellazione della Giraffa, dista circa 8 milioni di anni luce dalla Terra. La sua velocit\u00e0 radiale \u00e8 di 67 kilometri al secondo. Il suo diametro \u00e8 di circa 12.000 anni luce."}
{"id": "5471298", "revid": "128334", "url": "https://it.wikipedia.org/wiki?curid=5471298", "title": "Scream Queens", "text": ""}
{"id": "5471301", "revid": "1670527", "url": "https://it.wikipedia.org/wiki?curid=5471301", "title": "Scream Queens (serie televisiva)", "text": "Scream Queens \u00e8 una serie televisiva creata da Ryan Murphy, Brad Falchuk e Ian Brennan per il network Fox, che l'ha trasmessa dal 2015 al 2016 per un totale di due stagioni.\nIn Italia, \u00e8 andata in onda dal 24 maggio 2016 al 31 marzo 2017. \nLa serie \u00e8 principalmente una parodia del genere horror e di tutti i suoi clich\u00e9. Segue le vicende e le disgrazie di Chanel Oberlin, ricca e popolare presidente della confraternita universitaria \"Kappa Kappa Tau\" (\u03ba\u03ba\u03c4) e delle sue aiutanti, dette \"Chanels\", perseguitate da misteriosi killer mascherati.\nTrama.\nPrima stagione.\n1995. Durante una festa alla confraternita \u03ba\u03ba\u03c4, una delle giovani iniziate partorisce un figlio (che non sapeva di aspettare) nella vasca da bagno della casa. Disperata, chiede aiuto alle presuntuose consorelle a capo della confraternita di aiutarla. Tuttavia, loro preferiscono ballare sulle note di Waterfalls e scatenarsi con gli altri studenti universitari piuttosto che aiutarla. Al loro ritorno nel bagno, vivono una scena terrificante: la giovane iniziata nella vasca da bagno \u00e8 morta per emorragia e la migliore amica, accanto alla defunta, sorregge disperata l'infante sopravvissuto. Mentre culla il bambino, ella chiede alle altre studentesse cosa faranno adesso. Loro si guardano a vicenda terrorizzate.\n2015. La Kappa Kappa Tau \u00e8 guidata dalla viziata, cinica, egoista e ricca Chanel Oberlin e dalle sue minions, le Chanels: Chanel #2, #3 e #5. \u00c8 riferita dalla leader stessa la recente morte di una Chanel #4 per via di meningite acuta, e la Oberlin subito afferma con cattiveria di come la causa di tale evento risieda, a suo avviso, nella volont\u00e0 della disgraziata di abbandonare la confraternita per curarsi.\nChanel sta preparando le iniziazioni per le nuove \"minions\" dell'anno, ma a rovinare i suoi piani sopraggiunge il Decano della Wallace University Cathy Munsch, donna sia propugnatrice dell'emancipazione femminile e dai facili costumi, sia autoritari\u00e0 e priva d'ogni scrupolo Quest'ultima si trova spesso in conflitto con Chanel: essendo una femminista, odia i metodi classisti di Chanel e ha intenzione di chiudere la KKT. In aiuto di Chanel viene per\u00f2 l'avvocato Gigi Caldwell, nonch\u00e9 presidente nazionale della confraternita: \u00e8 nota per il fatto di indossare vestiti vintage e ad amare oggetti degli anni '90.\nGigi e il Decano arrivano ad un compromesso: la KKT sar\u00e0 obbligata ad accettare chiunque voglia diventare una consorella. Nel frattempo, la giovane e spensierata Grace Gardner arriva alla Wallace con l'intenzione di entrare nella confraternita, in quanto desidera sentirsi pi\u00f9 vicina a sua madre, un ex consorella deceduta misteriosamente quando la stessa era ancora in fasce. Arrivata all'istituto, fa subito conoscenza con l'afroamericana Zayday Williams, sua compagna di stanza. Grace convince Zayday ad entrare nella KKT con lei. \nChanel viene lasciata dal suo presuntuoso ragazzo, il ricco e perverso Chad Radwell, dal momento che le uniche iniziate rimaste presso la \u03ba\u03ba\u03c4 sono da lui definite \"perdenti\" e \"sciatte\". Tra queste ci sono Zayday e Grace. \nGrace conosce Pete Martinez, scrittore del giornalino della scuola, il quale odia profondamente le confraternite e avvisa Grace di fare attenzione a Chanel. La ragazza, una volta entrata nella confraternita, si accorge che questa \u00e8 completamente diversa da come la credeva. Perci\u00f2 avvia un piano insieme a Pete e Zayday per cacciare via le Chanels. Mentre Zayday si candida come presidente contro Chanel, le iniziate vengono sottoposte a crudeli riti di iniziazione, ideati dalle Chanels. A peggiorare la situazione arriva al campus un misterioso individuo vestito da Diavolo Rosso, la mascotte della scuola, che comincia a mietere vittime all'interno della Kappa Kappa Tau. Le iniziate vengono minacciate da questo pericoloso killer, la cui identit\u00e0 \u00e8 sconosciuta. Grace e Pete si daranno da fare per scoprire chi \u00e8 il killer, mentre Gigi e il decano ingaggiano una poliziotta incompetente, Denise Hemphill, e la sua collega Shondell, per tenere d'occhio le ragazze. Gli indizi sull'identit\u00e0 del killer continuano ad aumentare, fino a scoprire che questo \u00e8 in realt\u00e0 il figlio della ragazza morta in quella vasca da bagno, partorito in quella notte del 1995 e che ora \u00e8 tornato per vendicare la madre uccidendo coloro che non la aiutarono nel momento del bisogno. Grace comincia a pensare di essere la sorella del killer e che sua madre sia la ragazza della vasca. Le Chanels intanto, cominciano a ribellarsi contro il loro monarca, mentre Gigi e il decano cominciano una lotta per conquistare il cuore di Wes, padre di Grace arrivato all'universit\u00e0 per proteggere la figlia. La lotta contro il killer continua e lui continua a mietere sempre pi\u00f9 vittime. Nessuno \u00e8 al sicuro. Chi si nasconde sotto la maschera del Red Devil?\nSeconda stagione.\n1985. Notte di Halloween.\nAll'ospedale Nostra Signora della Sofferenza Perpetua, durante la notte di Halloween, un paziente si sente male. La moglie di quest'ultimo chiede aiuto ad un'infermiera. Lei ed un altro dottore assistono il paziente. Entrambi hanno pi\u00f9 voglia di andare a divertirsi alla festa del personale, cos\u00ec buttano il corpo del paziente, svenuto, nella palude radioattiva accanto all'ospedale. Per precauzione, il dottore getta via anche il suo costume di Halloween da mostro della palude. Dopodich\u00e9 i due tornano a divertirsi, mentre la moglie del paziente aspetta in sala d'attesa accarezzandosi il grembo. Infatti, aspetta un bambino da suo marito.\n2016.\nDopo il massacro della Kappa Kappa Tau, il decano Cathy Munsch lascia la Wallace University, a seguito del successo del suo libro sul femminismo, per dedicarsi ad un nuovo progetto. Si tratta del C.U.R.E. Institute, un ospedale universitario aperto con i soldi ricavati dal tour del suo libro. L'edificio \u00e8 lo stesso del \"Nostra Signora della Sofferenza Perpetua\". Cathy ha intenzione di migliorare il sistema sanitario americano, curando le malattie che sono state definite \"incurabili\". La Munsch ingaggia uno staff d'infermieri e due dottori molto affascinanti: il seducente Brock Holt, chirurgo di successo, la cui carriera \u00e8 stata rovinata dopo aver perso una mano e averne ricevuta una da un donatore e Cassidy Cascade, diventato dottore per salvare vite dopo la morte di uno dei suoi parenti, la cui pelle \u00e8 sempre misteriosamente ghiacciata. Il primo caso si rivela un fallimento, cos\u00ec il decano decide di chiamare Zayday, che ha deciso di diventare medico dopo aver visto tutte quelle morti ai tempi dell'universit\u00e0. Zayday si trova in contrasto con Holt e chiede al decano di dare un lavoro anche a delle dottoresse donne. La Munsch chiama a raccolta le Chanels, dimesse dal manicomio dopo che Denise riesce a far confessare Hester. Le tre sono diventate povere dopo essere state sfrattate via dalle proprie famiglie e vivono una vita solitaria e deprimente. Tutte e tre hanno cominciato a lavorare in campo di medicina (pi\u00f9 o a meno): Chanel \u00e8 una flebotomista, #3 fa le pulizie alla banca dello sperma e #5 \u00e8 una segretaria in uno studio dentistico. Inizialmente Chanel \u00e8 diffidente dall'accettare la proposta della Munsch, ma alla fine si vede costretta ad accettare. Le tre hanno vitto e alloggio gratis e diventano coinquiline di Zayday. Chanel comincia subito a flirtare con l'affascinante Dr. Holt, #3 entra in sintonia con Cassidy, mentre #5 si innamora di uno dei pazienti, Tyler, affetto da un tumore che gli ha provocato spaventose vesciche su tutto il corpo.\nBen presto le ragazze e i pazienti diventano bersaglio di un nuovo serial killer, il Perfido Verde, vestito con lo stesso costume del dottor Mike quella sera di Halloween del 1985. Zayday e Chamberlain, un volontario dell'ospedale, indagano sulle origini dell'edificio, scoprendo che tutto lo staff ospedaliero fu ucciso durante la notte di Halloween del 1986, esattamente un anno dopo la vicenda della palude. Zayday accusa la Munsch di essere il killer, ma invece scopre un profondo segreto della donna. Le Chanel si trovano in contrasto con Ingrid Hoffel, il capo dello staff, che nutre un profondo odio per le tre e che cerca sempre un modo per torturarle. All'ospedale arrivano Chad, intenzionato a riconquistare Chanel, cominciando quindi una lotta contro Brock e Denise, adesso agente dell'FBI, chiamata dal decano Munsch per risolvere il caso Perfido Verde, che nel frattempo continua ad attaccare. Denise decide di liberare Hester dalla prigione di massima sicurezza in cui \u00e8 stata confinata in modo che la ragazza li aiuti a scoprire l'identit\u00e0 dell'assassino. A questo proposito, Hester sembra conoscere tutto sul killer, anche l'identit\u00e0, ma che riveler\u00e0 solo a certe condizioni. Mentre Chad chiede a Chanel di sposarlo, Chamberlain comincia a corteggiare Zayday, per la quale ha una cotta. Zayday, invece, si avvicina sempre di pi\u00f9 scoprire l'identit\u00e0 dell'assassino, formando un'alleanza con #5. Chanel decide di raggruppare un certo numero di pazienti per farli diventare le nuove Chanels, con la funzione di carne da macello per il Perfido Verde, in modo che non le uccida. Sono: Chanel #7, #8, Chanel Pour Homme, #9, #10 e #11. Una ad una, verranno tutte uccise tranne #8, che riesce a salvarsi. Il sentimento tra #3 e Cassidy cresce sempre di pi\u00f9, tanto che i due si rivelano l'un l'altro il proprio segreto pi\u00f9 profondo. La loro empatia si trasforma in un fantastico amore. Nel frattempo Brock deve decidere se stare con il decano Munsch o con Chanel, Denise viene attaccata dal Perfido Verde e finisce in coma in una camera criogenica, Chad scopre una scioccante rivelazione sulla mano del dottor Holt, che sta prendendo il sopravvento sul suo padrone, Zayday comincia a pensare che il killer sia Chamberlain, il cui corteggiamento sta diventando eccessivo e una vecchia conoscenza del decano arriva all'ospedale per curarsi dalla sua malattia. Hester riesce a liberarsi e diventa anche lei un medico dell'istituto, mentre la Hoffel si rivela pi\u00f9 pericolosa di quanto non sembri dopo che il decano cerca di licenziarla. L'ospedale organizza una Gara del Sangue, con gioia di Chanel. Zayday scopre che il killer \u00e8 il figlio di Jane Hollis, la moglie del paziente morto in quella notte di Halloween. La dottoressa Scarlett Lovin, l'idolo delle Chanels, arriva all'ospedale per girare una puntata del suo programma. Le uccisioni continuano ad aumentare cos\u00ec come gli indizi. Nessuno \u00e8 al sicuro. Di nuovo. Chi si nasconde sotto la maschera del Green Meanie?\nPersonaggi e interpreti.\nSpecial Guest Stars.\nPersonaggi ricorrenti\nProduzione.\nSviluppo.\nIl 20 ottobre 2014 la Fox Broadcasting Company ha annunciato di aver ordinato una stagione di 13 episodi di \"Scream Queens\", creata da Ryan Murphy, Brad Falchuk e Ian Brennan. La serie, prodotta esecutivamente da Murphy, Falchuk, Brennan e Dante Di Loreto, trae ispirazione dai film slasher degli anni ottanta e novanta, in cui vengono mescolati i generi commedia e horror.\nMurphy ha spiegato che in ogni episodio un membro del cast sar\u00e0 ucciso, dichiarando:\nPresentando la serie, Murphy ha anche dichiarato che al termine della prima stagione sarebbero sopravvissuti solo quattro personaggi, che dovrebbero riprendere i loro ruoli in un'eventuale seconda stagione, anche se avr\u00e0 temi e ambientazioni diverse. Il 15 gennaio 2016 \u00e8 stata rinnovata per una seconda stagione. \nDurante l\u2019estate del 2016 emergono nuove informazioni sulla seconda stagione: si sarebbe passato ad un tema ospedaliero; la serie prende una svolta semi-antologica e la nuova location \u00e8 il C.U.R.E. Institute, un ospedale fuori dalle righe dove i personaggi si ritrovano a dover curare dei pazienti le cui malattie sono state dichiarate incurabili dalla medicina moderna, mentre una nuova rete di omicidi comincia e una spettrale presenza comincia a perseguitare i protagonisti. Emma Roberts ha rivelato che tutte le malattie presenti nella seconda stagione sono ispirate a dei casi realmente esistiti. \nIl 24 febbraio 2017 \u00e8 stato annunciato che Lea Michele si sarebbe unita al cast principale di \"The Mayor\" per il network ABC e non sarebbe tornata per una eventuale terza stagione , cos\u00ec come Keke Palmer, il cui nuovo impegno con la serie \"Berlin Station\" viene confermato il 26 febbraio. Nei mesi successivi il futuro della serie rimane sempre pi\u00f9 incerto, fino a quando, il 15 maggio 2017, la Fox cancella ufficialmente la serie.\nNel mese di aprile 2019 Ryan Murphy rivela tramite Instagram di aver intenzione di realizzare una conclusione della serie, sotto forma di film TV o di miniserie. Numerosi membri del cast tra cui le protagoniste Emma Roberts, Billie Lourd, Lea Michele, Keke Palmer e Jamie Lee Curtis manifestano il proprio interesse a tornare nel nuovo progetto. Dopo alcuni mesi in cui la produzione di nuovi episodi rimane senza conferma, il 7 maggio 2020 Murphy conferma di essere al lavoro sulla terza stagione della serie.\nCast.\nA dicembre 2014 viene annunciato l'ingaggio di Emma Roberts e Jamie Lee Curtis, tra gli interpreti principali della serie. A gennaio 2015 si aggiungono al cast Lea Michele, Joe Manganiello, Keke Palmer e Abigail Breslin, oltre all'attrice e cantante Ariana Grande in un ruolo ricorrente. A febbraio si uniscono al cast Nick Jonas, Skyler Samuels e l'esordiente Billie Lourd. Dopo l'ingaggio di parte del cast maschile, composto da Lucien Laviscount, Diego Boneta e Glen Powell, nel marzo 2015 Joe Manganiello ha dovuto abbandonare il progetto a causa di impegni promozionali gi\u00e0 presi per il film \"Magic Mike XXL\". Il ruolo di Manganiello \u00e8 stato affidato a Oliver Hudson. Chad Michael Murray, interpreta invece Brad Radwell, il pi\u00f9 grande dei tre fratelli.\nPer la seconda stagione, \u00e8 stato confermato il ritorno di Emma Roberts, Lea Michele, Keke Palmer, Billie Lourd, Abigail Breslin, Niecy Nash e Jamie Lee Curtis. La seconda stagione andr\u00e0 in onda a partire dal 20 settembre 2016 e le new entry saranno Taylor Lautner, John Stamos e come guest star Colton Haynes e Cecily Strong. Dopo l\u2019inizio delle riprese sono stati anche ufficializzati i ritorni, di Glen Powell e Oliver Hudson, che per\u00f2 passano dal cast principale a quello secondario, mentre Skyler Samuels, sebbene le fosse stato chiesto, non \u00e8 tornata a recitare nella serie volendo dare la precedenza ai suoi studi universitari che aveva interrotto per girare la prima stagione. \nRiprese.\nLa prima stagione \u00e8 stata girata nei dintorni di New Orleans, la lavorazione della serie \u00e8 iniziata nel marzo 2015 e le riprese dell'episodio pilota si son concluse il mese successivo, mentre i restanti episodi sono stati filmati a partire dal giugno dello stesso anno. La seconda stagione invece vedr\u00e0 Los Angeles sede principale delle riprese, le quali inizieranno nel mese di luglio 2016.\nNell\u2019ottavo episodio della prima stagione, \"L\u2019anello debole\", Jamie Lee Curtis ha filmato un omaggio dedicato alla madre Janet Leigh, reinterpretando l'iconica scena girata dalla donna nella doccia per il celebre horror \"Psyco\". Inizialmente Brad Falchuk era molto esitante nell'includere la scena cos\u00ec decise di contattare la Curtis prima e quest'ultima afferm\u00f3 di voler realizzare la parte in maniera accurata cos\u00ec compr\u00f3 un'immagine di sua madre che urlava nel film e la dispose accanto al monitor; inoltre, rivedendo la ripresa pi\u00f9 volte, si focalizz\u00f3 nell'inserire anche minimi particolari provenienti dall'originale, come quale delle due mani dovesse raggiungere la barra del sapone. La realizzazione finale \u00e8 stata accolta positivamente dalla critica e ha suscitato un impatto mediatico considerevole.\nPremi e riconoscimenti.\nMiglior Serie Commedia ai Teen Choice 2017"}
{"id": "5471304", "revid": "671029", "url": "https://it.wikipedia.org/wiki?curid=5471304", "title": "World Hockey Association 1973-1974", "text": "La stagione 1973-1974 \u00e8 stata la 2\u00aa edizione della World Hockey Association. La stagione regolare inizi\u00f2 il 6 ottobre 1973 e si concluse il 4 aprile 1974, mentre i playoff dell'Avco World Trophy terminarono il 6 maggio 1974. L'All-Star Game della WHA si disput\u00f2 a Saint Paul fra una selezione di giocatori delle franchigie del Western Division contro una delle franchigie dell'Eastern Division; la gara fu vinta dalla formazione East per 8-4. Gli Houston Aeros sconfissero i Chicago Cougars nella finale dell'Avco World Trophy per 4-0, conquistando il primo titolo della loro storia.\nRispetto alla stagione precedente i Philadelphia Blazers si trasferirono a Vancouver cambiando il proprio nome in Vancouver Blazers e scambiando il proprio posto nella Eastern Division con i Chicago Cougars. I New York Raiders cambiarono invece il proprio nome in New York Golden Blades per poi trasferirsi a Cherry Hill nel New Jersey diventando i Jersey Knights. Infine gli Ottawa Nationals si spostarono a Toronto e assunsero il nome di Toronto Toros.\nTrascorsi due anni dal suo ritiro Gordie Howe accett\u00f2 la proposta degli Houston Aeros e ritorn\u00f2 a giocare a livello professionistico insieme ai due figli Mark e Marty. Gordie Howe concluse la sua prima stagione con 100 punti in 70 partite, vincendo il titolo come MVP della stagione regolare.\nStagione regolare.\nClassifiche.\nEastern Division\nWestern Division\nLegenda:\nNote:\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nPer i playoff del 1974 si qualificarono le otto migliori squadre della lega, le prime quattro di ciascuna division. Le otto qualificate disputarono i playoff seguendo un tabellone che port\u00f2 in finale le due vincitrici dei playoff di Division. Tutti i turni si giocarono al meglio delle sette sfide con il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nAvco World Trophy.\nLa finale dell'Avco World Trophy 1974 \u00e8 stata una serie al meglio delle sette gare che ha determinato il campione della World Hockey Association per la stagione 1973-74. Gli Houston Aeros hanno sconfitto i Chicago Cougars in quattro partite e si sono aggiudicati il primo Avco World Trophy della loro storia.\nPremi WHA.\nWHA All-Star Team.\nFirst All-Star Team\nSecond All-Star Team"}
{"id": "5471306", "revid": "46291", "url": "https://it.wikipedia.org/wiki?curid=5471306", "title": "Coryphoideae", "text": "Coryphoideae \u00e8 una sottofamiglia di piante della famiglia delle Arecacee (o Palme).\nTassonomia.\nLa sottofamiglia comprende 44 generi in 8 trib\u00f9:"}
{"id": "5471320", "revid": "1543377", "url": "https://it.wikipedia.org/wiki?curid=5471320", "title": "Minthostachys mollis", "text": " Minthostachys mollis \u00e8 una pianta medicinale appartenente alla famiglia delle Lamiaceae. Conosciuta comunemente come \"mu\u00f1a\", \u00e8 una pianta arbustiva endemica delle Ande, nella zona compresa tra il Venezuela e l'Argentina centrale.\nDescrizione.\n\"Minthostachys mollis\" \u00e8 una pianta aromatica perenne erbacea o sub-arbustiva che pu\u00f2 raggiungere un'altezza di 2\u00a0m. Le foglie sono ovate, con lamine comprese tra 1 e 5\u00a0cm in lunghezza e tra 1 e 3\u00a0cm in larghezza; sono disposte in posizione opposta dul fusto e il picciolo pu\u00f2 raggiungere la lunghezza di 1\u00a0cm. La lamina fogliare ha un margine seghettato, e presenta una pubescenza che si fa pi\u00f9 spiccata nella pagina inferiore.\nI fiori si presentano numerosi per ogni verticillastro, si sviluppano su peduncoli ascellari e sono protetti da brattee fogliose; il colore della loro corolla \u00e8 bianco-giallognolo e la loro dimensione \u00e8 minore di quella delle foglie. La loro lunghezza non supera i 3,5\u00a0mm. La corolla emerge dal calice per meno della met\u00e0 della sua lunghezza. Lo stilo \u00e8 lungo fino a 3\u00a0mm e si divide in due parti nella parte superiore; il ramo stigmatico inferiore \u00e8 poco pi\u00f9 lungo di quello superiore. Il frutto \u00e8 costituito da 4 nucule brune di forma ellissoidale.\nHabitat e distribuzione.\n\"Minthostachys mollis\" \u00e8 una pianta endemica dell'America del Sud; cresce spontaneamente a quote comprese tra i 500 e i 3500 nella zona andina compresa tra il Venezuela e l'Argentina centrale. L'intenso sfruttamento dovuto all'estrazione degli oli essenziali ha portato alcuni studiosi a studiarne la possibile domesticazione. Cresce in suoli arenosi, ricchi di materia organica e ben drenati.\nUsi.\n\"Minthostachys mollis\" riveste una notevole importanza per le popolazioni andine, a causa degli oli essenziali contenuti nelle sue foglie. La pianta \u00e8 usata per preparare condimenti e infusi nelle diverse cucine regionali andine; ha inoltre un'ampia diffusione nella medicina tradizionale locale. Le sue propriet\u00e0 hanno portato a numerosi recenti studi nell'ambito della medicina e della farmacologia. I principali oli estratti sono il mentone, il pulegone, l'isomentone e il limonene.\nLa specie \u00e8 da tempo sfruttata per la sua efficacia contro i problemi degli apparati respiratorio e digestivo; \u00e8 inoltre sfruttata per le sue propriet\u00e0 antibatteriche nella conservazione degli alimenti immagazzinati. Queste qualit\u00e0 sono state recentemente studiate, cos\u00ec come sono in fase di studio le propriet\u00e0 antimicotiche di \"Minthostachys mollis\".\nTassonomia.\nLa specie fu descritta per la prima volta nel 1817 come \"Bystropogon mollis\" nel \"Nova genera et species plantarum\" di Bonpland, von Humboldt e Kunth. \"Minthostachys mollis\" \u00e8 comunemente chiamata \"mu\u00f1a\" in lingua quechua, mentre i colonizzatori spagnoli la chiamavano \"poleo silvestre\" per le sue caratteristiche simili alla menta poleggio (in spagnolo \"poleo\"). In Argentina \u00e8 invece chiamata \"peperina\"."}
{"id": "5471321", "revid": "110157", "url": "https://it.wikipedia.org/wiki?curid=5471321", "title": "Coppa Italia di Serie B 2003-2004 (calcio a 5)", "text": "La Coppa Italia di Serie B 2003-2004 \u00e8 stata la 6\u00aa edizione della manifestazione riservata alle societ\u00e0 di calcio a 5 iscritte al campionato di Serie B. Si \u00e8 svolta tra il 13 settembre 2003 e il 30 marzo 2004.\nLe 84 societ\u00e0 iscritte al campionato di serie B sono state divise secondo il criterio di vicinoriet\u00e0 in 20 triangolari e 12 accoppiamenti. Nella prima fase, le societ\u00e0 coinvolte nei \"triangolari\" si affrontano reciprocamente tra loro in un unico incontro; si qualifica al turno successivo la squadra prima classificata. Negli \"accoppiamenti\", cos\u00ec come nelle fasi successive, le societ\u00e0 si affrontano in incontri a eliminazione diretta articolate in andata e ritorno, il cui ordine di svolgimento \u00e8 stato stabilito per sorteggio. Risulta qualificata la squadra che nelle due partite di andata e ritorno, ha ottenuto il miglior punteggio, ovvero, a parit\u00e0 di punteggio, la squadra che ha realizzato il maggior numero di reti. In questa fase il meccanismo di passaggio del turno prevede incontri a eliminazione diretta al termine dei quali, qualora sussistesse la condizione di parit\u00e0, si disputeranno due tempi supplementari, ed eventualmente i tiri di rigore per determinare la vincitrice.\nPrima fase.\nTriangolari.\nLa squadra che riposa nella prima giornata \u00e8 stata determinata per sorteggio, cos\u00ec come la squadra che ha disputato la prima gara in trasferta. Nella seconda giornata riposa la squadra che ha vinto la prima gara o, in caso di parit\u00e0, quella che ha disputato la prima gara in trasferta; nella terza giornata si svolge la gara fra le due squadre che non si sono incontrate in precedenza. Le squadre si affrontano reciprocamente tra loro in una gara unica; si qualificano alla fase successiva solamente le formazioni vincitrici del girone. Per determinare la squadra vincente si terr\u00e0 conto nell'ordine: dei punti ottenuti negli incontri disputati; della migliore differenza reti; del maggior numero di reti segnate. Persistendo ulteriore parit\u00e0, la vincente sar\u00e0 determinata per sorteggio che sar\u00e0 effettuato dalla Segreteria della Divisione Calcio a 5.\nSedicesimi di finale.\nGli incontri di andata si sono svolti il 27 e il 28 ottobre 2003, quelli di ritorno l'8, 10 e 11 novembre a campi invertiti.\nOttavi di finale.\nGli incontri di andata si sono svolti l'1, 2 e 8 dicembre 2003, quelli di ritorno il 15 e il 16 dicembre a campi invertiti.\nQuarti di finale.\nLe otto Societ\u00e0 qualificate sono suddivise in quattro accoppiamenti gi\u00e0 stabiliti. Le Societ\u00e0 predette disputeranno gare di andata (11 e 13 gennaio) e ritorno (27, 28 e 31 gennaio) ad eliminazione diretta e la vincitrice accede alla \"final four\".\nFinal four.\nLa \"Final four\" di Coppa Italia \u00e8 stata organizzata dalla societ\u00e0 Bisceglie Calcio a 5 e si \u00e8 svolta il 29 e il 30 marzo 2004 presso l'impianto del PalaDolmen. La manifestazione, giocata davanti a un pubblico di oltre 3.000 spettatori, \u00e8 stata vinta dalla societ\u00e0 ospitante."}
{"id": "5471325", "revid": "47767", "url": "https://it.wikipedia.org/wiki?curid=5471325", "title": "Jean-Marie", "text": ""}
{"id": "5471332", "revid": "1543377", "url": "https://it.wikipedia.org/wiki?curid=5471332", "title": "Sir Safety Umbria Volley 2014-2015", "text": "Questa voce raccoglie le informazioni riguardanti la Sir Safety Umbria Volley nelle competizioni ufficiali della stagione 2014-2015.\nStagione.\nLa stagione 2014-15 \u00e8 per la Sir Safety Umbria Volley la terza consecutiva in Serie A1; cambia l'allenatore, la scelta cade su Nikola Grbi\u0107, mentre l'ossatura della rosa rimane la stessa rispetto all'annata precedente: le novit\u00e0 riguardano infatti le uscite di Konstantin \u010cupkovi\u0107, Giuseppe Della Corte, Dore Della Lunga, Mihajlo Miti\u0107, Nemanja Petri\u0107 e Andrea Semenzato e le entrate di Thomas Beretta, Luciano De Cecco, Christian Fromm, Gabriele Maruotti e Joseph Sunder; tra i confermati Aleksandar Atanasijevi\u0107, Simone Buti, Rocco Barone, Andrea Giovi e Adriano Paolucci.\nIl campionato inizia con due sconfitte di fila, per poi proseguire con sei vittorie consecutive: dopo lo stop alla decima giornata contro l'Associazione Sportiva Volley Lube, la squadra di Perugia riprende il suo cammino vincendo le ultime tre partite del girone di andata e chiudendo al quarto posto in classifica, qualificandosi anche per la Coppa Italia. Anche il girone di ritorno si apre con due sconfitte a cui fanno seguito due successi: dopo aver perso contro il BluVolley Verona, il club umbro si aggiudica tre partite prima di perdere nuovamente contro la formazione di Treia; chiude la \"regular season\" con altre tre vittorie e la conferma del quarto posto in classifica. Nei quarti di finale dei play-off scudetto perde gara 1 contro la squadra di Verona, ma riesce ad avanzare al turno successivo grazie alla successo nelle due gare successive; nelle semifinali sfida la Trentino Volley: arrivate a gara 3 con una vittoria a testa, saranno i trentini a guadagnarsi la qualificazione alla serie finale grazie al successo per 3-2.\nQualificata alla Coppa Italia grazie al quarto posto al termine del girone di andata della Serie A1 2014-15, la Sir Safety Umbria Volley vince i propri quarti di finale battendo per 3-0 il Blu Volley Verona: viene poi eliminata dalla competizione a seguito della sconfitta per 3-2 contro la Trentino Volley.\nIl terzo posto nella \"regular season\" e il raggiungimento della serie finale nella Serie A1 2013-14 consente alla squadra perugina di partecipare per la prima volta ad una competizione europea, ossia alla Champions League; superata la fase a gironi con il primo posto nel proprio raggruppamento con cinque vittorie e una sola sconfitta, nei play-off a 12 supera vincendo la gara di andata e quella di ritorno il Klub Sportowy Jastrz\u0119bski W\u0119giel, mentre nei play-off a 6 vince la gara di andata per 3-2, ma perde quella di ritorno per 3-1 contro il Klub Pi\u0142ki Siatkowej Skra Be\u0142chat\u00f3w, venendo eliminata dalla competizione.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "5471333", "revid": "83336496", "url": "https://it.wikipedia.org/wiki?curid=5471333", "title": "Associazione Calcio Carpi 1925-1926", "text": "Questa pagina raccoglie le informazioni riguardanti l'Associazione Calcio Carpi nelle competizioni ufficiali della stagione 1925-1926."}
{"id": "5471335", "revid": "713714", "url": "https://it.wikipedia.org/wiki?curid=5471335", "title": "Poggio Cinolfo", "text": "Poggio Cinolfo \u00e8 una frazione di circa 480 abitanti del comune di Carsoli (AQ), in Abruzzo.\nGeografia fisica.\nIl borgo montano \u00e8 posto a sul versante settentrionale dei monti Carseolani. Il paese \u00e8 dominato dal palazzo baronale dal quale \u00e8 possibile ammirare la piana del Cavaliere e le vette dei rilievi montuosi pi\u00f9 importanti, verso nord il monte Terminillo e a est il monte Velino. Confina a nord con Collalto Sabino, a ovest con Vivaro Romano, a sud con il territorio di Civita di Oricola, a est con quello di Carsoli.\nDista circa 3 chilometri dal capoluogo comunale.\nStoria.\nIl nome del borgo \u00e8 legato con ogni probabilit\u00e0 a Siginulfo, esponente dei conti dei Marsi. Lo storico Muzio Febonio nella sua opera \"Historiae marsorum\", grazie ad un'antica epigrafe in lingua osca, afferm\u00f2 che il toponimo originario fu Podio Dinolfi.\nVerosimilmente il borgo fu edificato dal re dei Longobardi, Agilulfo, appartenendo come tutti i centri della provincia Valeria al ducato di Spoleto fino alla seconda met\u00e0 dell'XVIII secolo. L'area dove sorge \u00e8 posta al confine delle zone che nell'antichit\u00e0 furono contese dagli Equi e dai Marsi. I primi insediamenti risalirebbero al III secolo a.C. ma \u00e8 nell'epoca dell'incastellamento medievale che si svilupp\u00f2 il nucleo urbano primordiale.\nNel corso del Medioevo il borgo era noto con i nomi di Poggio Siginolfo o Poggio Ginolfo i cui toponimi venivano messi in relazione al primo signore del paese, esponente della famiglia Berardi della contea dei Marsi. Dall'avvento dei Normanni nel XII secolo, il borgo appartenne alla contea di Carsoli, risultando successivamente un feudo degli Orsini. Nel Settecento alcuni membri della nobile famiglia fiorentina dei Segni si stabilirono nel paese presso il palazzo di propriet\u00e0 di via Aginulfo.\nGli ultimi feudatari furono i Coletti, famiglia insediata in alcuni borghi del ducato di Tagliacozzo come Pietrasecca e Tufo e nelle terre della val de' Varri, prima dell'eversione feudale. \nGrazie alla conformazione geologica delle rocce e del territorio il borgo non ha subito danni irreparabili con il terremoto che nel 1915 devast\u00f2 alcune province dell'Italia centrale, in particolare il comprensorio della Marsica.\nIl paese della piana del Cavaliere \u00e8 considerato un'amena localit\u00e0 di villeggiatura ed \u00e8 una della mete estive abruzzesi preferite dai romani.\nSociet\u00e0.\nTradizioni e folclore.\nL'11 maggio si celebra annualmente con riti religiosi e popolari la festa patronale in onore di santa Fortunia. Nel 2008 in occasione del bicentenario dell'arrivo in paese della santa si \u00e8 svolta l'ostensione del corpo della santa martirizzata.\nInfrastrutture e trasporti.\nStrade.\nIl borgo \u00e8 situato lungo via Palombara, una delle strade intercomunali che unisce la piana del Cavaliere alla provincia di Rieti, proseguimento della strada provinciale n. 69 Sabinese. La strada provinciale n. 34 Turanense, invece, collega la frazione a Carsoli e agli altri comuni marsicani."}
{"id": "5471337", "revid": "785863", "url": "https://it.wikipedia.org/wiki?curid=5471337", "title": "WE GOTTA POWER", "text": ""}
{"id": "5471341", "revid": "115762237", "url": "https://it.wikipedia.org/wiki?curid=5471341", "title": "Dream Hotel", "text": "Dream Hotel (\"Das Traumhotel\") \u00e8 una serie televisiva austro-tedesca andata in onda dal 16 aprile 2004 al 31 ottobre 2014 su ORF 2. Il tema musicale principale \u00e8 il brano \"Fly Away\" di Alexander Klaws.\nIn italiano sono stati trasmessi undici episodi in ordine sparso a partire dal 19 giugno 2007 su Canale 5, spostando negli anni la messa in onda su altri canali del circuito Mediaset, come Rete 4 e Iris. Dal 6 giugno 2015 gli episodi gi\u00e0 trasmessi, a esclusione del 15, sono andati in onda in ordine su Rai 2 terminando l'8 agosto. Sempre su Rai 2, dal 30 maggio al 13 giugno 2017 vengono mandati in onda gli episodi inediti per il canale, compreso il 15.\nTrama.\nDorothea von Siethoff ha fondato il gruppo alberghiero Siethoff, che ha gestito finch\u00e9 non ha deciso di passare le redini dell'amministrazione al nipote Markus Winter, padre di Leonie. In ogni episodio Markus visita un hotel Siethoff in giro per il mondo e rimane coinvolto nelle storie del personale e degli ospiti."}
{"id": "5471345", "revid": "729019", "url": "https://it.wikipedia.org/wiki?curid=5471345", "title": "Stanley Colville", "text": "Biografia.\nEra il figlio di Charles Colville, I visconte Colville di Culross, e di sua moglie, Cecil Katherine Mary Carrington, figlia di Robert Carrington, II barone Carrington.\nCarriera.\nColville studi\u00f2 presso il Marlborough College prima di salire sulla Britannia nel luglio 1874. Nel mese di ottobre 1876 \u00e8 stato promosso a guardiamarina e nominato alla corazzata Sultan nella Mediterranean Fleet. Nel maggio 1878 fu trasferito sulla corazzata Black Prince nella Channel Fleet e nel gennaio 1879 sulla corvetta Boadicea nella flotta di Capo di Buona Speranza. Nel mese di ottobre 1880 \u00e8 stato promosso a sottotenente di Vascello e inviato a Portsmouth.\nNel luglio 1882 entra a far parte della corazzata Alexandra, nave ammiraglia della Mediterranean Fleet. Fu promosso a tenente nel novembre 1882 per i suoi servizi al bombardamento di Alessandria. Nel maggio 1883 entra a far parte della corvetta Canada, servendo insieme al principe Giorgio di Galles (poi re Giorgio V). Nel settembre 1884 ritorn\u00f2 sull'Alexandra.\nNel mese di agosto 1890 \u00e8 stato nominato primo tenente della Royal Yacht Victoria and Albert. Fu promosso a comandante nell'agosto 1892 e nel maggio 1893 venne trasferito sulla corazzata Trafalgar. Fu promosso a capitano nel mese di agosto 1896.\nDal 1897 al 1898 \u00e8 stato consulente del Naval Adviser to the Inspector-General of Fortifications presso il Ministero della Guerra di Londra. Nel settembre 1898 ha preso il comando della corazzata Barfleur. Nel marzo 1900 \u00e8 stato nominato capitano sull'incrociatore Crescent. Nel maggio 1902 divenne capo del personale per l'ammiraglio Sir Compton Domvile, comandante in capo della flotta del Mediterraneo, sulla corazzata Bulwark. Nel dicembre 1905 ha preso il comando della corazzata Hindustan nella flotta atlantica ed \u00e8 stato nominato un aiutante di campo del re.\nColville \u00e8 stato promosso a Contrammiraglio nel mese di novembre 1906. Nel febbraio 1909 \u00e8 stato nominato al comando del HMS Drake. Nel luglio 1909 fu trasferito sull'incrociatore HMS Indomitable. \u00c8 stato promosso a vice-ammiraglio nell'aprile 1911. Nel giugno 1912 ha preso il comando del 1\u00ba squadrone della Home Fleet, sul HMS Collingwood.\nNel settembre 1914 gli fu affidato il comando delle Isole Orcadi e delle Isole Shetland ed \u00e8 stato poco dopo promosso ad Ammiraglio. Nel febbraio 1916 fu nominato Comandante in capo, Portsmouth. Nel luglio 1919 \u00e8 stato nominato primo e principale aiutante di campo navale del re, incarico che ha ricoperto fino al suo ritiro nel mese di aprile 1922.\nMatrimonio.\nSpos\u00f2, il 6 dicembre 1902, Lady Adelaide Jane Meade (?\u201331 marzo 1960), figlia di Richard Meade, IV conte di Clanwilliam. Ebbero quattro figli:\nMorte.\nMor\u00ec il 9 aprile 1939, all'et\u00e0 di 78 anni."}
{"id": "5471362", "revid": "1019286", "url": "https://it.wikipedia.org/wiki?curid=5471362", "title": "Denis Alekseyevich Davydov", "text": ""}
{"id": "5471364", "revid": "643662", "url": "https://it.wikipedia.org/wiki?curid=5471364", "title": "Georgi Dermendzhiev", "text": ""}
{"id": "5471366", "revid": "1019286", "url": "https://it.wikipedia.org/wiki?curid=5471366", "title": "Valeriy Fedorchuk", "text": ""}
{"id": "5471367", "revid": "729019", "url": "https://it.wikipedia.org/wiki?curid=5471367", "title": "Giovanni da Buscareto", "text": "Biografia.\nLa sua carriera militare ebbe inizio nel 1360 quando, col padre Nicol\u00f2, sollev\u00f2 contro lo Stato Pontificio le cittadine di Ostra Vetere e Corinaldo. Nel 1361 fu sconfitto dal cardinale Egidio Albornoz e fatto prigioniero nella rocca di Ancona. Liberato dopo molti anni, si schier\u00f2 ancora coi fiorentini contro i pontifici.\nFu un abile condottiero e nel 1398 fond\u00f2, con il condottiero Bartolomeo Gonzaga, la Compagnia della Rosa. In quell'anno si schier\u00f2 a favore di Bologna contro Pino II Ordelaffi, ma venne sconfitto nei pressi del fiume Ronco e costretto a rifugiarsi nelle Marche.\nNel 1410 fu al servizio di Luigi II d'Angi\u00f2."}
{"id": "5471368", "revid": "1019286", "url": "https://it.wikipedia.org/wiki?curid=5471368", "title": "Arshak Koryan", "text": ""}
{"id": "5471369", "revid": "643662", "url": "https://it.wikipedia.org/wiki?curid=5471369", "title": "Kyrylo Kovalchuk", "text": ""}
{"id": "5471375", "revid": "1019286", "url": "https://it.wikipedia.org/wiki?curid=5471375", "title": "Peter Stoyanov (calciatore)", "text": ""}
{"id": "5471389", "revid": "767487", "url": "https://it.wikipedia.org/wiki?curid=5471389", "title": "Jonathan Galv\u00e1n", "text": "Carriera.\nHa esordito nella massima serie argentina con l'Aldosivi nella stagione 2015."}
{"id": "5471399", "revid": "110157", "url": "https://it.wikipedia.org/wiki?curid=5471399", "title": "Ling Jie", "text": "Un giro (elemento coreografico) alle parallele prende il suo nome.\nBiografia.\nComincia a farsi conoscere nel 1997, mostrando le caratteristiche tipiche di tante ginnaste cinesi ancora oggi, ossia particolari capacit\u00e0 alla trave e alle parallele.\nNel 1998, il suo primo anno nella categoria senior, gareggia bene in competizioni quali i Giochi Asiatici e i Campionati Internazionali a Squadre. Ai Goodwill Games dello stesso anno vince il doppio misto col collega della maschile Huang Xu ma individualmente si piazza ottava nell'all-around nonch\u00e9 settima alle parallele e alla trave nelle finali ad attrezzo tenutasi dopo quella del volteggio nella quale la compagna di squadra Sang Lan rimane paralizzata; si pensa quindi che la distrazione generata dall'accaduto potesse aver influenzato la gara di tutta la squadra cinese.\nNel 1999 ha problemi alla schiena all'inizio dell'anno ma riesce a recuperare in tempo per i Mondiali di casa, dove vince l'oro alla trave, il bronzo alle parallele e il bronzo a squadre poi ritirato dalla FIG a causa dell'et\u00e0 sotto il minimo consentito della compagna di squadra Dong Fangxiao. Conclude bene l'anno con medaglie alle parallele sul circuito di Coppa del Mondo.\nNel 2000 gareggia bene in competizioni quali Campionati Nazionali, finale di Coppa del Mondo, Giochi del Pacifico e alle Olimpiadi di Sydney, dove vince l'argento alle parallele e si piazza sesta alla trave. La squadra cinese vince inoltre il bronzo, ma verranno squalificate come ai Mondiali dell'anno prima e per lo stesso motivo.\nNel 2001 gareggia discretamente in competizioni come le Universiadi, i Giochi dell'Asia dell'Est e i Campionati Internazionali a Squadre.\nDopo il 2001.\nHa avuto un figlio ed \u00e8 oggi un'allenatrice; ha infatti lavorato con Zeng Siqi, promettente ginnasta che per\u00f2 si ritira dopo aver disputato un Mondiale deludente nel 2013."}
{"id": "5471401", "revid": "123274686", "url": "https://it.wikipedia.org/wiki?curid=5471401", "title": "Episodi di Dream Hotel", "text": "Gli episodi della serie televisiva Dream Hotel sono stati trasmessi in Germania dal 16 aprile 2004 al 31 ottobre 2014 su ORF 2.\nIn italiano sono stati trasmessi undici episodi in ordine sparso a partire dal 19 giugno 2007 su Canale 5, spostando negli anni la messa in onda su altri canali del circuito Mediaset, come Rete 4 e Iris. Dal 6 giugno 2015 gli episodi gi\u00e0 trasmessi, a esclusione del 15, sono andati in onda in ordine su Rai 2 terminando l'8 agosto. Sempre su Rai 2, dal 30 maggio al 13 giugno 2017 sono stati mandati in onda gli episodi inediti per il canale, compreso il 15, concludendo la serie.\n\"Thailandia\".\nTrama.\nDopo la separazione dalla moglie, il direttore d'albergo Markus Winter si \u00e8 trasferito in Thailandia per cominciare una nuova vita. Un giorno riceve la visita della zia Dorothea, un'imprenditrice di successo appassionata di astrologia, che gli chiede di rimettere in sesto un lussuoso hotel che ha appena acquistato in loco. Markus accetta e prende le redini della direzione, fino a quel momento in mano a Simon Vogler, che di recente ha per\u00f2 commesso alcuni errori ed \u00e8 stato licenziato. Grazie alla collaborazione tra i due uomini, l'hotel riguadagna il successo, mentre Markus si ritrova a doversi occupare anche della figlia adolescente Leonie, che non vuole trasferirsi a Monaco con la madre e il suo nuovo compagno. Tra l'altro, Markus trova del tempo per aiutare alcuni ospiti con i loro problemi personali: Ariane Therm\u00f6len sente che il suo matrimonio con Jan, dopo dodici anni e la morte del figlio, \u00e8 in crisi e non sa se chiedere il divorzio, ma le cose si sistemano quando la coppia riesce a parlare e Ariane annuncia al marito una nuova gravidanza, che fino a quel momento, nel dubbio, aveva tenuto nascosta. Markus aiuta anche la goffa maestra elementare Helen ad acquisire fiducia in se stessa e trovare l'amore con il produttore musicale Daniel Lewy, e Simon, nominato suo vice, a fare pace con la figlia Suay, con la quale aveva troncato i rapporti sette anni prima. Dorothea, inoltre, accetta di ospitare Leonie a casa sua a Vienna affinch\u00e9 non si trasferisca a Monaco.\n\"Mauritius\".\nTrama.\nDorothea manda Markus alle Mauritius in incognito per valutare se promuovere Tina Berger a direttrice dell'hotel Dinarobin. La donna e la sua collega Janin vengono a sapere dell'ispezione, ma scambiano il pastore Stefan Meier, vincitore di un concorso a premi, per la spia di Dorothea e fanno il possibile per rendere la sua vacanza la migliore possibile: Janin si occupa cos\u00ec attentamente di lui che tra i due scatta la scintilla. Intanto, Markus si ritrova a dover affrontare numerosi disagi, dallo scomodo trasferimento in hotel al pernottamento nelle stanze del personale per mancanza di spazio, dall'essere scambiato per l'addetto alla pulizia della piscina al vedersi negata la colazione, e questo non fa che convincerlo che Tina non abbia le capacit\u00e0 necessarie, finch\u00e9 la donna non riesce a dimostrargli che in realt\u00e0 ha tutto perfettamente sotto controllo ed \u00e8 un'ottima vice-direttrice. Markus inizia quindi a sentirsi sempre pi\u00f9 attratto da lei, che, complice la crisi che sta affrontando con il compagno Klaus, padre del piccolo Benny, ricambia i suoi sentimenti; tuttavia, quando Klaus ritorna e Tina scopre la vera identit\u00e0 di Markus, quest'ultimo decide di farsi da parte. Contemporaneamente, al Dinarobin arrivano anche, separatamente, Kerstin e Olaf, una coppia in attesa di un bambino che intende sposarsi alle Mauritius, ma la mancanza di coraggio di Olaf, che non riesce a dire alla madre n\u00e9 della fidanzata, n\u00e9 del matrimonio, rischia di far saltare la cerimonia, che alla fine ha luogo con successo, e anche la signora Kreuzenbeck ne \u00e8 felice. Inoltre, Stefan decide di restare alle Mauritius con Janin, mentre Tina accetta di sposare Klaus.\n\"Bali\".\nTrama.\nMarkus e Leonie arrivano in un hotel di lusso a Bali non solo per festeggiare l'imminente sedicesimo compleanno della ragazza, ma anche per esaminare l'hotel e acquistarlo per conto di Dorothea, che ci tiene molto perch\u00e9 anni prima apparteneva a suo padre. Durante un giro della struttura, Markus incontra l'attraente chef Maria e per entrambi \u00e8 amore a prima vista. Intanto, la proprietaria Franziska Helmi \u00e8 disposta a siglare il contratto, ma continua a rimandare la firma con delle scuse: la ragione \u00e8 che Maria in realt\u00e0 \u00e8 sua sorella e co-proprietaria, ma non sa nulla della vendita; tuttavia Markus, ignaro di ci\u00f2, pensa che il motivo per cui Franziska esiti sia la presenza in hotel del famoso magnate della ristorazione Pierre Fontanne, un probabile concorrente. Fontanne, in realt\u00e0, \u00e8 interessato solo ad assumere Maria come chef in un suo ristorante parigino, ma la donna rifiuta l'offerta perch\u00e9 \u00e8 troppo affezionata a Bali e all'albergo. Nel frattempo, Leonie scopre che la sua popstar preferita, Alexander, sta registrando il nuovo CD a Bali e, nel tentativo di incontrarlo, fa la conoscenza di Jan, l'autista, con il quale nasce l'amore. All'albergo soggiorna anche la nota scrittrice Heide Heller, che non vuole pi\u00f9 saperne del marito Roland da quando ha scoperto che l'ha tradita con la segretaria: i tentativi dell'uomo di riconquistarla falliscono, ma alla fine Heide decide comunque di tornare da lui. La storia tra Markus e Maria arriva invece a una brusca conclusione quando lei scopre i piani della sorella e che Markus \u00e8 l'acquirente dell'albergo, ma tutto si risolve per il meglio durante la festa di compleanno di Leonie: non solo Alexander arriva inaspettatamente a cantare per la festeggiata, ma i von Siethoff riescono a ottenere il 60% dell'hotel, cio\u00e8 tutta la quota di Franziska, che decide di partire, e il 10% di quella di Maria, che invece rester\u00e0 come chef.\n\"Messico\".\nTrama.\nMarkus e Dorothea atterrano a M\u00e9rida, Messico, per partecipare all'imminente festa del decennale dell'hotel Temazon; tuttavia, il giorno stesso del loro arrivo, il direttore si sente male e Markus \u00e8 costretto a prenderne temporaneamente il posto per accogliere gli illustri ospiti, come l'attrice Norma Wood. Snob e viziata, la donna abbandona la sua maschera quando incontra il padre single Matthias, il cui figlio Joshi non parla pi\u00f9 da quando la madre se n'\u00e8 andata con il suo primo amore lasciando dietro di s\u00e9 solo un biglietto di scuse. Ad aiutare Markus c'\u00e8 la segretaria del direttore, Esmeralda, fidanzata del receptionista Charles, che \u00e8 talmente geloso da farle decidere di lasciare il lavoro per la troppa tensione emotiva. Intanto, Dorothea incontra una sua vecchia fiamma, Julian von Behrenberg, avventuriero ed esperto del Messico che si offre immediatamente di aiutarla nella ricerca delle opere d'arte per i suoi alberghi. L'amore tra i due sboccia nuovamente, ma Markus non si fida di Julian, soprattutto dopo aver scoperto che non ha un soldo e che quarant'anni prima \u00e8 stato in prigione per bancarotta fraudolenta. Alla festa del decennale, per\u00f2, Markus scopre che Julian non ha truffato sua zia, e anche tutti i problemi tra Esmeralda e Charles si risolvono.\n\"Seychelles\".\nTrama.\nMarkus parte per le Seychelles, dove Leonie sta facendo pratica di gestione aziendale come assistente alla reception all'hotel Sainte Anne, ma, non appena arriva, la figlia gli chiede di aiutarla: il famoso stilista Wayne Carstens, ospite dell'hotel, si \u00e8 innamorato di Flo, una cameriera che sogna di diventare stilista. Sicura del talento dell'amica, Leonie ha inviato a Wayne alcuni bozzetti in forma anonima, che all'uomo sono piaciuti molto, ma ora Flo si trova in difficolt\u00e0 perch\u00e9 non sa come dirgli la verit\u00e0 senza perderlo. Su consiglio di Leonie, Flo manda una lettera a Wayne raccontandogli tutto, ma la missiva va persa e, quando la ragazza gli mostra il suo atelier improvvisato, ottiene proprio ci\u00f2 che non voleva: Wayne si sente tradito e usato, e la lascia. Intanto, Nora K\u00f6rner arriva al Sainte Anne per passare una romantica vacanza con il marito Horst, ma si ritrova davanti inaspettatamente l'ex amante Oliver, deciso a riconquistarla al punto da diventare amico di Horst. Grazie all'intervento di Markus, Oliver decide di farsi da parte, e lo stesso Horst, quando scopre la verit\u00e0, perdona la moglie. Contemporaneamente, l'attraente banchiera Helena Kaufmann si presenta all'hotel dicendo di aver ereditato una parte del terreno, ma Markus scopre che in realt\u00e0 il terreno ereditato \u00e8 un altro, quello su cui il padre che la donna non ha mai conosciuto, Robert, ha fondato un orfanotrofio. Helena ne rimane profondamente colpita e, incoraggiata da Markus, studia le tracce lasciate da suo padre, fino a ritrovarlo su un'isola deserta; la donna dona il terreno all'orfanotrofio e insieme a suo padre decide di recuperare il tempo perduto. I due iniziano partecipando a una cena di gala all'hotel Sainte Anne, durante la quale viene organizzata a sorpresa una sfilata con i modelli di Flo: Markus ha infatti convinto Wayne a perdonarla e lo stilista le offre di lavorare per lui.\n\"India\".\nTrama.\nDorothea, in India per scrivere un libro sull'incontro tra la cultura occidentale e quella indiana, vuole organizzare nel proprio hotel, il Taj India, la tradizionale festa delle luci. Per la donna \u00e8 particolarmente importante che il maharaja partecipi, e cos\u00ec chiama Markus affinch\u00e9 perori la sua causa presso il figlio dell'uomo, Shandro, che il nipote ha conosciuto a Vienna. Intanto, Shandro \u00e8 combattuto tra i doveri verso suo padre, che ha gi\u00e0 scelto per lui una donna da una rispettata famiglia indiana, e il suo amore per Nadine, la coordinatrice del personale al Taj India: per risolvere la situazione, chiede a Markus di aiutarlo, ma neanche lui riesce a dissuadere il maharaja. Inoltre Markus ha a che fare con altri ospiti dell'hotel, come Charlotte Thieme, che, dopo aver scoperto che il marito Reiner ha perso il lavoro, vede l'opportunit\u00e0 di ricominciare a fare l'arredatrice di interni. Reiner non \u00e8 inizialmente entusiasta, finch\u00e9 Markus non fa appello alla sua coscienza. Anche Ella Prinz, in vacanza nella sua amata India con i figli e il marito Jochen, rimane molto delusa vedendo il coniuge rinchiudersi in hotel, davanti al televisore o a bordo piscina, rimpiangendo Maiorca e lodandone a gran voce i pregi, ma alla fine Markus riesce a far ragionare l'uomo. Nel frattempo, Shandro lascia Nadine, alla quale poco dopo il maharaja offre dei soldi per andarsene, rifiutati sdegnosamente dalla donna. Quando Shandro scopre l'accaduto, si ricongiunge con Nadine e decide di lottare per il loro amore: alla festa delle luci del Taj India, alla quale il maharaja decide di presenziare, il principe arriva con Nadine, e il maharaja, spinto dalla moglie, d\u00e0 il suo benestare al matrimonio della coppia. Inoltre, Dorothea passa a Markus la direzione del loro gruppo alberghiero.\n\"Sud Africa\".\nTrama.\nMarkus vola in Sud Africa in uno dei suoi alberghi di lusso, il Sun City Palace Hotel, per incontrare Leonie, che vi sta lavorando per sei mesi. Al suo arrivo, per\u00f2, scopre che la figlia sta invece aiutando l'organizzazione ambientalista dell'attivista Sunita a impedire la costruzione di un enorme campo da golf che distruggerebbe un villaggio Zulu; nonostante questo, l'uomo \u00e8 orgoglioso di Leonie, finch\u00e9 padre e figlia non litigano a causa di una dimostrazione di protesta organizzata da Sunita fuori dal Sun City Palace durante la riunione degli investitori della Sportec AG, l'azienda responsabile della realizzazione del campo da golf. Nel frattempo, Markus invita all'hotel il suo vecchio amico Frank W\u00f6ssner con i figli Mia, Theo e Lola, la cui madre \u00e8 morta in un incidente stradale cinque anni prima: i bambini colgono l'occasione della vacanza per cercare una nuova mamma, trovando la candidata perfetta nella loro tata temporanea, Rosa, e organizzano un sacco di stratagemmi per farla fidanzare con Frank. N\u00e9 i bambini, n\u00e9 Frank sanno, per\u00f2, che Rosa \u00e8 una novizia che sta per prendere i voti, e i sentimenti che inizia a provare per Frank le fanno avere una crisi di coscienza. Anche Sandra Saarberg deve decidere con chi vuole stare: arrivata in Sud Africa per chiedere al marito Robert il divorzio per sposare il nuovo compagno Thorsten, trova l'uomo profondamente cambiato e ora dedito alla cura degli animali feriti. L'amore tra i due sboccia nuovamente, spingendo infine Sandra a restare in Africa, mentre Rosa abbandona Frank, ma il giorno in cui deve prendere i voti, grazie all'intervento dei tre bambini, rinuncia per stare con l'uomo che ama. Markus, invece, dopo aver conosciuto l'ospitalit\u00e0 e l'affascinante cultura dei nativi, trova un modo per soddisfare sia gli interessi della Sportec AG, sia gli ambientalisti: il Sun City Palace Hotel cede parte dei suoi campi da golf alla Sportec AG, investendo il denaro ottenuto dalla cessione per aiutare gli Zulu.\n\"Dubai\".\nTrama.\nMarkus arriva ad Abu Dhabi per rinnovare come di routine il contratto con l'operatore turistico World Wide Tours, ma l'affare risulta pi\u00f9 difficile del previsto quando, al posto dell'uomo con cui Markus trattava da anni, si presenta l'attraente quanto inavvicinabile Sarah Reimers, che gli comunica che il contratto \u00e8 da aggiornare, essendo cambiato radicalmente il concetto di hotel di lusso; inoltre, la donna non apprezza le gite individuali che l'hotel offre agli ospiti senza collaborare con l'operatore turistico. Grazie alla sua capacit\u00e0 di persuasione e alle attenzioni che le riserva, Markus inizia a far breccia nell'alterigia di Sarah e, dopo aver appreso dal suo amico Abdul, uno sceicco nel campo alberghiero, che la donna vuole fare affari con lui, si offre di accompagnarla attraverso il deserto. Quando la macchina ha un guasto, la coppia viene soccorsa da una carovana di beduini e Sarah ha cos\u00ec modo di apprezzare l'ospitalit\u00e0 locale: la buona opinione della donna e l'aver rivalutato il proprio punto di vista iniziale diventano un punto chiave nella conclusione dell'affare con lo sceicco e anche Markus riesce a raggiungere un'intesa con Sarah riguardo al loro contratto. Intanto, Renate \u00e8 in vacanza ad Abu Dhabi con il figlio undicenne Tobias con il proposito di fargli finalmente conoscere suo padre, Lutz Kemper, costruttore di barche che organizza gite per i turisti e che non aveva idea che lei fosse incinta quando si lasciarono: Tobias, amante delle barche come Lutz, fa subito amicizia con l'uomo e, quando scopre che si tratta di suo padre, lo accetta felice, pur restando inizialmente deluso perch\u00e9 la madre gli ha mentito. Anche Max K\u00f6nig arriva all'Emirates Palace Hotel, insieme all'amico Holger, per incontrare qualcuno: si tratta di Anna, arredatrice d'interni e decoratrice dell'hotel, con la quale, dopo un primo incontro, ha iniziato una fitta corrispondenza romantica, portando la donna a credere che Max sia l'uomo della sua vita; tuttavia, l'incontro si rivela deludente perch\u00e9 Max non \u00e8 affascinante, sensibile e interessato all'arte come raccontava nelle sue lettere. Quello che Anna non sa \u00e8 che le missive non sono opera di Max, ma di Holger, con il quale trova una forte affinit\u00e0 fin da subito, mettendo a dura prova l'amicizia tra i due uomini. Quando Anna scopre la verit\u00e0, si allontana da Holger, ma poi lo perdona.\n\"Caraibi\".\nTrama.\nMarkus visita uno dei propri resort nella Repubblica Dominicana, dove spera di trovare il tempo necessario per scrivere un manuale di management alberghiero, ma i suoi piani vengono rovinati dall'arrivo del figlioccio Sebastian: il ragazzo, che ha sempre lasciato che fosse suo padre Norbert Sellmann a pianificargli la vita, vuole ora scoprire il proprio futuro e Markus gli d\u00e0 un lavoro presso l'hotel, dove Sebastian s'innamora della bella cantante Maria, che ricambia i suoi sentimenti. Maria, per\u00f2, gli nasconde le proprie origini umili e, quando il ragazzo lo scopre, non vuole pi\u00f9 saperne di lei perch\u00e9 gli ha mentito, ma l'intervento di Markus lo convince a darle la possibilit\u00e0 di spiegarsi e il ragazzo le chiede scusa. Ospiti all'hotel ci sono anche Ferry con la giovane fidanzata Daniela e la madre di lei, Gabriele, che per\u00f2 non \u00e8 molto convinta del rapporto tra la figlia, una ragazza attiva e sempre dedita a qualche attivit\u00e0, e un uomo molto pi\u00f9 anziano che preferisce la tranquillit\u00e0 e il relax. A causa delle continue attivit\u00e0 nelle quali Daniela si fa coinvolgere, Ferry e Gabriele passano sempre pi\u00f9 tempo assieme, innamorandosi, finch\u00e9 non scoprono che Daniela ha cercato apposta di farli mettere insieme. Nel frattempo, Martha Seliger \u00e8 in vacanza con la nipotina Eva, ma, essendo la prima volta che viaggia all'estero, si sente in pericolo nel paese straniero. Mentre Markus spinge l'anziana signora a combattere le sue paure, Eva fa amicizia con il coetaneo Leonel, figlio del pescatore che rifornisce l'hotel. Un giorno, per\u00f2, Martha perde un rotolino di banconote che Leonel raccoglie e porta a casa per pagare le cure mediche per la sorella; il padre del ragazzo \u00e8 arrabbiato per il gesto disonesto e teme di essere licenziato, ma Martha e Markus capiscono la situazione e, invece di denunciarli, li aiutano. Intanto, Norbert Sellmann giunge nella Repubblica Dominicana per riportare a casa il figlio, ma rimane colpito dall'impegno che sta mettendo nel nuovo lavoro di organizzatore di eventi per l'hotel e accetta che segua la sua strada.\n\"Cina\".\nTrama.\nMarkus \u00e8 in Cina, al gran hotel del gruppo Siethoff, per organizzare un matrimonio tedesco-cinese tra i medici Anna Brand e David Wang. Il padre della sposa, Karl, \u00e8 per\u00f2 all'oscuro sia delle nozze, sia che la figlia abbia un fidanzato perch\u00e9 Anna non \u00e8 ancora riuscita a dirglielo visto che il genitore fa molto affidamento su di lei dopo essere rimasto vedovo; d'altra parte, David inizia a dubitare che la donna voglia sposarlo davvero, avendo tenuta nascosta al padre una parte tanto importante della sua vita, e, dopo aver incontrato il futuro suocero, che ha intanto scoperto del matrimonio, finisce per lasciare Anna. Quando quest'ultima confida al padre di essere incinta, l'uomo d\u00e0 il suo benestare alle nozze perch\u00e9 vuole che la figlia sia felice e, con l'aiuto di Markus, riesce a far tornare insieme la coppia e a farla sposare.\nNel frattempo, all'albergo arriva Loretta Boehme, direttrice di un museo d'arte e cultura orientale in Germania, alla ricerca del restauratore Thomas Ritter per riportare all'antico splendore una rara urna funeraria. Nonostante opinioni differenti sul destino del manufatto \u2013 Loretta vuole che venga esposto nel museo della propria patria, mentre Thomas insiste che debba restare in Cina al museo nazionale \u2013 tra i due nasce l'amore e Loretta accetta che a Berlino venga esposta una copia. Parallelamente, il figlio ventenne della donna, Fabian, fa amicizia con Leonie, la figlia di Markus. Rimasto paralizzato alle gambe due anni prima in seguito a un incidente con la moto regalatagli dalla madre, che da allora \u00e8 diventata iperprotettiva nei suoi confronti, Fabian sta attraversando un momento di sconforto, non potendo pi\u00f9 praticare judo e kung fu come faceva un tempo. Avvicinandosi alla filosofia di vita dei monaci shaolin, per\u00f2, il ragazzo impara ad accettarsi per quello che \u00e8 e decide d'iniziare ad allenarsi per le Paralimpiadi.\n\"Malesia\".\nTrama.\nMarkus viaggia a Langkawi, Malaysia, per ispezionare il resort di lusso del gruppo Siethoff; ne approfitta anche per andare a trovare la sua buona amica Jennifer: la donna, rimasta vedova da un anno e mezzo, ora gestisce tutta da sola il piccolo hotel sulla spiaggia, l'Ocean Villa, aperto venti anni prima, ed \u00e8 l'unica responsabile del figlio di sette anni Tom. Il contratto di locazione dell'albergo, di propriet\u00e0 dell'importante immobiliarista John Wong, scade tra due settimane, ma Wong non vuole rinnovarlo, n\u00e9 concedere a Jennifer, che se lo potrebbe anche permettere, di acquistare la struttura. Markus, sospettoso, decide di andare a cercare il socio del marito di Jennifer, Daniel, ritiratosi da anni nella giungla malese: esaminando il contratto originale in possesso di Daniel, e non la copia data a Jennifer da Wong, si scopre che l'uomo pu\u00f2 esercitare il diritto di prelazione, e cos\u00ec l'Ocean Villa, che Markus acquista da Daniel, \u00e8 salvo. Anche l'imprenditore Lorenz Henschel, amico d'infanzia di Markus, \u00e8 in Malesia con la sua nuova assistente Sonja per acquistare dal signor Wong il terreno per costruire un nuovo centro commerciale. Quando Lorenz annuncia di voler demolire un centro culturale per realizzare il suo progetto, Sonja si licenzia, ma i due si ritrovano di nuovo insieme grazie al servizio di combina-incontri tra single organizzato dall'hotel: tra i due nasce l'amore, Lorenz rinuncia al suo progetto e Sonja accetta di sposarlo. Il famoso pianista Sascha Sorell \u00e8 invece all'albergo in incognito per trovare un po' di pace dopo che il proprio divorzio \u00e8 stato sfruttato senza scrupoli dai tabloid. Nell'attraente Sabine Kilian, in vacanza con la piccola figlia Marie, sembra trovare un'amica comprensiva e un nuovo amore, ma Sabine \u00e8 in realt\u00e0 una giornalista disoccupata che vede nella storia esclusiva sulla vacanza di Sascha l'opportunit\u00e0 di tornare al suo vecchio lavoro. Cominciando a conoscere l'uomo e innamorandosene, per\u00f2, ha dei rimorsi e decide di raccontargli tutto, ma lui lo scopre prima e non vuole pi\u00f9 vederla; tuttavia, leggendo l'articolo di Sabine, capisce di aver sbagliato, decide di tornare a suonare e si esibisce alla festa organizzata dall'albergo con un nuovo brano composto apposta per lei.\n\"Citt\u00e0 del Capo\".\nTrama.\nA Citt\u00e0 del Capo, Markus incontra dopo tanti anni l'amico Jonathan Beckett, che trent'anni prima emigr\u00f2 in Australia lasciando la gestione del vigneto di famiglia al fratello William, il quale spos\u00f2 Hannah, la donna che Jonathan amava, e ebbe da lei un figlio, Lennard. Jonathan spera di riabbracciare il fratello e appianare i dissapori, ma, giunto al vigneto, scopre che \u00e8 morto. Mentre Hannah lo accoglie a braccia aperte, il nipote \u00e8 convinto che sia venuto a reclamare la sua parte di eredit\u00e0, che lui e la madre non possono permettersi di pagare perch\u00e9 l'azienda di famiglia \u00e8 in perdita. Tra Jonathan e Hannah rinasce l'amore, e la donna gli confessa di non essere partita per l'Australia con lui tanti anni prima perch\u00e9 era incinta di un figlio suo e non voleva impedirgli di realizzare i suoi sogni. All'apprendere che l'uomo che lo ha cresciuto in realt\u00e0 era suo zio, Lennard ne rimane inizialmente sconvolto, ma in breve tempo lo accetta, e Jonathan riesce a salvare il vigneto trovando la cantina segreta dove suo padre conserv\u00f2 numerose bottiglie pregiate.\nOltre a seguire le vicende dell'amico, Markus aiuta anche l'architetto Natalie Wagner, arrivata a Citt\u00e0 del Capo per avviare la costruzione di uno stadio su un campo dove Lukas Hafner allena alcuni bambini del posto, togliendoli dalla strada, e che si rifiutano di lasciare. Natalie e Lukas si innamorano e la donna prova a fermare il progetto, ma \u00e8 l'intervento di Markus a essere risolutivo: il direttore dell'albergo contatta il capo del progetto e lo convince a fornire una navetta che porti i bambini ad allenarsi su un campo da calcio pi\u00f9 lontano e garantire loro, a costruzione ultimata, un campetto accanto allo stadio con tutta l'attrezzatura necessaria. A Natalie viene inoltre affidata la dirigenza della sede locale.\nContemporaneamente, la veterinaria Katharina K\u00fchn chiede a Markus aiuto per lavorare per un centro animali sostenuto finanziariamente dall'albergo. L'occasione propizia arriva di l\u00ec a poco quando il dottor Mike Kubach, direttore del centro, si fa male a una gamba e chiede a Markus se conosca qualcuno in grado di sostituirlo. Nonostante gli attriti iniziali poich\u00e9 a Mike non piacciono le donne, tra lui e Katharina si instaura un rapporto di rispetto reciproco quando la donna lo aiuta a combattere i bracconieri che continuano a introdursi nella riserva e a scoprire che la famiglia del suo assistente Tom viene da essi minacciata per costringerlo a informarli della posizione dei ranger.\n\"Chiang Mai\".\nTrama.\nSusanne R\u00fcckert arriva a Chiang Mai, in uno degli alberghi della catena Siethoff, per fare una sorpresa al marito Holger, ma scopre che \u00e8 partito per una gita e non ha fatto ritorno. Markus si ritrova personalmente coinvolto nella vicenda non solo come direttore generale della struttura, ma anche perch\u00e9 anni prima un suo amico fu travolto da una slavina e mor\u00ec poche ore dopo che i soccorsi interruppero le ricerche. Markus e Susanne scoprono che Holger, dopo il fallimento di una missione subacquea che lo ha lasciato molto deluso, ha preso una barca a noleggio per tornare al relitto; la barca viene in seguito ritrovata alla deriva, e, sebbene si tema il peggio, alla fine anche Holger viene rintracciato su alcune isole.\nL'albergo thailandese ospita anche il benestante Hermann Lehmann, da anni cliente del gruppo alberghiero, e sua moglie Ursula, che attendono l'arrivo della figlia ventiquattrenne Meike, trasferitasi a Vienna da quattro mesi per un tirocinio. La ragazza si presenta ai genitori accompagnata dall'istruttore trentenne Philipp, suo promesso sposo, che non viene accolto di buon occhio da Hermann: l'uomo, a seguito di alcune indagini sul conto del ragazzo, conclude che intenda farsi mantenere da Meike e si offre di finanziargli la palestra che sogna di aprire, purch\u00e9 rompa il fidanzamento. Il comportamento di Hermann spinge il futuro genero a decidere di andarsene, seguito sia da Meike, sia da Ursula, e ci\u00f2 porta l'uomo a rendersi conto di aver sbagliato e che l'amore pu\u00f2 essere sufficiente per vivere felici. Inoltre, apprende anche che Philipp non \u00e8 squattrinato come credeva, ma \u00e8 il figlio di un suo ricco cliente.\nAnche i fratelli Jens e Moritz stanno trascorrendo le vacanze nell'albergo, con il vincolo di non farsi coinvolgere in storie passeggere, ma incontrano Sarah, fotografa incaricata di curare la brochure della struttura. Moritz inizia a passare del tempo con la ragazza e i due si innamorano, ma Jens, abituato a vedere le donne cadere ai suoi piedi piuttosto che a quelli del fratello, racconta a Sarah che lui e Moritz stanno festeggiando l'addio al celibato di quest'ultimo. Jens si rende presto conto di aver sbagliato e, con l'aiuto di Markus, racconta a Sarah la verit\u00e0, permettendo al fratello di essere felice. Jens e Moritz fanno poi pace, in tempo per il gal\u00e0 organizzato dall'albergo.\n\"Sri Lanka\".\nTrama.\nNadja B\u00fclow, vedova da un anno, torna nello Sri Lanka, luogo in cui lei e il marito trascorsero gli ultimi momenti felici prima dell'incidente stradale che lo uccise, amareggiata dalla propria esistenza. Con l'aiuto di alcuni monaci, la donna ritrova la voglia di vivere e decide di restare nel paese al fianco di Leon, ex manager con alle spalle un matrimonio fallito, che si occupa di un orfanotrofio per elefanti. Intanto, le amiche Monika e Lisbeth si sono concesse una vacanza di lusso all'hotel Mount Lavinia nella speranza di trovare un uomo ricco che le mantenga. Entrambe puntano il milionario Gregor Pohlmann, salvo poi scoprire che Pohlmann \u00e8 morto da poco e che l'uomo che hanno conosciuto \u00e8 in realt\u00e0 Kurt Gramlich, l'autista del milionario; tuttavia, Lisbeth non ne rimane particolarmente dispiaciuta perch\u00e9 fingere di essere lei stessa una donna altolocata la faceva sentire a disagio. Poco tempo dopo, Gramlich scopre che il suo ex datore di lavoro gli ha lasciato una grossa somma in eredit\u00e0 e chiede con successo la mano di Lisbeth.\nParallelamente, all'hotel viene assunta una nuova cameriera, Lara Grothe, ma Markus scopre in breve che ha falsificato le sue referenze. Invece di licenziarla, l'uomo la sposta come aiuto giardiniera e decide di darle una mano a trovare la sua famiglia: dopo la morte della madre, infatti, Lara ha scoperto di avere un padre e una sorella nello Sri Lanka. I parenti della ragazza vengono identificati nel produttore di t\u00e8 Thilo Kr\u00fcger e sua figlia Nora, che sta per sposarsi, e Lara si avvicina alla famiglia come aiutante nell'organizzazione delle nozze. Mentre inizia una relazione con Simon, l'amministratore dell'azienda, Lara scopre che Thilo ha raccontato alla figlia che la madre e la sorella sono morte in un incidente aereo. Nora \u00e8 felice di ritrovare la sorella, mentre Lara \u00e8 delusa dalle menzogne del padre, ma Simon l'aiuta a far pace con l'uomo, che confessa di aver raccontato una bugia perch\u00e9 la moglie lo aveva lasciato.\n\"Maldive\".\nTrama.\nMarkus si reca alle Maldive come ospite dell'hotel che la figlia Leonie ha iniziato a dirigere da due settimane. Qui incontra la sua vecchia fiamma Eva e la figlia di lei, Nikola, di un anno maggiore rispetto a Leonie. Quest'ultima, poich\u00e9 il padre ed Eva si sono lasciati un anno prima che lui conoscesse e sposasse la madre di Leonie, si convince che Nikola sia sua sorella, e, quando Eva \u00e8 costretta ad assentarsi per un paio di giorni, Markus, sebbene scettico, ne approfitta per passare del tempo con la potenziale figlia. In attesa che Eva torni per sapere la verit\u00e0, l'uomo aiuta la giovane Lena ad accettare la nuova compagna del padre vedovo, mentre Leonie inizia a essere gelosa di Nikola. Il ritorno di Eva svela che non \u00e8 Markus il padre di Nikola, e tutti insieme festeggiano il compleanno di Leonie.\nParallelamente, l'uomo d'affari Alexander Weigend arriva alle Maldive grazie a una gita regalo da parte dei suoi dipendenti, ma non \u00e8 entusiasta della vacanza e il suo umore peggiora quando scopre che la sua valigia \u00e8 stata scambiata. Leggendo il diario trovato all'interno del bagaglio sconosciuto, scopre che la proprietaria \u00e8 una biologa marina vedova, Sandra Bohland, e se ne innamora. Una volta incontratisi, anche la donna inizia a ricambiare i suoi sentimenti; la coppia si separa brevemente quando Sandra scopre che Alexander ha letto i suoi pensieri pi\u00f9 intimi, ma poi torna insieme e l'uomo decide di restare alle Maldive, lasciando l'azienda in mano al nipote.\nInterpreti: Christian Kohlund (Markus Winter), Angela Roy (Sandra Bohland), Helmut Zierl (Alexander Weigend), Susanne Uhlen (Eva Ruhland), Sylta Fee Wegmann (Nikola Ruhland), Anna Hausburg (Leonie Winter), Mirjam Weichselbraun (Greta Junghans), Francis Fulton-Smith (Stefan F\u00e4rber), Hanna H\u00f6ppner (Lena F\u00e4rber)\n\"Tobago\".\nTrama.\nMarkus raggiunge Tobago, dove scopre che la costruzione di un lunapark promossa dal suo albergo e dal governatore Louis andr\u00e0 a occupare il posto di un ospedale e orfanotrofio gestito dalle suore. L'albergatore si schiera quindi al fianco della suora e dottoressa Verena nel tentativo di impedire la chiusura dell'ospedale, e tra i due nasce un sentimento. Markus riesce a convincere il signor Baker a vendere uno dei suoi terreni per edificare il lunapark, e anche il governatore capisce l'importanza dell'ospedale quando suo figlio David ha bisogno di un intervento urgente.\nIntanto, la biologa Linda, ospite dell'albergo, trova un uomo svenuto sulla battigia e lo trae in salvo. Poich\u00e9 il naufrago ha perso la memoria, viene ospitato gratuitamente nell'hotel, mentre il consolato inizia le indagini per scoprire chi sia. L'uomo e Linda si innamorano, ma, quando arriva la notizia che \u00e8 il velista Nico van Hejn, sposato, lei decide di farsi da parte; tuttavia, Nico e la moglie si lasciano di comune accordo, in quanto il loro matrimonio era ormai finito da tempo.\nParallelamente, la direttrice dell'hotel, Kristina, riceve la visita a sorpresa del padre Paul, che perse l'albergo in Germania per colpa dei debiti causati dal poker, e che non vede da cinque anni. Padre e figlia tentano di riavvicinarsi, ma, quando Kristina vede entrare nuovamente l'uomo in un casin\u00f2, perde fiducia in lui. In seguito, per\u00f2, scopre che Paul vi era entrato per chiedere una donazione in favore dell'ospedale, e i due fanno pace.\n\"Vietnam\".\nTrama.\nSusanne \u00e8 in Vietnam per un appuntamento al buio con Guido, ma all'hotel apprende da una mail che l'uomo non pu\u00f2 venire perch\u00e9 \u00e8 bloccato in Cambogia. Rimasto affascinato da Susanne, un ospite dell'albergo, Fabian, decide di fingersi Guido dopo aver letto la mail, e i due iniziano a frequentarsi, finch\u00e9 Susanne non scopre la verit\u00e0 trovando il passaporto di Fabian.\nUn amico di Markus, Erik Kr\u00fcger, \u00e8 invece giunto dalla Germania per convincere il figlio Malte a lasciare il lavoro di cuoco presso l'albergo e prendere in mano la sua catena di fast food, ma il ragazzo vuole costruirsi una vita in Vietnam insieme alla fidanzata Lamai. Erik fa quindi arrivare Julia, l'ex fidanzata del figlio, che parla a Lamai del suo imminente matrimonio con Malte: dopo aver visto il fidanzato con Julia, la ragazza si convince che voglia tornare con lei e se ne va, ma Erik comprende di aver fatto una scelta sbagliata e, quando anche Julia decide di andarsene perch\u00e9 con Malte \u00e8 finita, l'uomo aiuta il figlio a ritrovare Lamai e Malte la chiede in sposa.\nIntanto, il gruppo Siethoff prende parte a una gara di appalto per aggiudicarsi un terreno sul quale Markus intende costruire un albergo completamente eco-sostenibile. L'uomo rende partecipe del suo progetto Nora M\u00e4der, un'ospite arrivata da poco, che \u00e8 per\u00f2 una spia mandata da una compagnia cinese rivale. Quando iniziano le fughe di notizie, Markus si rende presto conto che la causa \u00e8 Nora, mentre la donna, vedendo la generosit\u00e0 e il buon cuore di Markus, comincia a provare dei sentimenti per lui e pentirsi di ci\u00f2 che sta facendo. Alla fine, Nora contribuisce a far ritirare i cinesi e Markus la sceglie per seguire la costruzione del nuovo albergo.\n\"Brasile\".\nTrama.\nMarkus scopre che nell'hotel Siethoff di Salvador de Bahia diretto da Leonie avvengono dei furti e, dopo aver bloccato la pubblicazione dell'articolo di proteste di un giornalista che ne \u00e8 rimasto vittima, si reca in Brasile e si registra sotto falso nome per scoprire cosa stia accadendo. I sospetti dell'uomo si concentrano su Ricardo, un musicista orfano con il quale la figlia ha una relazione.\nTra gli ospiti ci sono anche la famosa romanziera Sarah Ingenhoven e suo figlio Anton, in vacanza per avere finalmente un po' di tempo da passare insieme; tuttavia, Sarah si ritrova a lasciare di nuovo il figlio da solo quando la scadenza del suo libro viene anticipata. Durante la vacanza, Anton ha fatto amicizia con Ricardo e alcuni bambini con i quali gioca a calcio, ed \u00e8 tramite Anton che Markus viene a sapere che Ricardo ha una fidanzata di nome Ana. L'albergatore scopre anche che Ricardo ha mentito sulla sua educazione, e che Bea, collaboratrice di Leonie, era in combutta con il giornalista per screditare l'albergo perch\u00e9 era gelosa che l'incarico di direttore fosse andato a Leonie. Quest'ultima decide di non licenziare Bea, ma litiga invece con Ricardo; alla fine, per\u00f2, Markus scopre che Ana e Ricardo sono in realt\u00e0 fratelli. Inoltre, viene a galla che il ladro \u00e8 Anton, che regalava la refurtiva ai suoi amici, e cos\u00ec Markus propone di lanciare un progetto per aiutare i bambini poveri gestito da Ricardo e Ana.\nIntanto, i coniugi Leopord e Henriette Wagner arrivano in albergo per festeggiare il cinquantesimo anniversario di matrimonio, tuttavia Henriette si comporta avventatamente e trasgredisce le regole, facendo addebitare le spese alle altre camere o rubando le macchine d'epoca in esposizione. Il sopraggiungere del figlio di Leopold con la moglie rivela che il vecchietto \u00e8 fuggito dalla casa di riposo e che Henriette non \u00e8 sua moglie. G\u00f6tz teme che la donna sia solo una cacciatrice di dote, ma poi scopre che non ha alcuna mira sui soldi del padre e accetta la loro relazione.\n\"Myanmar\".\nTrama.\nGeorg attende nell'albergo in Myanmar del gruppo Siethoff la promessa sposa Anna, con la quale convoler\u00e0 a nozze nel giro di pochi giorni, ma l'aereo interno che la porter\u00e0 da Yangon a Bagan viene cancellato e la donna si fa quindi dare un passaggio dal fotografo Hendrik, conosciuto in aeroporto, per arrivare in tempo. Intanto, Georg continua l'organizzazione delle nozze insieme a Maria Schneider, un'ospite dell'albergo che sogna di mettersi in proprio come estetista, e della quale accetta di finanziare il progetto, che Maria crede sar\u00e0 un successo grazie anche all'idea di commercializzare una crema per la pelle usata dalle donne birmane, ma sconosciuta in Occidente. Intanto, Anna e Hendrik finiscono per passare una notte insieme, e, arrivata all'altare, la donna lascia Georg; poco dopo, quest'ultimo chiede a Maria di sposarlo.\nParallelamente, Markus vuole costruire una scuola alberghiera e ne affida il progetto all'architetto e amico Frank, che per\u00f2 \u00e8 vittima di un esaurimento nervoso, non ha pi\u00f9 idee e si rifugia nell'alcol. Grazie anche all'aiuto della moglie Verena, Frank riesce a concludere il progetto, entrando poi in un tempio buddhista per trovare la pace interiore.\n\"Marocco\".\nTrama.\nDopo mesi di intenso lavoro, Markus torna brevemente a Vienna, dove, riappropriandosi della maggioranza, riesce a impedire per un soffio che il gruppo Siethoff venga svenduto dagli investitori a un gruppo avversario; tuttavia, poco dopo si sente male e il dottore gli impone un periodo di riposo assoluto, altrimenti non vivr\u00e0 ancora a lungo. Seppur riluttante, su consiglio della zia Dorothea Markus parte per il Marocco, dove Leonie \u00e8 la vicedirettrice dell'hotel pi\u00f9 lussuoso della compagnia. La ragazza ha passato insieme alla madre Gabrielle il compleanno di quest'ultima e, alla notizia dell'arrivo del padre, cerca di farla ripartire per D\u00fcsseldorf per impedire che i genitori s'incontrino, ma il volo della donna viene cancellato e, in attesa che ne parta un altro, decidono di nasconderla in albergo: la ragazza teme che, poich\u00e9 i genitori si sono lasciati in cattivi rapporti dopo che Gabrielle trad\u00ec Markus vent'anni prima con il miglior amico di lui, tra loro possano nascere dei conflitti se dovessero rivedersi. Un'altra informazione che Leonie nasconde a Markus \u00e8 il suo fidanzato Ahmed, ex vicedirettore dell'albergo e laureando in legge, con il quale esce da un anno.\nMentre Markus, ignaro di tutto, si rilassa, il gruppo Siethoff viene accusato di aver costruito l'albergo marocchino illegalmente su terreno altrui. Poich\u00e9 la societ\u00e0 d'investimenti dalla quale Markus lo compr\u00f2, che lo acquist\u00f2 a sua volta dal sedicente proprietario, non esiste pi\u00f9, il vero proprietario del terreno, rappresentato dall'avvocato Casablanca, intende rivalersi sul gruppo Siethoff e chiede dieci milioni di euro di risarcimento, pena la chiusura dell'albergo. Poich\u00e9 una cifra simile rovinerebbe il gruppo e neanche il compromesso di quattro milioni \u00e8 accettabile, Dorothea, Leonie e la direttrice dell'albergo Jamila decidono di parlarne con Markus, che ha intanto incontrato l'ex moglie. L'uomo decide di scoprire chi abbia venduto il terreno alla societ\u00e0 d'investimenti dalla quale lui lo compr\u00f2 e, con l'aiuto di Ahmed, il cui relatore \u00e8 il presidente del tribunale di Marrakech, riesce a trovarlo, seppur i documenti fossero spariti, e scoprire che \u00e8 tutta una truffa organizzata dall'avvocato Casablanca e da Jamila: quest'ultima confessa che l'avvocato la stava ricattando e si licenzia. Leonie viene promossa a direttrice dell'albergo e scopre di essere incinta, mentre Markus e la moglie si riconciliano e partono per un giro del mondo in barca a vela."}
{"id": "5471404", "revid": "729019", "url": "https://it.wikipedia.org/wiki?curid=5471404", "title": "David Cairns, V conte Cairns", "text": "Biografia.\nEra il figlio di Wilfred Cairns, IV conte Cairns, e di sua moglie, Olive Cobbold.\nCarriera.\nCairns entr\u00f2 nella Royal Navy come sottotenente nel 1931. Ha servito nella Seconda guerra mondiale e successe al padre come il conte Cairns nel 1946, prima di diventare vice direttore del Dipartimento segnale all'Ammiragliato nel 1950. Ha continuato a essere ufficiale comandante dell'incrociatore HMS Superb nel 1956 e presidente del Royal Naval College (1958-1961).\nIn pensione Cairns era Maresciallo del Corpo Diplomatico nella Real Casa (1962-1971) e per molti anni \u00e8 stato presidente del Consiglio di amministrazione della Gresham's School.\nMatrimonio.\nSpos\u00f2, il 16 aprile 1936, Barbara Jeanne Harrisson Burgess , figlia di Sydney Burgess. Ebbero tre figli:\nMorte.\nMor\u00ec il 21 marzo 1989, all'et\u00e0 di 79 anni."}
{"id": "5471411", "revid": "228587", "url": "https://it.wikipedia.org/wiki?curid=5471411", "title": "Brezje", "text": ""}
{"id": "5471413", "revid": "110157", "url": "https://it.wikipedia.org/wiki?curid=5471413", "title": "L'Orlando innamorato raccontato in prosa", "text": "L'Orlando innamorato raccontato in prosa \u00e8 un romanzo di Gianni Celati del 1994.\nGenesi.\nSecondo il modello di altre trascrizioni in prosa dei poemi classici italiani, come \"Orlando furioso di Ludovico Ariosto raccontato da Italo Calvino\" o la \"Gerusalemme liberata\" di Torquato Tasso raccontata da Alfredo Giuliani, questa specie di romanzo riscritto del poema cavalleresco \"Orlando innamorato\" di Matteo Maria Boiardo (rimasto interrotto nel 1494) \u00e8 stato composto, come spiega l'autore nella premessa, per amore del leggere ad alta voce, secondo una tradizione appunto di scrittura che nasce dalla lettura e che va intesa come passione di lettore e come stimolo dell'immaginazione e del desiderio di scrivere.\nIl Boiardo stesso leggeva ad alta voce il suo poema, man mano che andava componendolo, in recite nel suo castello di Scandiano o alla corte di Ercole I d'Este e forse per questo \u00e8 \"pi\u00f9 vicino alle rappresentazioni teatrali che non ai romanzi odierni\". Anche se la trascrizione in prosa (in 43 \"puntate\") fa perdere la sonorit\u00e0 dell'originale, la lettura del libro, da fare lentamente e con intervalli, \"in compagnia di gente simpatica e non pedante\", dovrebbe comunque portare a scacciare noia e cattivi pensieri.\nCapitoli.\nNell'epilogo, Celati porta il lettore su una strada tra Cento e Bondeno dove immagina passare il Boiardo, stranito dalla nebbia e circondato dai suoi personaggi tra i cespugli."}
{"id": "5471415", "revid": "1798449", "url": "https://it.wikipedia.org/wiki?curid=5471415", "title": "Sinclair Executive", "text": "Sinclair Executive fu la prima calcolatrice tascabile . Presentata nell'Agosto 1972 da Clive Sinclair costava 79,95 sterline IVA esclusa."}
{"id": "5471420", "revid": "363984", "url": "https://it.wikipedia.org/wiki?curid=5471420", "title": "Vaterpolski Klub Medve\u0161\u010dak", "text": ""}
{"id": "5471422", "revid": "73052575", "url": "https://it.wikipedia.org/wiki?curid=5471422", "title": "Ambrozic", "text": ""}
{"id": "5471432", "revid": "767487", "url": "https://it.wikipedia.org/wiki?curid=5471432", "title": "Honey Cocaine", "text": "Biografia.\nSochitta Sal \u00e8 nata a Ottawa, in Ontario, il 22 ottobre 1992, ma \u00e8 cresciuta a Maple, Ontario. Di origini cambogiane, \u00e8 la prima di tre figli. Sua cugina \u00e8 la famosa poetessa canadese, Lisa Robertson. Uno dei primi rapper americani che ha ascoltato \u00e8 stato Tupac. In et\u00e0 giovane, ha cominciato a scrivere poesie, ma a 11 anni inizia a cimentarsi nella musica hip hop. Pi\u00f9 tardi, ha iniziato a darsi un nome d'arte, \"Honey Cocaine\" come una metafora, significandolo come \"dolce e coinvolgente\". \"Il miele \u00e8 il ripieno dentro\", mentre \"La cocaina \u00e8 l'esterno grezzo\", in riferimento sia alla droga, e le modalit\u00e0 che vuole la gente in generale, per notare il suo stile e la sua musica.\nCarriera musicale.\nHoney Cocaine fu scoperta dal rapper Tyga dopo aver postato su YouTube un suo video mentre faceva un freestyle del singolo del rapper, Rack City; infine, Tyga la invit\u00f2 a partecipare al suo tour. Poco tempo dopo inizi\u00f2 ad avere degli apprezzamenti con la sua collaborazione di debutto \"Heisman\", con Tyga.\nNel marzo 2012 le spararono mentre guidava un van, dopo che lei e Tyga si furono esibiti in un concerto a Omaha, Nebraska. Honey Cocaine, Tyga e compagnia furono inseguiti da una berlina sportiva nera a quattro porte mentre si allontanavano dalla sede, che ben presto apr\u00ec il fuoco contro il loro veicolo. Tuttavia, un proiettile sfior\u00f2 solo il suo braccio destro, e poco dopo fu dimessa dall'ospedale.\nSempre nel 2012, apparve nel terzo mixtape di Tyga, \"Well Done 3\"."}
{"id": "5471434", "revid": "767487", "url": "https://it.wikipedia.org/wiki?curid=5471434", "title": "Elio Mauro", "text": "Biografia.\nNel 1949, dopo aver lasciato gli studi di elettromeccanica, decide di studiare canto. L'anno seguente, dopo aver vinto un concorso per voci nuove, viene messo sotto contratto dalla compagnia di rivista \"Vici &amp; De Rol\" finch\u00e9, completata la stagione teatrale, decide di trasferirsi nella capitale dove perfeziona lo studio del canto con il maestro Lo Schiaro. Nel 1952 firma un contratto discografico per la prestigiosa RCA ed inizia una lunga tourn\u00e9e nel Sud Europa e in Medio Oriente. Divenuto popolare come cantante-chitarrista, nel 1954 partecipa a un concorso per voci nuove indetto dalla Rai e, grazie ai buoni risultati, comincia ad esibirsi a Radio Roma. L'anno seguente ottiene grosse soddisfazioni con il motivo \"Zingarella\" e, contemporaneamente, diviene ospite fisso in radio nei programmi \"Usignolo d'argento\" e \"Occhio magico\". Grazie a ci\u00f2, registra una serie di 78 giri che ottengono un lusinghiero successo di vendita, in particolare il brano \"Nemica\" firmato da Tot\u00f2. Nello stesso periodo incide alcuni dischi per l'etichetta napoletana Phonotype Record.\nNel 1957, dopo aver preso parte al film \"Le notti di Cabiria\" di Federico Fellini, firma un contratto con la radiotelevisione francese per eseguire svariate esibizioni come cantante-chitarrista. Nello stesso anno prende parte al III\u00b0 Festival della Canzone Citt\u00e0 di Roma con L'Orchestra Segurini e si aggiudica, poi, il terzo premio con il brano \"Tricche tr\u00ec tricche tr\u00e0\" duettando con Nilla Pizzi al Festival Due Voci e una Canzone di Montecatini Terme.\nNel 1958 partecipa al VI\u00b0 Festival di Velletri con il ruolo di riassuntore dei brani in gara, mentre al cinema ricopre il ruolo di protagonista nel film \"La canzone rubata\". Partecipa, infine, alla Settimana Motonautica, rassegna canora organizzata dal quotidiano \"Il Mattino\", con il motivo \"La canzone del faro\".\nL'anno seguente partecipa al Festival della Canzone Alpina di Trento aggiudicandosi il secondo premio con il brano \"Un bacio e un grappin\", eseguita in abbinamento con Eugenio Basilisco.\nAncora nel 1959, vince il secondo premio al Festival di Napoli con \"Padrone d'o mare\" doppiata da Franco Ricci. Propone anche \"Passiuncella\" e \"Stella furastiera\", eseguite in abbinamento con Mario Abbate e Franco Ricci. Nello stesso anno partecipa, poi, al II\u00b0 Festival della Canzone Marinara di Ischia dove si aggiudica il secondo posto per l'esecuzione di \"Ischia 1600\", brano doppiato da Carla Boni. Propone altres\u00ec \"Marenare\", sempre con la Boni. Nel frattempo inizia a scrivere e musicare brani con maggiore frequenza; si ricordano a tal proposito \"C'\u00e8\", \"Piccolina\", \"Ti sento in me\" che ricevono numerosi consensi. Partecipa poi alla commedia musicale \"Irma la dolce\" con Vittorio Gassman e partecipa al film \"I Teddy boys della canzone\" di Domenico Paolella.\nNel 1961, interpreta il motivo \"Paese mio\" nel film \"Rocco e i suoi fratelli\" di Luchino Visconti, mentre l'anno successivo con i brani \"Laguna negra\", \"Besos al cha cha cha\" e \"Madrigal\" prende parte alla colonna sonora del film \"Tropico di notte\" di Renzo Russo.\nPer tutti gli anni sessanta la carriera canora di Elio Mauro si svolge soprattutto nei night e nelle sale da ballo, dopodicch\u00e9 rallenta l'attivit\u00e0 e si ritira a vita privata."}
{"id": "5471435", "revid": "254059", "url": "https://it.wikipedia.org/wiki?curid=5471435", "title": "Lucrezia Ordelaffi", "text": "Seconda moglie di Andrea Malatesta, signore di Cesena, dal matrimonio nacque Laura Malatesta.\nBiografia.\nEra figlia di Francesco III Ordelaffi, signore di Forl\u00ec e di Caterina Gonzaga.\nNon avrebbe tollerato che il padre Francesco, alla sua morte, lasciasse la stato nelle mani del fratello bastardo Antonio. Cerc\u00f2 pertanto di rovesciare la signoria impossessandosi, con l'aiuto del marito Galeazzo Malatesta sposato nel 1403, della rocca di Ravaldino, fortezza di famiglia. Ma il padre, bench\u00e9 ammalato, scoperto l'inganno, la fece avvelenare nel 1404."}
{"id": "5471436", "revid": "155634", "url": "https://it.wikipedia.org/wiki?curid=5471436", "title": "Open di Francia 2015 - Doppio maschile", "text": "Julien Benneteau e \u00c9douard Roger-Vasselin erano i campioni in carica del doppio maschile degli Open di Francia 2014 ma Benneteau non ha partecipato al torneo per un problema inguinale. Roger-Vasselin ha partecipato in coppia con Guillermo Garc\u00eda L\u00f3pez, ma \u00e8 stato eliminato al terzo turno da Ivan Dodig e Marcelo Melo.\nLa coppia Dodig-Melo ha poi conquistato il torneo superando in finale i gemelli Bob e Mike Bryan per 65\u20137, 7\u201365, 7\u20135."}
{"id": "5471438", "revid": "88740", "url": "https://it.wikipedia.org/wiki?curid=5471438", "title": "Cara a cara (telenovela 1979)", "text": "Cara a cara (t.l. \"Faccia a faccia\") \u00e8 una telenovela brasiliana in 220 puntate andata in onda su Rede Bandeirantes dal 16 aprile al 30 dicembre 1979.\nTrama.\nLa telenovela prende le sue mosse dal ritorno in Brasile della ricca Ingrid Von Schubert in cerca di suo figlio. La donna aveva partorito un bambino durante la sua detenzione in un campo di concentramento nazista, ma le fu portato via. Una volta liberata, la donna non rivela a nessuno il suo segreto per evitare di rimanere vittima di imbroglioni. Durante la sua permanenza in Brasile, Ingrid entra in contatto con vari personaggi e rimane coinvolta nelle loro storie di vita. Una di queste \u00e8 Regina, giovane ragazza ricca, che cerca di salvare la propria famiglia dalla decadenza sposando l'agricoltore Tonho. Questi si riveler\u00e0 essere il figlio che Ingrid cercava.\nProduzione.\nScritta da Vicente Sesso, la telenovela rappresent\u00f2 un mezzo per acquisire pi\u00f9 spettatori da parte di Rede Bandeirantes, approfittando delle difficolt\u00e0 economiche e di pubblico da parte di TV Tupi, che per anni era stata la grande rivale di Rede Globo sul fronte delle telenovele. Per riuscire nell'intento, Rede Bandeirantes cerc\u00f2 di riunire un cast di prima grandezza, come era d'abitudine fare per le altre due catene televisive. Tra gli interpreti, la rete invit\u00f2 come attrice protagonista Fernanda Montenegro, che mancava dalla tv da 10 anni (aveva interpretato Julia Camargo nel 1969 nella prima telenovela di Vicente Sesso, \"Sangue do meu sangue\"). Il ruolo da protagonista maschile fu invece affidato a David Cardoso, considerato il re della cosiddetta \"pornochanchada\", un genere molto in voga nel Brasile degli anni '70 caratterizzato da erotismo e commedia leggera (\"chanchada\"), molto simile alla commedia sexy all'italiana dello stesso periodo. D\u00e9bora Duarte, invece, l'interprete di Regina, aveva appena chiuso una disputa con i dirigenti di Tv Tupi a causa di disaccordi riguardo alla telenovela che aveva interpretato per 10 episodi, \"O direito de nascer\", in cui fu sostituita da Beth Goulart nel ruolo di Isabel Cristina.\nLa telenovela fece il suo debutto il 16 aprile 1979 alle ore 20, ma fu ben presto spostata un'ora indietro a causa della forte concorrenza rappresentata da Rede Globo, che in quel periodo trasmetteva un'altra telenovela di successo, \"Pai Her\u00f3i\".\nTrasmissione italiana.\nIn Italia, \u00e8 andata in onda a partire dal 5 settembre 1983 su Italia 1, che ne ha trasmesso solo 111 episodi; \u00e8 approdata poi su Rete A il 2 aprile 1984, dove vennero trasmesse le puntate ancora inedite con il titolo Cara a Cara - seconda serie. L'anno successivo fu replicata da varie emittenti locali.\nSigla e colonne sonore.\nLa sigla di apertura della telenovela, \"Cara a cara\", fu affidata ad Ant\u00f4nio Marcos, giovane cantante e attore brasiliano, allora fidanzato di D\u00e9bora Duarte.\nCome spesso accadeva in quegli anni, anche per questa telenovela furono pubblicate due colonne sonore: una versione \"nacional\" (con, tra le altre, \"Cara a cara\" di Marcos, \"Folhetim\" di Gal Costa, \"Eu, a viola e Deus\" di Rolando Boldrin, \"Revela\u00e7\u00e3o\" di Fagner e \"Acenda o farol\" di Tim Maia) e una versione \"internacional\" (che comprendeva \"Third Melody\" di Stephen Schlaks, \"Wheels of Life\" di Gino Vannelli, \"Who's Lovin' You\" di Dobie Gray e \"Gli amori finiti\" di Ornella Vanoni, che era il \"tema di Ingrid e Fran\"). \nNel 1983, quando la telenovela arriv\u00f2 in Italia, come sigla si opt\u00f2 per un brano di Nino Buonocore, \"Notte chiara\" che fu inserita anche in una colonna sonora dello sceneggiato pubblicata dalla RCA Italiana con la seguente \"tracklist\":\nQuando la seconda parte della telenovela fu trasmessa da Rete A, fu usata una diversa canzone come sigla, \"Piano piano\" dei Popcorn."}
{"id": "5471440", "revid": "1305772", "url": "https://it.wikipedia.org/wiki?curid=5471440", "title": "Unione dei comuni Terre delle Colline", "text": "Le Terre di Collina sono un'unione dei comuni, appartenenti alla Provincia di Caltanissetta.\nI Comuni ne fanno parte:"}
{"id": "5471444", "revid": "964734", "url": "https://it.wikipedia.org/wiki?curid=5471444", "title": "Ars Goetia", "text": ""}
{"id": "5471447", "revid": "11959", "url": "https://it.wikipedia.org/wiki?curid=5471447", "title": "Monte Hira", "text": ""}
{"id": "5471461", "revid": "72396", "url": "https://it.wikipedia.org/wiki?curid=5471461", "title": "Nationale 1 1971-1972", "text": "La Nationale 1 1971-1972 \u00e8 stata la 50\u00aa edizione del massimo campionato francese di pallacanestro maschile. La vittoria finale \u00e8 stata ad appannaggio dell'."}
{"id": "5471467", "revid": "671029", "url": "https://it.wikipedia.org/wiki?curid=5471467", "title": "Nationale 1 1972-1973", "text": "La Nationale 1 1972-1973 \u00e8 stata la 51\u00aa edizione del massimo campionato francese di pallacanestro maschile. La vittoria finale \u00e8 stata ad appannaggio dell'."}
{"id": "5471472", "revid": "121074528", "url": "https://it.wikipedia.org/wiki?curid=5471472", "title": "Pelopion", "text": "Il Pelopion era una struttura presso l'antico sito di Olimpia, la presunta tomba di Pelope una figura della mitologia greca, dal quale \u00e8 stato coniato il nome di Peloponneso. \nL'edificio.\nEra un tumulo a collinetta circondato da una struttura pentagonale con ingresso a sud-ovest. Aveva un diametro di 27 m nel 2500 a.C. ed era circondato da pietre circolari. Vi sono tracce anche di edifici circolari sulla parte superiore del 2300-2000 a.C. oggi non pi\u00f9 visibili.\nLa tomba divenne un altare per i sacrifici di animali nel periodo della Grecia arcaica e continu\u00f2 a servire come altare in epoca romana, fino a che cadde in disuso con l'avvento del cristianesimo romano. Si trattava di un cumulo di cenere e terra battuta, al culmine della quale avveniva il sacrificio - un ariete nero veniva sacrificato qui ogni anno in onore di Pelope. Al fine di raggiungere la cima all'altare, i sacerdoti dovevano scavarsi dei passi nel tumulo. Questa forma di altare in terra battuta era particolarmente antica, a differenza dei pi\u00f9 moderni altari di pietra, come quelli esistenti a Delfi e sull'acropoli di Atene."}
{"id": "5471474", "revid": "1305772", "url": "https://it.wikipedia.org/wiki?curid=5471474", "title": "Pi\u00f9 che logico (Live)", "text": "Pi\u00f9 che logico (Live) \u00e8 il secondo album dal vivo del cantautore italiano Cesare Cremonini, pubblicato il 26 maggio 2015 dalla Trecuori srl.\nConsiste in un triplo CD contenenti 22 brani dal vivo e 4 inediti, tra i quali i singoli \"Buon viaggio (Share the Love)\", pubblicato nel marzo 2015, e \"Lost in the Weekend\", uscito nel settembre successivo.\nIl 27 novembre 2015 \u00e8 stato pubblicato un cofanetto in edizione limitata intitolato \"Logico Project Limited Edition\", contenente sia i 3 CD di \"Pi\u00f9 che logico (Live)\" che l'album \"Logico\"."}
{"id": "5471483", "revid": "110157", "url": "https://it.wikipedia.org/wiki?curid=5471483", "title": "Korvpalli Meistriliiga 2011-2012", "text": "La Korvpalli Meistriliiga 2011-2012 \u00e8 stata la 21\u00aa edizione del massimo campionato estone di pallacanestro maschile. La vittoria finale \u00e8 stata ad appannaggio del Kalev/Cramo."}
{"id": "5471484", "revid": "158913", "url": "https://it.wikipedia.org/wiki?curid=5471484", "title": "Signal Intelligence", "text": ""}
{"id": "5471485", "revid": "158913", "url": "https://it.wikipedia.org/wiki?curid=5471485", "title": "Signals intelligence", "text": ""}
{"id": "5471489", "revid": "634851", "url": "https://it.wikipedia.org/wiki?curid=5471489", "title": "Assunta Spina (dramma)", "text": "Assunta Spina \u00e8 un dramma scritto da Salvatore Di Giacomo e tratto dall'omonima novella pubblicata nel 1888, successivamente portato sullo schermo, prima nel 1915 (come film muto con Francesca Bertini e Gustavo Serena), poi nel 1948 sceneggiato da Eduardo De Filippo, con Anna Magnani nel ruolo della protagonista.\nTrama.\nL'opera, ambientata nella Napoli di inizio '900 (\u00e8 stata scritta nel 1909), narra la storia di Assunta Spina, una ragazza proprietaria di una stireria ed il cui fascino attira l'attenzione di diversi uomini.\nAssunta ha una relazione con Michele Boccadifuoco che, per gelosia e possessione, la sfregia e viene processato. Assunta cerca di negare l'accaduto, ma \u00e8 lo stesso Michele a confessare; viene condannato a due anni di galera e per Assunta sar\u00e0 difficile rivederlo in questo periodo di tempo, anche perch\u00e9 non viene mandato al carcere di Napoli ma a quello di Avellino.\nA questo punto interviene Federico Funelli, il cancelliere, che pu\u00f2 fare in modo che la destinazione resti Napoli.\nAssunta capisce, per\u00f2, che in cambio Funelli vuole il suo corpo e cos\u00ec decide di concedersi per poter vedere due volte al mese Michele.\nDa chiarire \u00e8, per\u00f2, il rapporto che c'\u00e8 tra Assunta e Michele: non c'\u00e8 amore, ma solo una relazione, per quanto passionale, che Assunta non vede come vincolante.\nMentre Michele \u00e8 in carcere, tra Assunta e Funelli nasce una relazione, senza che la prima per\u00f2 sappia che il secondo ha una famiglia.\nCol tempo il rapporto si logora e Funelli si allontana progressivamente, fino a non farsi pi\u00f9 sentire.\nUna sera Assunta d\u00e0 un ultimatum a Funelli e lo costringe ad andare da lei per parlare; nel frattempo, per\u00f2, all'insaputa di tutti, Michele \u00e8 stato scarcerato in anticipo e si reca da Assunta per farle una sorpresa.\nQuest'ultima, vedendolo, decide di confessare tutto e di dire a Michele della sua relazione con Funelli.\nNonostante la sua disperazione all'idea di dover tornare in carcere per colpa di Assunta, Michele si arrende al suo orgoglio e, preso un coltello, esce in strada ed uccide Federico Funelli.\nAll'arrivo delle guardie, per\u00f2, Assunta decide di prendersi la colpa di tutto salvando cos\u00ec Michele.\nRappresentazioni e adattamenti.\nTeatro.\nIl personaggio di Assunta Spina \u00e8 stato interpretato anche da Mariella Gioia (con Francesco Corbinci), Tecla Scarano (con Raffaele Viviani), Amelia D\u2019Amico (con Amedeo Girard), Annetta Lazzari (con Vittorio Farinati), Luisella Viviani, Laura Carli (regia di Anton Giulio Bragaglia)."}
{"id": "5471494", "revid": "945903", "url": "https://it.wikipedia.org/wiki?curid=5471494", "title": "John Hammond (album)", "text": "John Hammond \u00e8 l'album di debutto di John P. Hammond, pubblicato dalla Vanguard Records nel settembre del 1963 ."}
{"id": "5471499", "revid": "122403219", "url": "https://it.wikipedia.org/wiki?curid=5471499", "title": "Terrazza dei Tesori", "text": "La Terrazza dei Tesori era una serie di piccoli edifici a forma di tempio situati sul lato nord della Altis o santuario nel sito di Olimpia in Grecia. Tutti tranne due sono stati eretti da coloni greci per memorizzare preziosi ex voto.\nLa terrazza.\nLa sua costruzione risale all'inizio del VI secolo a.C. Per le colonie greche del Mediterraneo occidentale, situate lontano dalle loro metropoli, il legame pi\u00f9 unificante era la loro fede nel grande dio Zeus adorato specialmente ad Olimpia, al quale era necessario periodicamente offrire sacrifici per onorarlo e avere il suo favore. Siccome per le cerimonie sacrificali erano necessari recipienti e utensili adatti e preziosi, oltre a un luogo sicuro per tenerli, sorse l'idea della costruzione delle varie camere dei Tesori, che a spese di da ogni citt\u00e0 furono erette ai piedi del monte Cronio. Dei dodici tesori costruiti solo dieci sono stati identificati, da ovest ad est sono stati dedicati da: Sicione, Siracusa, Epidamno, Bisanzio, Sibari, Cirene, Selinunte, Metaponto, Megara e Gela. Il tesoro meglio conservato e pi\u00f9 antico \u00e8 quello dedicato da Sicione. Pausania cita dieci dei dodici che esistevano perch\u00e9 quando visit\u00f2 Olimpia, due degli edifici del complesso sarebbero stati distrutti per far posto al sentiero che portava dal Santuario al Monte Cronio.\nIl Drees osserva che con la costruzione dei loro rispettivi tesori, le varie colonie volevano anche adempiere ad un dovere devozionale, raggiungere fama e notoriet\u00e0 politica davanti ai loro concittadini d'origine. Quindi, tutte le polis (citt\u00e0) che le costruirono erano di popolazione Dorica, poich\u00e9 Olimpia era il principale Santuario dei Dori.\nNegli edifici della Terrazza dei Tesori non dovevano essere conservati oggetti artistici di grande valore, ma \u00e8 anche molto probabile che nelle casse dei loro recinti si depositassero somme considerevoli dalle varie offerte fatte a Zeus e al resto delle divinit\u00e0 onorate nell'Altis. Quindi, come afferma Drees, Olimpia deve essere diventata un importante centro finanziario, che ha contribuito alla sua reputazione e al suo potere, come dimostra il fatto che la Lega del Peloponneso durante la guerra del Peloponneso aveva aiuti finanziari dei capi Elei.\nL'architettura.\nArchitettonicamente i Tesori sono stati costruiti mantenendo un ordine precostituito. Generalmente offrivano l'aspetto di un tempietto con due colonne sul davanti che formavano una specie di anticamera e che conteneva un arco e un frontone sullo stesso ingresso. Alcuni dei frontoni erano decorati con rilievi e gruppi scultorei.\nLo spazio interno, ad eccezione di quello di Gela, aveva una forma rettangolare e consisteva in un'unica camera in cui tutti gli oggetti preziosi venivano depositati e custoditi, e se venivano lasciati all'aperto, erano in pericolo di deterioramento, perdita o furto.\nTutti i piccoli edifici erano stati rialzati su una specie di terrazzo a tre metri sopra il livello medio dell'Altis, che era formato da gradini di pietra porosa che avrebbero dovuto essere costruito dopo i tesori, probabilmente nell'anno 330 Sullo sfondo, un muro delimitava le camere della base del Monte Cronio che, oltre a servire per impedire i trascinamenti di terra e le frane, chiudeva l'eventuale ingresso al Santuario in quel punto. \u00c8 stato anche costruito in una data successiva al complesso principale.\nI tesori.\nTesoro di Sicione.\nIl tesoro di Sicione venne eretto tra la fine del VI secolo e l'inizio del V secolo a.C. \u00c8 l'edificio di cui sono stati conservati pi\u00f9 resti. Il tesoro era l'offerta di Mirone, tiranno di Sicione. Era fatto di pietra calcarea, con un soffitto di marmo interno, un lusso che a Olimpia aveva solo il Tempio di Zeus Olimpico.\nLe sue dimensioni interne erano 6,40 metri di larghezza per 11,78 metri di profondit\u00e0. Le colonne della facciata misuravano 3,85 m.\nPausania descrive vari oggetti nella stanza del tesoro: \"Ci sono tre dischi che vengono usati per la prova del pentathlon. C'\u00e8 anche uno scudo di bronzo che adornato con dipinti all'interno, un elmo e alcuni schinieri con lo scudo. Tra le armi \u00e8 inscritto che sono quelli offerti dai mioni come primizia a Zeus... C'\u00e8 anche la spada di Pelope con l'elsa d'oro, un corno di Amaltea, offerta di Miltiade\". Alla fine egli riferisce di aver visto \"una statua di Apollo in bosso con la testa incolta, offerta dai Locresi, opera di Patrocle, figlio di Catilo di Crotone\".\nTesoro di Siracusa.\nPer la costruzione del loro tesoro, i siracusani si procurarono il materiale di base costituito da pietra bianca proveniente da Siracusa. A causa della forma dell'edificio e della sua enclave, sembra che sia stato eretto sfruttando uno spazio intermedio lasciato vuoto, ed \u00e8 probabile che la sua struttura sia stata demolita prima che fosse eretto il muro di protezione posteriore.\nTesoro di Epidamno.\n\u00c8 stato creato da Pirro e dai suoi figli Lacrate e Ermone. Si diceva che tenesse come le offerte del mondo tenuto da Atlante e Eracle, il melo, l'albero delle Esperidi, con un serpente attorcigliato al melo, fatto di legno di cedro.\nTesoro di Cirene.\nIn quella di Cirene c'erano statue di imperatori romani.\nTesoro di Megara.\nContava su una Gigantomachia artistica, le cui figure erano dipinte di blu e le armi usate, in rosso.\nSul tesoro dei megaresi, Pausania fornisce una descrizione dettagliata. Evidenzia l'esistenza di piccole figure di cedro intarsiate d'oro, che rappresentavano la battaglia di Eracle contro Acheloo. L\u00ec appaiono Zeus, Deianira, Acheloo, Eracle e Ares che succedono ad Acheloo. C'era anche una statua di Atena come alleata di Eracle, ma quando Pausania li vide, era vicino alle Esperidi dell'heraion.\nNel frontone del tesoro \u00e8 scolpita la guerra dei giganti e degli dei. Sopra il frontone c'\u00e8 uno scudo che mostra i megaresi che hanno dedicato il tesoro quando hanno sconfitto i Corinzi.\nTesoro di Metaponto.\nCostruito accanto al Tesoro di Selinunte, contiene una rappresentazione di Endimione in avorio, ad eccezione del vestito. Polemone di Ilio riferisce che in questo tesoro c'erano molte tazze di diversi tipi, d'oro e argento. Pausania ignora il motivo della distruzione del Tesoro. Sottolinea che a suo tempo solo un teatro e una parte del recinto del muro sono rimasti in piedi a Metaponto.\nTesoro di Gela.\nIl Tesoro di Gela o \"Gelo\u00f3n\" offerto dai cittadini di Gela era il Tesoro incentrato nell'estremo est della Terrazza nelle immediate vicinanze con il passaggio di ingresso allo Stadio di Olimpia. Era forse l'edificio pi\u00f9 completo e meglio costruito di tutti, e aveva un'anticamera. La sua costruzione originale che avrebbe dovuto aver luogo nel VI secolo a.C., era orientato a ovest e in tempi successivi e in seguito alla necessit\u00e0 di allineare tutti gli edifici che si trovavano sul terrazzo quando fu disegnato, fu cambiato l'ingresso del Gelo\u00f3n, che era orientato a sud, dotandolo di un portico. Pausania vide l'iscrizione dedicatoria dell'edificio in cui erano conservate una serie di statue di cui non ne era rimasta nessuna.\nTesoro di Bisanzio e Sibari.\nI sibariti costruirono il loro tesoro che \u00e8 vicino a quello dei Bizantini. Bisanzio, insieme al tesoro di Cirene ed Epidamno erano gli edifici pi\u00f9 ornati con rappresentazioni scultoree nei loro rispettivi frontoni."}
{"id": "5471507", "revid": "2015336", "url": "https://it.wikipedia.org/wiki?curid=5471507", "title": "Santa Rufina (Cittaducale)", "text": "Santa Rufina \u00e8 un paese del Lazio, frazione del comune di Cittaducale, in Provincia di Rieti. \u00c8 uno dei centri pi\u00f9 popolosi del territorio comunale.\nGeografia fisica.\nTerritorio.\n\u00c8 un paese situato lungo la Via Salaria, strada consolare romana.\nGeologia.\nAl confine con il comune di Rieti, nei pressi della localit\u00e0 \"Cupaello\", sono stati rinvenuti diversi minerali:\nStoria.\nIl paese, da sempre legato a Cittaducale, fino all'Unit\u00e0 d'Italia ne ha condiviso la funzione di baluardo del Regno sul confine con lo Stato Pontificio e in particolare con la citt\u00e0 di Rieti.\nFu fortemente colpito dal terremoto del 1898, che provoc\u00f2 la morte di cinque abitanti.\nLa frazione conobbe un grande sviluppo urbanistico e demografico con la nascita nei suoi pressi del nucleo industriale di Rieti-Cittaducale (1970), che favor\u00ec l'insediamento in paese di molte famiglie impiegate nelle industrie manifatturiere del nucleo. Per tale ragione, e per la sua vicinanza, oggi costituisce di fatto un sobborgo del capoluogo Rieti.\nArcheologia.\nA Santa Rufina, in localit\u00e0 Campo Avello (oggi Via degli Ulivi), un terrazzo roccioso prospiciente il fiume Velino ha restituito alcuni frammenti vascolari d\u2019impasto databili tra l\u2019Eneolitico ed il Bronzo antico, tra cui intonaci di capanna. La localit\u00e0 ha restituito anche materiale d\u2019impasto della media et\u00e0 del Bronzo .\nIl Peroni suppose che si trattasse di uno \u201cscarico\u201d in relazione ad un insediamento che doveva trovarsi sulla sommit\u00e0 del pianoro .\nIn realt\u00e0, vista la difficile accessibilit\u00e0 del luogo ed il materiale rinvenuto nella spaccatura della roccia, oggi si \u00e8 pi\u00f9 propensi a considerarlo un deposito cultuale .\nQuesto luogo di culto (probabilmente connesso anche con un abitato) \u00e8 stato identificato con l\u2019antica Vatia , citt\u00e0 degli Aborigeni (mitologia) che Dionigi di Alicarnasso colloca pochi chilometri ad est di Rieti, lungo la Via Calatina .\nNon lontano, a Cittaducale (localit\u00e0 Valle Ottara) \u00e8 stato rinvenuto un altro insediamento della media et\u00e0 del Bronzo (XIII-XII secolo a.C.), in qualche modo connesso con questo. \nSembra inoltre che il toponimo Vatia derivi dal latino vaticinium e faccia riferimento proprio al carattere cultuale (forse oracolare) della localit\u00e0."}
{"id": "5471509", "revid": "767487", "url": "https://it.wikipedia.org/wiki?curid=5471509", "title": "Les Dites Cariatides", "text": "Les Dites Cariatides \u00e8 un documentario del 1984 scritto e diretto da Agn\u00e8s Varda. Nel 2005 la regista francese realizza un secondo cortometraggio, \"Les Dites Cariatides bis\", che include scene non utilizzate nel precedente.\nTrama.\nLo sguardo e la parola di Agn\u00e8s Varda guidano lo spettatore alla scoperta delle cariatidi neo-classiche che adornano i palazzi di Parigi. L'ammirazione per queste colonne umane \u00e8 accompagnata dai versi di Charles Baudelaire e dalle musiche di Jacques Offenbach."}
{"id": "5471517", "revid": "599013", "url": "https://it.wikipedia.org/wiki?curid=5471517", "title": "Marcos Lopes", "text": "Caratteristiche tecniche.\nMancino, pu\u00f2 giocare come ala o seconda punta, dotato di un'ottima tecnica di base, fa della agilit\u00e0 e della esplosivit\u00e0 la sua forza principale.\nCarriera.\nClub.\nBenfica e Manchester City.\nCresce calcisticamente per cinque anni, nelle giovanili del . Successivamente, viene acquistato nell'estate 2012 dal per poi passare alle giovanili. Fa il suo debutto ufficiale con \n\"Citizens\" il 7 gennaio 2013 lanciato da Roberto Mancini, a soli 17 anni e 9 giorni, in un match di FA Cup contro il Watford, subentrando al minuto 88\" a David Silva, trovando pure la rete all'esordio nei minuti finali. La stagione successiva gioca solamente 4 partite, (rispettivamente) una in FA Cup e altre tre in Football League Cup.\nLOSC Lille.\nIl 7 luglio 2014 passa in prestito, ai francesi del Lille dove globalmente colleziona in tre anni 72 presenze segnando 12 reti.\nMonaco.\nIl 28 agosto 2015 passa definitivamente al Monaco, per 12 milioni di euro, firmando un contratto di cinque anni. Colleziona in tre anni con il club del Principato 82 partite segnando 21 reti.\nNuovo ritorno al LOSC Lille.\nIl 7 gennaio 2016 viene ceduto a titolo temporaneo nuovamente al Lille. Il prestito viene poi rinnovato il 9 luglio per un'ulteriore stagione.\nSiviglia.\nIl 14 agosto 2019 passa a titolo definitivo al , con cui firma un contratto fino al giugno 2024.\nPrestiti a Nizza e Olympiakos.\nIl 29 luglio 2020 viene ceduto a titolo temporaneo al Nizza.\nIl 17 agosto 2021 viene ceduto nuovamente in prestito, questa volta all'.\nStatistiche.\nPresenze e reti nei club.\n\"Statistiche aggiornate al 30 luglio 2020.\""}
{"id": "5471519", "revid": "92723", "url": "https://it.wikipedia.org/wiki?curid=5471519", "title": "Chiesa di San Pietro (Forlimpopoli)", "text": "La chiesa di San Pietro Apostolo \u00e8 un edificio di culto situato in via Andrea Costa a Forlimpopoli, in provincia di Forl\u00ec-Cesena. Risalente alla seconda met\u00e0 del XIV secolo, \u00e8 sede dell'omonima parrocchia del Vicariato di Bertinoro-Forlimpopoli della diocesi di Forl\u00ec-Bertinoro.\nStoria.\nUna chiesa dedicata a san Pietro apostolo era gi\u00e0 presente a Forlimpopoli. Edificata nel 1108, and\u00f2 distrutta nel 1361, e l'unica testimonianza rimasta di essa \u00e8 un'iscrizione posta sull'attuale chiesa.\nL'attuale chiesa fu edificata negli anni successivi alla distruzione della precedente ed \u00e8 menzionata in alcuni documenti del 1402.\nLa chiesa assunse l'aspetto attuale tra il 1823 e il 1837, in cui viene adeguata allo stile neoclassico in voga all'epoca.\nFu riconsacrata il 13 giugno 1852 dall'allora vescovo di Bertinoro, Giambattista Guerra.\nL'edificio fu restaurato nel 1962. I lavori portarono alla luce sia resti dell'antico edificio romanico, che decori risalenti al XV secolo.\nAttualmente \u00e8 sede di una delle due parrocchie del comune, e comprende la chiesa della Risurrezione e il Santuario della Madonna del Popolo."}
{"id": "5471523", "revid": "1573940", "url": "https://it.wikipedia.org/wiki?curid=5471523", "title": "Drassyllus gammus", "text": "Drassyllus gammus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione.\nCaratteristiche.\nFa parte del \"mumai-group\" di questo genere; si distingue per le ovaie delle femmine alquanto larghe e situate dietro i dotti anteriori dell'epigino.\nL'olotipo femminile rinvenuto ha lunghezza totale \u00e8 di 6,17mm; la lunghezza del cefalotorace \u00e8 di 2,04mm; e la larghezza \u00e8 di 1,58mm.\nDistribuzione.\nLa specie \u00e8 stata reperita nel Messico occidentale: 6 miglia a sud di Guam\u00fachil, nello stato di Sinaloa.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5471525", "revid": "228587", "url": "https://it.wikipedia.org/wiki?curid=5471525", "title": "Deindividuazione", "text": "La deindividuazione (a volte citata come deindividualizzazione) \u00e8 un concetto della psicologia sociale e della sociologia introdotto dall'antropologo e psicologo francese Gustave Le Bon e poi ripreso da Philip G. Zimbardo, a seguito della realizzazione del cosiddetto esperimento carcerario di Stanford, volto a indagare il comportamento umano in una societ\u00e0 in cui gli individui sono definiti soltanto dal gruppo di appartenenza.\nDefinizione.\nModello di Zimbardo.\nNel contesto esaminato da Philip Zimbardo, la deindividuazione fu definita come quella perdita di autoconsapevolezza e autocontrollo che si sperimenta in determinate situazioni nelle quali l'individuo si trova ad agire all'interno di dinamiche sociali e di gruppo. Tale perdita di controllo della mente sui comportamenti, secondo Zimbardo, porterebbe l'individuo a mettere in atto azioni con fortissime connotazioni negative (aggressivit\u00e0, crudelt\u00e0, e ingiustizia) dalle quali, in altre condizioni, lo stesso soggetto si asterrebbe per intervento di quelle inibizioni e quei divieti dettati da norme morali che, di norma, la mente impone all'agire; quella stessa mente, d'altro canto, sottolinea Zimbardo, si mostra in grado, in altre situazioni, di esercitare un controllo cos\u00ec stretto e potente sul comportamento individuale da inibirne e tenerne a freno le istintualit\u00e0, prevalendo perfino su quelle pi\u00f9 fondamentali dell'esistenza umana, perch\u00e9 legate all'autoconservazione, come gli istinti basilari del dolore e della fame.\nSIDE.\nRadicalmente diverso \u00e8 l'approccio al modello da parte dei teorici dell'identit\u00e0 sociale: per essi, infatti, la deindividuazione non trae origine da perdita o affievolimento del controllo di s\u00e9, ma da processi di un rinsaldamento della identit\u00e0 sociale, in cui il soggetto rafforza la percezione di s\u00e9 non come individuo ma come elemento integrante del gruppo in cui si trova a far parte (SIDE, \"Social identity model of deindividuation effects\").\nApplicazioni del modello.\nIl modello della deindividuazione \u00e8 stato utilizzato per spiegare l'emergere di comportamenti aggressivi in un'ampia gamma di situazioni di interazione sociale, che vanno dalle note vicende accadute nei campi di concentramento nazisti durante il frangente storico della Shoah, fino agli atteggiamenti di odio, violenza, e aggressivit\u00e0, che si manifestano in ordinarie situazioni della vita civile, come accade, ad esempio, nei comportamenti aggressivi tra guidatori nella circolazione stradale, nelle violenze che si scatenano tra tifoserie avverse in occasione dello svolgimento di partite di calcio. Tra le situazioni in cui agiscono processi di deindividuazione vi sono anche quelle permesse dalle nuove modalit\u00e0 di interazione emerse nella seconda met\u00e0 del Novecento, con la disponibilit\u00e0 di tecnologie di comunicazione mediata dal computer.\nCondizioni (secondo il modello di Philip Zimbardo).\nLe condizioni che determinano la perdita di controllo tipica della deindividuazione sono state enucleate da Philip Zimbardo, che ne ha enumerate dieci:\nSIDE (\"Social identity model of deindividuation effects\").\nIl modello SIDE (acronimo di \"Social Identity model of Deindividuation Effects\") \u00e8 uno sviluppo teorico pi\u00f9 recente rispetto alla formulazione di Philip Zimbardo: fu elaborato nel 1995 da Russell Spears e Martin Lea nell'ambito della teoria dell'identit\u00e0 sociale.\nIl modello SIDE afferma che le manipolazioni della deindividuazione possono sortire l'effetto di attenuare l'attenzione alle caratteristiche individuali e alle differenze interpersonali all'interno del gruppo. Gli autori delinearono il loro modello spiegando che la performance dell'identit\u00e0 sociale pu\u00f2 adempiere due funzioni generali:\nQuesto modello cerca di dare senso a una variet\u00e0 di effetti della deindividuazione che erano fatti derivare da fattori situazionali come immersione nel gruppo, anonimato, e ridotta identificabilit\u00e0. Pertanto, la deindividuazione \u00e8 l'accresciuta salienza di un'identit\u00e0 di gruppo che pu\u00f2 essere il risultato della manipolazione di tali fattori.\nLa spiegazione offerta dal modello SIDE \u00e8 in contrasto con quelle degli altri modelli che implicano l'impatto ridotto del S\u00e9. Ulteriori spiegazioni di Reicher e colleghi specificano che le manipolazioni della deindividuazione influiscono sull'approvazione delle norme attraverso non solo il loro impatto sulla auto-definizione, ma anche attraverso la loro influenza sui rapporti di forza tra i membri del gruppo e la loro audience.\nGli approcci classici e contemporanei concordano sulla componente principale della teoria della deindividuazione, secondo cui la deindividuazione porta a \"comportamenti anti-normativi e disinibiti\" come si osservano nel disturbo dissociativo dell'identit\u00e0 (o personalit\u00e0 multiple)."}
{"id": "5471526", "revid": "958063", "url": "https://it.wikipedia.org/wiki?curid=5471526", "title": "Accie Connor", "text": ""}
{"id": "5471527", "revid": "73054392", "url": "https://it.wikipedia.org/wiki?curid=5471527", "title": "Norme morali", "text": ""}
{"id": "5471528", "revid": "235890", "url": "https://it.wikipedia.org/wiki?curid=5471528", "title": "Ordinamento di Sharkovsky", "text": ""}
{"id": "5471540", "revid": "1305772", "url": "https://it.wikipedia.org/wiki?curid=5471540", "title": "Feeling Myself", "text": "Feeling Myself \u00e8 un brano della rapper trinidadiana Nicki Minaj, con la partecipazione della cantante statunitense Beyonc\u00e9, quinto singolo estratto dall'album \"The Pinkprint\".\nIl brano \u00e8 stato scritto da Minaj, Knowles e da Hit Boy, mentre Beyonc\u00e9 e Hit Boy producevano la canzone.\nIl brano ha raggiunto la posizione numero 39 della Billboard Hot 100.\nDescrizione.\nA maggio 2014, il manager di Minaj, Gee Roberson, le inform\u00f2 che Beyonc\u00e9 ha voluto fare un remix del suo singolo \"Flawless\". Dopo questo, Beyonc\u00e9 ha spedito una nuova versione affidata alla parte della Minaj, dicendo \"Voglio che tu sia te stessa, non voglio che tu ti tiri indietro\". Minaj ha accettato la proposta e Beyonc\u00e9 parteciper\u00e0 nel suo album \"The Pinkprint\". La cantautrice SZA, era elencata nella co-scrittura in alcune parti della canzone e poi \u00e8 andata in studio per incontrare e lavorare con il produttore Hit-Boy, durante la sessione di studio SZA ha scritto i testi delle canzoni, mentre Hit-boy le produceva.\nVideo musicale.\nIl videoclip \u00e8 stato pubblicato esclusivamente su Tidal il 18 maggio 2015."}
{"id": "5471548", "revid": "1573940", "url": "https://it.wikipedia.org/wiki?curid=5471548", "title": "Drassyllus huachuca", "text": "Drassyllus huachuca \u00e8 un ragno appartenente alla famiglia Gnaphosidae.\nEtimologia.\nIl nome proprio deriva dalla catena montuosa statunitense di rinvenimento: i monti Huachuca.\nCaratteristiche.\nFa parte del \"frigidus-group\" di questo genere: ha varie somiglianze con \"D. durango\" e \"D. alachua\"; se ne distingue per la forma alquanto squadrata dei dotti mediani dell'epigino delle femmine.\nL'olotipo femminile rinvenuto ha lunghezza totale \u00e8 di 5,76mm; la lunghezza del cefalotorace \u00e8 di 2,14mm; e la larghezza \u00e8 di 1,60mm.\nDistribuzione.\nLa specie \u00e8 stata reperita nell'Arizona sudorientale: a 2400 metri di altitudine nel Carr Canyon, situato nei monti Huachuca, nella contea di Cochise.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5471550", "revid": "767487", "url": "https://it.wikipedia.org/wiki?curid=5471550", "title": "The Way of Life (film 1913)", "text": "The Way of Life \u00e8 un cortometraggio muto del 1913 diretto da Hardee Kirkland.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 3 settembre 1913."}
{"id": "5471551", "revid": "773636", "url": "https://it.wikipedia.org/wiki?curid=5471551", "title": "Angel Robinson", "text": ""}
{"id": "5471553", "revid": "1632387", "url": "https://it.wikipedia.org/wiki?curid=5471553", "title": "Glorious Collision", "text": "Glorious Collision \u00e8 l'ottavo album in studio del gruppo musicale progressive metal svedese Evergrey, pubblicato nel 2011."}
{"id": "5471554", "revid": "767487", "url": "https://it.wikipedia.org/wiki?curid=5471554", "title": "Sevyn Streeter", "text": "Precedentemente membro di due girlband, nel 2012 ha debuttato come solista nel 2012 dopo aver firmato un contratto con Atlantic Records. Streeter \u00e8 nota in particolare per il singolo \"It Won't Stop\", realizzato in collaborazione con Chris Brown, e in qualit\u00e0 di autrice per vari artisti R&amp;B.\nBiografia e carriera.\nInfanzia e formazione.\nAmber Denise Streeter \u00e8 nata a Haines City, in Florida, il 7 luglio 1986, da Tim e Karen Streeter. A giovane et\u00e0 si esibisce in una chiesa locale e si ispira alla cantante gospel, Yolanda Adams. A 14 anni ebbe la sua prima sessione di registrazione.\nTG3 e RichGirl (2001-2012).\nStreeter ricevette il suo primo contratto discografico all'et\u00e0 di 15 anni, esibendosi nel gruppo femminile delle TG4, messe insieme da Chris Stokes della T.U.G. Entertainment, dove Stokes le serv\u00ec da manager.\nIl gruppo era un quartetto di cui facevano parte anche Davida Williams, Keisha Henry e Ashley Gallo ed ha avuto una breve durata, essendo attivo dal 2001 al 2004. Durante la sua attivit\u00e0, il gruppo ha aperto concerti per B2K, Bow Wow e altri artisti.\nDal 2007 al 2011, insieme a Audra Simmons, Christina \"Brave\" Williams e Kristal Lyndriette Smith, ha fatto parte di un altro quartetto chiamato RichGirl, che ha pubblicato due singoli, ossia \"He Ain't wit Me Now (Tho)\" e \"Swagger Right\", un EP dal titolo \"RichGirl EP\" e il mixtape \"Fall in Love with RichGirl\". Il gruppo ha aperto alcuni concerti dell\"'I Am... World Tour\" di Beyonc\u00e9. Durante il periodo di permanenza nelle girlband utilizzava lo pseudonimo di Se7en. Nello stesso periodo ha collaborato per la prima volta con Chris Brown ai cori e ai testi dell'album \"F.A.M.E.\"\n\"Call Me Crazy, But...\" e \"Shoulda Been There\" (2013-2015).\nNel 2012, dopo aver annunciato la sua separazione dal gruppo, ha firmato un contratto con la CBE Imprint (etichetta di propriet\u00e0 di Chris Brown) e pubblicato la sua prima canzone di solista, \"Red Handed\". Nello stesso anno ha firmato un contratto con Atlantic Records e ha pubblicato il suo singolo di debutto \"I Like It\". Nello stesso periodo ha preso parte all'album di Chris Brown \"Fortune\", scrivendo alcuni brani e incidendo i cori per quasi tutto l'album.\nNello stesso periodo annuncia il cambiamento di nome d'arte da Se7en a Sevyn Streeter. Nel 2013 collabora con Chris Brown nel singolo \"It Won't Stop\", che viene certificato platino in USA. Il brano viene incluso nell'EP \"Call Me Crazy, But\", pubblicato nel dicembre 2013 e prodotto da Da Internz e Diplo. Ha successivamente continuato a pubblicare altre singoli, tra cui \"nEXt\", di cui \u00e8 stato realizzato anche un remix in collaborazione con Kid Ink. Nel 2014 ha rinnovato la collaborazione \"dietro le quinte\" con Chris Brown per l'album \"X\". Nel luglio 2015 ha pubblicato il suo secondo EP, \"Shoulda Been There, Pt. 1\", a cui partecipa nuovamente Chris Brown insieme a Hit-Boy e B.o.B. Sempre nel 2015 a sua canzone \"How Bad Do You Want It\" \u00e8 stata inserita nella colonna sonora del film \"Fast &amp; Furious 7;\" ha inoltre pubblicato il singolo \"4th Street.\"\nGirl Disrupted, \"Drunken Wordz x Sober Thoughtz\" (2017-presente).\nNell'agosto 2016 ha pubblicato \"Prolly\" in collaborazione con Gucci Mane come primo singolo ufficiale dal suo album di debutto. Tra settembre e dicembre 2016 ha pubblicato due singoli, \"My Love for You\" e \"Before I Do\". Nel luglio 2017 ha pubblicato il suo primo album in studio \"Girl Disrupted\". Il disco \u00e8 stato anticipato da un altro singolo, ossia \"Fallen\", uscito nel mese di gennaio. L'album vede la collaborazione di numerosi artisti tra cui Ty Dolla Sign, August Alsina, Wiz Khalifa e Dave East. Nel 2018 ha pubblicato il singolo \"Yernin\", a cui ha fatto seguito \"Whatchusay\" nel 2019: tale brano risulta essere il suo primo lavoro come artista indipendente. Nel 2020 ha pubblicato il singolo \"Kissez\" con Davido, a cui fa seguito nel 2021 la collaborazione con Chris Brown e A$AP Ferg \"Guilty\". Sempre per il 2021 \u00e8 prevista la pubblicazione del suo secondo album \"Drunken Wordz x Sober Thoughtz,\" il suo primo disco da artista indipendente.\nAutrice.\nNel corso della sua carriera, Sevyn ha scritto brani per altri artisti, inclusi Alicia Keys (\"New Day\"), Ariana Grande (\"The Way\"), Chris Brown (per gli album \"F.A.M.E.\", \"Fortune\" e \"X\"), K. Michelle, Usher, Kelly Rowland, Tamar Braxton, Brandy e Fantasia."}
{"id": "5471556", "revid": "1632387", "url": "https://it.wikipedia.org/wiki?curid=5471556", "title": "Hymns for the Broken", "text": "Hymns for the Broken \u00e8 il nono album in studio del gruppo musicale progressive metal svedese Evergrey, pubblicato nel 2014."}
{"id": "5471557", "revid": "251304", "url": "https://it.wikipedia.org/wiki?curid=5471557", "title": "Duca degli Abruzzi (incrociatore ausiliario)", "text": ""}
{"id": "5471559", "revid": "775372", "url": "https://it.wikipedia.org/wiki?curid=5471559", "title": "Federazione calcistica di Bonaire", "text": "La Federazione calcistica di Bonaire (in papiamento Federashon Futb\u00f2l Bonairiano, in inglese Bonaire Football Federation) \u00e8 l'organo che governa il calcio a Bonaire.\n\u00c8 diventata affiliata CONCACAF come membro associato, il 19 aprile 2013. Il 10 giugno 2014, Bonaire \u00e8 diventato un membro a pieno titolo CONCACAF."}
{"id": "5471560", "revid": "729019", "url": "https://it.wikipedia.org/wiki?curid=5471560", "title": "Memories - Il Dj Set Aforismatico", "text": "Memories - Il Dj Set Aforismatico \u00e8 stato un programma musicale in onda su m2o Radio ideato e condotto da Prevale.\nStoria.\nMemories, nato nel 2013, \u00e8 uno dei programmi radiofonici pi\u00f9 celebri che ha contribuito a portare in poco tempo m2o ai vertici delle classifiche di ascolto. \nMemories - Il Dj Set Aforismatico \u00e8 un programma musicale di aforismi tra le canzoni, selezionato, mixato e condotto da Prevale, considerato uno tra i migliori disc jockey italiani, che ne \u00e8 autore e voce ufficiale, in onda sull'emittente radiofonica nazionale m2o edita da Elemedia, appartenente a GEDI Gruppo Editoriale. \nIl programma inizialmente andava in onda la domenica dalle ore 8.00 alle ore 9.00, da settembre 2016 va in onda sempre la domenica ma dalle ore 7.00 alle ore 8.00, in esclusiva su m2o.\nIl 17 marzo 2019 la trasmissione giunge alla conclusione con il rilancio di m2o."}
{"id": "5471574", "revid": "1543377", "url": "https://it.wikipedia.org/wiki?curid=5471574", "title": "LaBarocca", "text": "laBarocca \u00e8 un ensemble italiana costituito da musicisti specializzati nella prassi esecutiva del periodo barocco.\nStoria.\nlaBarocca nasce nel 2008 da un'idea di Luigi Corbani e Ruben Jais, rispettivamente Direttore Generale e Direttore Artistico dell'Orchestra Sinfonica Giuseppe Verdi di Milano.\nDal 2009 laBarocca ha una stagione stabile di musica antica presso l'Auditorium di Milano. Viene anche regolarmente ospitata al Teatro della Societ\u00e0 di Lecco.\nL'ensemble affronta molta musica sacra come le cantata sacre di Johann Sebastian Bach, gli oratori di Georg Friedrich H\u00e4ndel fino a ricoprire ed eseguire capolavori italiani ingiustamente dimenticati come il Te Deum di Francesco Antonio Urio. Anche la musica strumentale ricopre una parte fondamentale del repertorio de laBarocca, con i Concerti per Violino di Antonio Vivaldi, i concerti per strumento solo, i Brandeburghesi e le Suites di Johann Sebastian Bach.\nNel 2011, per la prima volta, laBarocca si cimenta nel repertorio operistico, eseguendo in forma di concerto il Rinaldo di Georg Friedrich H\u00e4ndel.\nNel 2013 l'Ensemble affronta il suo primo tour nazionale con il sostegno del CIDIM, toccando le principali province italiane. Su invito della Veneranda Fabbrica del Duomo di Milano nel 2015, laBarocca si \u00e8 esibita nella Passione secondo Matteo di Johann Sebastian Bach nel Duomo del capoluogo lombardo."}
{"id": "5471576", "revid": "2091899", "url": "https://it.wikipedia.org/wiki?curid=5471576", "title": "Torre della Vittoria", "text": "La Torre della Vittoria \u00e8 un edificio storico di Ferrara che completa l'edificio del Palazzo Municipale e allo stesso tempo se ne distacca per la sua dimensione, per la sua ricostruzione dopo secoli dalla caduta della torre precedentemente situata nella stessa posizione e per le celebrazioni che la richiamarono esplicitamente anche nei filmati d'epoca fascista. Si trova all'angolo tra piazza Trento e Trieste e via Cortevecchia, all'inizio di corso Martiri della Libert\u00e0.\nStoria.\nNell'ambito dell'azione finalizzata al recupero ed alla valorizzazione del patrimonio edilizio cittadino, iniziata nei primi anni venti, a Ferrara, che part\u00ec dal restauro di due edifici pubblici emblemi della citt\u00e0, e cio\u00e8 il Castello Estense ed il Palazzo Municipale, si procedette ad un intervento radicale sulla facciata di quest'ultimo, quella rivolta verso il Duomo. In particolare venne eretta una nuova Torre della Vittoria, in sostituzione di quella originale, opera del Rigobello, che era crollata durante il sedicesimo secolo, nel 1570, all'inizio dello sciame sismico che colp\u00ec la citt\u00e0 sino al 1574.\nLa volont\u00e0 dell'amministrazione comunale fu, in quel momento, quella di recuperare l'antico aspetto del Palazzo Municipale per ricordare la gloria del periodo degli Estensi e, inoltre, di celebrare la Vittoria nel primo conflitto mondiale con un monumento commemorativo. Questo fu individuato nella statua in bronzo dorato \"La Vittoria del Piave\" di Arrigo Minerbi, che fu posto alla base della torre, copia su modello del 1917-1918. La decorazione dell'ingresso della Torre fu affidata nel 1927 a Giulio Medini, autore anche del rifacimento delle decorazioni esterne del Palazzo municipale.\nL'inaugurazione della Torre.\nL'inaugurazione della Torre fu un momento celebrativo importante per il fascismo ferrarese, nel novembre del 1928, e per l'occasione oltre a Italo Balbo, Renzo Ravenna e alle principali personalit\u00e0 civili, militari e religiose, intervenne anche il re, Vittorio Emanuele III.\nAspetti architettonici.\nCostruita su modello trecentesco, in stile gotico e con materiali che ricordano il castello estense, \u00e8 alta 57 m e la sommit\u00e0 \u00e8 merlata, come la ricostruita facciata del Palazzo Municipale."}
{"id": "5471579", "revid": "76261", "url": "https://it.wikipedia.org/wiki?curid=5471579", "title": "Premio Regia Televisiva 2015", "text": ""}
{"id": "5471580", "revid": "767487", "url": "https://it.wikipedia.org/wiki?curid=5471580", "title": "Howlin' Jones", "text": "Howlin' Jones \u00e8 un cortometraggio muto del 1913 diretto da William Duncan.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 4 settembre 1913."}
{"id": "5471581", "revid": "446353", "url": "https://it.wikipedia.org/wiki?curid=5471581", "title": "USS Reuben James (DD-245)", "text": "Lo USS \"Reuben James\" (hull classification symbol DD-245) fu un cacciatorpediniere della United States Navy, appartenente alla classe Clemson, entrato in servizio nel settembre 1920.\nOperativo nella scorta ai convogli navali in Atlantico durante l'iniziale periodo di neutralit\u00e0 degli Stati Uniti d'America nella seconda guerra mondiale, la nave fu affondata il 31 ottobre 1941 dal sommergibile tedesco \"U-552\", prima unit\u00e0 della United States Navy ad andare perduta per cause belliche nel conflitto poco pi\u00f9 di un mese prima della dichiarazione di guerra della Germania agli Stati Uniti.\nStoria.\nImpostata nei cantieri della New York Shipbuilding Corporation di Camden il 2 aprile 1919, la nave fu varata il 4 ottobre 1919 con il nome di \"Reuben James\" in onore dell'omonimo sottufficiale statunitense (1776 ca.\u20131838) eroe delle guerre barbaresche; l'unit\u00e0 entr\u00f2 poi in servizio il 24 settembre 1920.\nAssegnato alla Atlantic Fleet, il \"Reuben James\" part\u00ec da Newport il 30 novembre 1920 per poi arrivare a Zelenica, nel da poco indipendente Regno dei Serbi, Croati e Sloveni, il 18 dicembre seguente; nei mesi seguenti il cacciatorpediniere oper\u00f2 nel mar Adriatico e in Mediterraneo assistendo i profughi civili e partecipando a ispezioni post-conflitto. Nell'ottobre 1921 il cacciatorpediniere raggiunse a Le Havre in Francia l'incrociatore protetto per partecipare alle cerimonie in onore del rimpatrio della salma del milite ignoto statunitense; tra il 29 ottobre 1921 e il 3 febbraio 1922 l'unit\u00e0 fu inviata a Danzica per assistere la American Relief Administration nella distribuzione di viveri e aiuti alle popolazioni civili locali, per poi partire alla volta della madrepatria il 17 luglio seguente dopo una sosta a Gibilterra.\nDi base a New York, nel 1926 il \"Reuben James\" pattugli\u00f2 le coste del Nicaragua per contrastare il contrabbando di armi a favore dei gruppi rivoluzionari locali; il cacciatorpediniere fu ritirato dal servizio attivo il 20 gennaio 1931 e posto in riserva a Filadelfia, ma rientr\u00f2 in squadra il 9 marzo 1932. Ancora in servizio con la Atlantic Fleet, il \"Reuben James\" oper\u00f2 nell'Atlantico e nei Caraibi, pattugliando le acque di Cuba durante il colpo di stato che port\u00f2 al potere Fulgencio Batista nel settembre 1933. Trasferito a San Diego il 9 novembre 1934, il cacciatorpediniere oper\u00f2 nel Pacifico partecipando a varie esercitazioni di valutazione delle unit\u00e0 portaerei, prima di essere riassegnato alla Atlantic Fleet nel gennaio 1939.\nDopo lo scoppio della seconda guerra mondiale nel settembre 1939, il \"Reuben James\" fu assegnato alla \"Neutrality Patrol\", la formazione della United States Navy incaricata di pattugliare le acque dell'Atlantico e dei Caraibi per garantire il rispetto della neutralit\u00e0 degli Stati Uniti. Nel marzo 1941 il cacciatorpediniere fu assegnato alla scorta dei convogli navali diretti nel Regno Unito, un'attivit\u00e0 di cui gli Stati Uniti si erano fatti progressivamente carico nonostante mantenessero un formale stato di neutralit\u00e0 tra le parti in conflitto; di base a Hvalfj\u00f6r\u00f0ur in Islanda, nel settembre-ottobre 1941 il \"Reuben James\" partecip\u00f2 alla scorta del convoglio ON 20 diretto ad Argentia sull'isola di Terranova.\nIl 23 ottobre 1941 il \"Reuben James\" e altri quattro cacciatorpediniere statunitensi salparono da Argentia di scorta al convoglio HX 156 diretto in Gran Bretagna. Il 31 ottobre, mentre il convoglio si trovava in pieno oceano Atlantico a sud dell'Islanda, fu attaccato dal sommergibile tedesco \"U-552\" del \"Kapit\u00e4nleutnant\" Erich Topp: il \"Reuben James\" fu colpito intorno alle 08:34 alle coordinate 51\u00b0 59' N, 27\u00b0 05' W da un siluro che fece detonare il suo deposito delle munizioni, spezzando in due la nave e causandone il rapido affondamento. Le bombe di profondit\u00e0 imbarcate dal \"Reuben James\" detonarono mentre l'unit\u00e0 stava affondando, uccidendo molti dei membri dell'equipaggio che si erano gettati in acqua; il cacciatorpediniere recuper\u00f2 36 superstiti (uno dei quali mor\u00ec poi il 2 novembre a causa delle ferite riportate) mente il cacciatorpediniere ne trasse in salvo altri dieci: in totale morirono 115 membri dell'equipaggio tra cui il comandante, capitano di corvetta (\"lieutenant commander\") Heywood Lane Edwards. La dichiarazione di guerra della Germania agli Stati Uniti arriv\u00f2 solo l'11 dicembre 1941, pi\u00f9 di un mese dopo l'affondamento del \"Reuben James\"."}
{"id": "5471582", "revid": "80598", "url": "https://it.wikipedia.org/wiki?curid=5471582", "title": "Ariola", "text": ""}
{"id": "5471584", "revid": "76261", "url": "https://it.wikipedia.org/wiki?curid=5471584", "title": "Premio Regia Televisiva 2014", "text": ""}
{"id": "5471585", "revid": "965985", "url": "https://it.wikipedia.org/wiki?curid=5471585", "title": "Buhloone Mindstate", "text": "Buhloone Mindstate \u00e8 il terzo album in studio del gruppo hip hop statunitense De La Soul, pubblicato nel 1993."}
{"id": "5471586", "revid": "13261", "url": "https://it.wikipedia.org/wiki?curid=5471586", "title": "MapQuest", "text": "MapQuest (stilizzato come \"mapquest\") \u00e8 un servizio web di mappatura via internet di propriet\u00e0 di Yahoo!. La societ\u00e0 fu fondata nel 1967 come servizio cartografico di R.R. Donnelley &amp; Son a Chicago. Nel 1969 si spost\u00f2 a Lancaster in Pennsylvania (USA). Quando divenne una impresa indipendente nel 1994 fu rinominata \"GeoSystems Global Corporation\". Nel 2000 fu acquisita da America Online, Inc. Company e la sede \u00e8 a Denver in Colorado.\nServizi e programmi.\nMapQuest utilizza alcuni dei servizi di TomTom per il suo sistema di mappatura. MapQuest fornisce una certa quantit\u00e0 di dettagli a livello stradale o indicazioni stradali per una variet\u00e0 ampia di paesi. Gli utenti possono verificare se il loro paese \u00e8 disponibile utilizzando un menu a discesa nella home page di MapQuest.\nL'azienda offre un'app mobile gratuita per Android e iOS che include ricerca POI, navigazione con guida vocale, traffico in tempo reale e altre funzionalit\u00e0. MapQuest offre anche un sito web ottimizzato per i dispositivi mobili.\nMapQuest ha diversi prodotti di viaggio e include anche una funzione per consentire agli utenti di confrontare i prezzi del gas nelle vicinanze, simile al servizio offerto da GasBuddy.com. Tuttavia questa funzione \u00e8 disponibile solo negli Stati Uniti.\nI dati POI di MapQuest aiutano il servizio a differenziarsi da altri software di orientamento guidando gli utenti direttamente agli ingressi di attivit\u00e0 commerciali e destinazioni, piuttosto che a indirizzi stradali generici.\nEsiste un plugin per l'integrazione della mappa in Wordpress."}
{"id": "5471588", "revid": "54354", "url": "https://it.wikipedia.org/wiki?curid=5471588", "title": "America Online, Inc. Company", "text": ""}
{"id": "5471590", "revid": "76261", "url": "https://it.wikipedia.org/wiki?curid=5471590", "title": "Premio Regia Televisiva 2013", "text": ""}
{"id": "5471591", "revid": "76261", "url": "https://it.wikipedia.org/wiki?curid=5471591", "title": "Premio Regia Televisiva 2012", "text": ""}
{"id": "5471592", "revid": "76261", "url": "https://it.wikipedia.org/wiki?curid=5471592", "title": "Premio Regia Televisiva 2011", "text": ""}
{"id": "5471593", "revid": "76261", "url": "https://it.wikipedia.org/wiki?curid=5471593", "title": "Premio Regia Televisiva 2010", "text": ""}
{"id": "5471595", "revid": "76261", "url": "https://it.wikipedia.org/wiki?curid=5471595", "title": "Premio Regia Televisiva 2009", "text": ""}
{"id": "5471596", "revid": "965985", "url": "https://it.wikipedia.org/wiki?curid=5471596", "title": "Stakes Is High", "text": "Stakes Is High \u00e8 il quarto album in studio del gruppo hip hop statunitense De La Soul, pubblicato nel 1996."}
{"id": "5471597", "revid": "122582285", "url": "https://it.wikipedia.org/wiki?curid=5471597", "title": "Carbazolo", "text": "Il carbazolo \u00e8 un composto eterociclico aromatico (triciclico) formato dalla fusione di due anelli benzenici con un anello centrale pirrolico, da cui anche l'altro nome comune dibenzopirrolo; pu\u00f2 essere pensato come derivato dal fluorene per sostituzione del C-9 con un atomo di azoto (9-azafluorene), oppure si pu\u00f2 considerare come derivato dall'indolo per fusione di un altro anello benzenico su quello pirrolico. Il suo sistema aromatico, come anche quelli dei suoi analoghi dibenzofurano e dibenzotiofene, ha 14 elettroni \u03c0, conformandosi in tal modo alla regola di H\u00fcckel con n\u00a0=\u00a03. Il carbazolo \u00e8 una molecola piuttosto polare (2,11\u00a0D), appena un po' meno della piridina (2,37\u00a0D), ma ben pi\u00f9 dell'anilina (1,51\u00a0D). Si presenta come un solido bianco cristallino facilmente sublimabile, fonde a 246\u00a0\u00b0C, \u00e8 solubile negli idrocarburi aromatici, in piridina, chinolina, e acido acetico glaciale; discreta solubilit\u00e0 anche nei comuni solventi alcool, etere e acetone. \u00c8 contenuto nella frazione antracenica del catrame del carbon fossile, dalla quale pu\u00f2 essere isolato.\nEsposto a luce ultravioletta esibisce, similmente al fluorene, intensa fluorescenza e perdurante fosforescenza. "}
{"id": "5471598", "revid": "767487", "url": "https://it.wikipedia.org/wiki?curid=5471598", "title": "The Wheels of Fate", "text": "The Wheels of Fate \u00e8 un cortometraggio muto del 1913 diretto da Oscar Eagle.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'8 settembre 1913."}
{"id": "5471599", "revid": "446353", "url": "https://it.wikipedia.org/wiki?curid=5471599", "title": "USS Reuben James", "text": ""}
{"id": "5471601", "revid": "56620", "url": "https://it.wikipedia.org/wiki?curid=5471601", "title": "Nilo Dossopatre", "text": "Biografia.\nHa lo stesso cognome di Giovanni Dossopatre, professore di retorica che insegnava a Costantinopoli nell'XI secolo. Da quello che scrive nel prologo del suo libro sui patriarchi, era nel 1142 / 1143 a Palermo alla corte del re Ruggero II di Sicilia, su richiesta del quale aveva eseguito quel lavoro. Si nota inoltre la sua firma su un atto del 1146 nella Chiesa della Martorana della stessa citt\u00e0. Il resto \u00e8 nel regno della congettura. Forse \u00e8 da identificare con \"Nicolas Dossopatre\", persona importante riferita attiva a Costantinopoli nello stesso periodo: diacono di Santa Sofia, notaio patriarcale \"\u03c0\u03c1\u03c9\u03c4\u03bf\u03c0\u03c1\u03cc\u03b5\u03b4\u03c1\u03bf\u03c2 \u03c4\u1ff6\u03bd \u03c0\u03c1\u03c9\u03c4\u03bf\u03c3\u03c5\u03b3\u03ba\u03ad\u03bb\u03bb\u03c9\u03bd\", \"\u03bd\u03bf\u03bc\u03bf\u03c6\u03cd\u03bb\u03b1\u03be\" (vale a dire, responsabile della Facolt\u00e0 di Giurisprudenza): proveniente da una famiglia greco-sicula, in primo luogo ha fatto una carriera a Costantinopoli e sarebbe diventato un monaco con il nome di \"Nilo\" (un nome, con la stessa iniziale, secondo un'usanza bizantina) e sarebbe tornato poi in Sicilia. Questo scenario rifletterebbe il carattere molto ben informato delle sue opere.\nOpere.\nSono pervenute due sue opere:\nIl testo di \"De \u0152conomia Dei\" \u00e8 stato trasmesso in sei copie, di cui alcune sono parziali, con una sezione \u00abitalo-greca\u00bb (\"Matrit. gr. 4591\" et \"Vat. gr. 1426\", tutti e due del XVI secolo e concernenti i due libri, \"Vat. gr. 696\", del XII secolo con solo il I volume, e \"Vat. gr. 1945\", copia del XVII secolo del precedente) e una di \u00abCostantinopoli\u00bb (\"Paris. gr. 1277\" fol. 83-196, del XIII secolo, con il I volume e i 39 primi capitoli del volume II, manoscritto acquistato a Costantinopoli nel 1687, e \"Vat. gr. 1768\", del XVI secolo."}
{"id": "5471606", "revid": "123158456", "url": "https://it.wikipedia.org/wiki?curid=5471606", "title": "Big City Blues (John P. Hammond)", "text": "Big City Blues \u00e8 il secondo album di John P. Hammond, pubblicato dalla Vanguard Records nel 1964."}
{"id": "5471607", "revid": "123239927", "url": "https://it.wikipedia.org/wiki?curid=5471607", "title": "Vittorio Mallozzi", "text": "Biografia.\nEntrato a far parte dell'organizzazione clandestina romana del Partito Comunista Italiano, Vittorio Mallozzi ne divenne il caposettore nei rioni di Roma. Nel 1934, per sfuggire all'arresto, fu costretto a riparare in Francia a Montreuil sur Bois, dove svolse un'intensa attivit\u00e0 politica. Nel 1936 si arruol\u00f2 volontario per combattere contro i franchisti nella Guerra civile spagnola, nella \"colonna Picelli\". Assorbita quest'ultima nel pi\u00f9 ampio battaglione Garibaldi, Mallozzi fu nominato Commissario politico della 2\u00aa Compagnia, di cui assunse il comando nella battaglia di Brunete. Nell'ottobre del 1938 fu costretto a rientrare a Parigi, essendo rimasto invalido in un incidente stradale. Dopo l'occupazione tedesca della Francia fu internato a Saint Cyprien, Gurs e Le Vernet, poi in Italia a Ventotene. Fu liberato dopo la caduta del fascismo.\nDopo l'8 settembre entr\u00f2 nella resistenza romana.\nCaduto nelle mani dei tedeschi fu condannato a morte dal tribunale militare straordinario, insieme ad altri nove partigiani combattenti, \"perch\u00e9 preparavano atti di sabotaggio contro le forze armate germaniche e capeggiavano altri attentati contro l'ordine pubblico della citt\u00e0 di Roma.\nFu fucilato a Forte Bravetta il da militi della Polizia dell'Africa Italiana.\nUna lapide lo ricorda a Valle Aurelia dove svolse il suo mestiere di fornaciaio."}
{"id": "5471608", "revid": "92723", "url": "https://it.wikipedia.org/wiki?curid=5471608", "title": "Luis Taruc", "text": "Biografia.\nDivenne noto per le sue insurrezioni, in particolare contro il Commonwealth delle Filippine, dagli anni trenta agli anni cinquanta. Fu inoltre il presidente dell'Hukbalahap (abbreviazione di \"Hukbong Bayan Laban sa Hapon\"), un movimento di guerriglia, dal 1942 al 1950. La sua partecipazione nelle attivit\u00e0 del gruppo avvenne per sostenere diversi contadini del Luzon Centrale, che si ribellarono al governo filippino per chiedere delle riforme agrarie. Durante la seconda guerra mondiale, guid\u00f2 le forze dell'Hukbalahap contro l'occupazione dell'Impero del Giappone.\nDopo aver frequentato l'Universit\u00e0 di Manila negli anni trenta, Taruc venne a conoscenza delle precarie condizioni in cui vivevano i contadini filippini del periodo e decise di affidare la propria merceria alla moglie per andare a offrire la sua protezione ed il suo supporto agli agricoltori del Luzon Centrale. Ispirato dal suo idolo e socialista Pedro Abad Santos, nonch\u00e9 da rivoluzionari del Katipunan come Felipe Salvador, Taruc si aggreg\u00f2 dapprima in un'associazione di contadini, nota come \"Aguman ding Maldang Tala-pagobra\" (AMT, Union of Peasant Workers), e poi nel 1938 nel Partito Socialista filippino. Il Partito Socialista si unific\u00f2 successivamente con il Partito Comunista delle Filippine e Taruc assunse il ruolo di comandante dell'armata paramilitare creata per combattere le forze giapponesi.\nDopo il secondo conflitto mondiale, l'Hukbalahap continu\u00f2 a combattere per ottenere riforme in campo agricolo. Nel 1946 Taruc, assieme a sette suoi colleghi, fu eletto nella Camera dei rappresentanti, ma il governo del Presidente in carica Manuel Roxas gli imped\u00ec di esercitare la propria carica politica. Il campo di Taruc si oppose fermamente alle richieste degli Stati Uniti nei confronti delle Filippine, i quali chiesero determinati privilegi in cambio del proprio supporto. Nei cinque anni successivi, Taruc abbandon\u00f2 la propria carriera politica e torn\u00f2 a combattere per l'Hukbalahap. All'apice della popolarit\u00e0 del gruppo, l'Hukbalahap accumul\u00f2 un contingente militare compreso tra le 10.000 e le 30.000 unit\u00e0."}
{"id": "5471613", "revid": "729019", "url": "https://it.wikipedia.org/wiki?curid=5471613", "title": "Francesco Rizzitelli", "text": "Biografia.\nNacque a Barletta il 15 marzo 1918. Dopo aver conseguito il diploma di ragioniere a Taranto si arruol\u00f2 nella Regia Aeronautica come allievo ufficiale pilota nel febbraio 1940. Assegnato in servizio alla Scuola di pilotaggio di primo periodo di Grottaglie, pass\u00f2 poi alla Scuola di Vibo Valentia e infine a quella di Pescara. Conseguito il brevetto di pilota d'aeroplano nell'aprile 1941 fu assegnato alla Scuola di volo di Castiglione del Lago dove, il 1 ottobre, consegu\u00ec il brevetto di pilota militare e la promozione al grado di sottotenente di complemento. Mandato al 53\u00ba Stormo Caccia Terrestre, nel luglio 1942 fu trasferito al reparto aeronautico della Grecia, con cui rientr\u00f2 in Italia nel novembre successivo arrivando sull'aeroporto di Lecce. Promosso tenente nell'aprile 1943, dopo la firma dell'8 settembre entr\u00f2 in servizio nella Italian Co-Belligerent Air Force, assegnato alla 91\u00aa Squadriglia, 10\u00ba Gruppo, 4\u00ba Stormo Caccia Terrestre. Cadde in combattimento il 30 novembre 1944, durante un mitragliamento a bassa quota, e per onorarne il coraggio fu decretata la concessione della Medaglia d'oro al valor militare alla memoria."}
{"id": "5471615", "revid": "1613185", "url": "https://it.wikipedia.org/wiki?curid=5471615", "title": "Peter Huchel", "text": "Biografia.\nBrillante studente con una formazione umanistica, prese parte alla seconda guerra mondiale e rimase prigioniero dell'Armata Rossa, venendo liberato solo nel 1945.\nNel primo dopoguerra trov\u00f2 impiego come caporedattore della radio di Berlino Est e della rivista \"Sinn und Form\"; nel 1962 fu costretto a dimettersi. Lasci\u00f2 la DDR nel 1971.\nNel 1980 vinse il premio Reinhold-Schneider-Preis nel settore letteratura.\nHuchel fu grande descrittore di scene di vita del popolo, che coniug\u00f2 con una spiccata liricit\u00e0."}
{"id": "5471627", "revid": "1372005", "url": "https://it.wikipedia.org/wiki?curid=5471627", "title": "Theodor Plievier", "text": "Biografia.\nPrese parte alla prima guerra mondiale a bordo dell'SMS Wolf; successivamente ader\u00ec a idee comuniste e si oppose apertamente al nazionalsocialismo.\nDopo la presa di potere di Adolf Hitler Plievier fugg\u00ec in Russia, tornando a stabilirsi nel 1945 nella neonata DDR. \"Nel 1948 ruppe pubblicamente con il comunismo\" (cit. in Victor Klemperer, \"La lingua del Terzo Reich\", a pag. 363, ed. Giuntina, 1998) Le sue opere pi\u00f9 celebri sono \"Stalingrad\" (1945) e \"Berlin\" (1954), nelle quali propugna il pacifismo ed esecra la megalomania di Hitler."}
{"id": "5471629", "revid": "122969680", "url": "https://it.wikipedia.org/wiki?curid=5471629", "title": "Lares (periodico)", "text": "Lares \u00e8 un periodico quadrimestrale di studi demo-etno-antropologici edito da Leo S. Olschki. \u00c8 la prima rivista di studi demo-etno-antropologici nata in Italia. La direzione e la redazione hanno sede a Firenze.\nStoria.\nFondata a Firenze nel 1912 sotto la direzione dell'etnografo Lamberto Loria, la rivista \u00e8 stata diretta successivamente dal filologo Francesco Novati (1913\u20131915), Emilio Bodrero (anni trenta - 1949), Paolo Toschi (1949\u20131974), dall'antropologo Giovanni Battista Bronzini (1974\u20132001), Vera Di Natale (2002), Pietro Clemente (2003-2017).\nAttualmente \u00e8 diretta da Fabio Dei. La redazione \u00e8 composta da Elena Bachiddu, Paolo De Simonis, Fabiana Dimpflmeier, Antonio Fanelli, Mariano Fresta, Martina Giuffr\u00e8 e altri. Il comitato scientifico internazionale al momento \u00e8 composto da Dionigi Albera (CNRS France), Sergio Della Bernardina (Universit\u00e9 de Bretagne Occidentale), Daniel Fabre (CNRS-EHESS Paris), Angela Giglia (Universidad Aut\u00f3noma Metropolitana, Unidad Iztapalapa), Gian Paolo Gri (Universit\u00e0 degli studi di Udine), Reinhard Johler (Universit\u00e4t T\u00fcbingen), Ferdinando Mirizzi (Universit\u00e0 degli studi della Basilicata), Fabio Mugnaini (Universit\u00e0 degli studi di Siena), Alessandro Simonicca (Universit\u00e0 degli studi di Roma \u00abLa Sapienza\u00bb) e altri.\nFra i collaboratori di ieri e di oggi, si segnalano: Giovanni Pansa, Diego Carpitella, Alberto Castaldini, Alberto Mario Cirese, Giulio Angioni, Antonino Buttitta."}
{"id": "5471630", "revid": "858648", "url": "https://it.wikipedia.org/wiki?curid=5471630", "title": "Bodo Uhse", "text": "Biografia.\nNel 1927 divenne redattore di riviste naziste, ma nel 1932 ader\u00ec al comunismo, venendo poi costretto ad emigrare in Francia dopo l'incendio del Reichstag.\nPartecip\u00f2 alla guerra civile spagnola tra le file dei repubblicani, ma, sconfitta la sua fazione, si dovette rifugiare in Messico. Tornato nella DDR nel 1948, diresse la rivista \"Aufbau\" e, nel 1963, \"Sinn und Form\".\nTra le sue opere si ricordano \"Leutnant Bertram\" e il ciclo incompiuto \"Die Patrioten\", incentrati su sentimenti antifascisti."}
{"id": "5471631", "revid": "287204", "url": "https://it.wikipedia.org/wiki?curid=5471631", "title": "World Hockey Association 1972-1973", "text": "La stagione 1972-1973 \u00e8 stata la 1\u00aa edizione della World Hockey Association. La stagione regolare inizi\u00f2 l'11 ottobre 1972 e si concluse il 1\u00ba aprile 1974, mentre i playoff dell'Avco World Trophy terminarono il 29 aprile 1973. L'All-Star Game della WHA si disput\u00f2 a Qu\u00e9bec fra una selezione di giocatori delle franchigie del Western Division contro una delle franchigie dell'Eastern Division; la gara fu vinta dalla formazione East per 6-2. I New England Whalers sconfissero i Winnipeg Jets nella finale dell'Avco World Trophy per 4-1, conquistando la prima edizione della nuova lega.\nLa WHA nacque su idea di Garry L. Davidson e Dennis A. Murphy raccogliendo l'interesse di 12 mercati fra il Canada e gli Stati Uniti oltre alla sponsorizzazione della AVCO Financial Services Corporation, azienda che diede il nome al nuovo trofeo dell'Avco World Trophy. Nell'estate del 1972 si svolse ad Anaheim il primo Draft della lega per selezionare i giocatori in vista della stagione inaugurale delle dodici franchigie iscritte, divise in due raggruppamenti su base geografica nella Eastern e nella Western Division.\nNon essendoci limiti e restrizioni nel Draft le squadre poterono selezionare tutti i giocatori desiderati, dalle stelle della National Hockey League ai giocatori delle leghe professionistiche minori, dai giocatori dei campionati universitari e giovanili a quelli militanti nei campionati europei. Dopo una lunghissima serie di scelte, poco meno di 1100, le dodici partecipanti alla WHA 1972-73 conclusero il loro Draft iniziando cos\u00ec le trattative per ingaggiare i giocatori.\nStagione regolare.\nClassifiche.\nEastern Division\nWestern Division\nLegenda:\nNote:\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare.\nPlayoff.\nPer i playoff del 1973 si qualificarono le otto migliori squadre della lega, le prime quattro di ciascuna division. Le otto qualificate disputarono i playoff seguendo un tabellone che port\u00f2 in finale le due vincitrici dei playoff di Division. Tutti i turni si giocarono al meglio delle sette sfide con il formato 2-2-1-1-1: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nAvco World Trophy.\nLa finale dell'Avco World Trophy 1973 \u00e8 stata una serie al meglio delle sette gare che ha determinato il campione della World Hockey Association per la stagione 1972-73. I New England Whalers hanno sconfitto i Winnipeg Jets in cinque partite e si sono aggiudicati il primo Avco World Trophy della storia.\nPremi WHA.\nWHA All-Star Team.\nFirst All-Star Team\nSecond All-Star Team"}
{"id": "5471635", "revid": "1776051", "url": "https://it.wikipedia.org/wiki?curid=5471635", "title": "Glory Days (The Amity Affliction)", "text": "Glory Days \u00e8 la prima raccolta del gruppo musicale australiano The Amity Affliction, pubblicata il 26 novembre 2010 dalla Boomtown Records.\nContiene le tracce dei tre EP pubblicati sino ad allora dalla band (\"Early Demos\", \"The Amity Affliction\" e \"High Hopes\"), le tracce bonus del precedente album \"Youngbloods\" e un brano precedentemente pubblicato nella raccolta \"North Coast Hardcore: Volume 1\" della Common Bond Records."}
{"id": "5471637", "revid": "251304", "url": "https://it.wikipedia.org/wiki?curid=5471637", "title": "MS Marina", "text": ""}
{"id": "5471638", "revid": "251304", "url": "https://it.wikipedia.org/wiki?curid=5471638", "title": "MS Riviera", "text": ""}
{"id": "5471652", "revid": "767487", "url": "https://it.wikipedia.org/wiki?curid=5471652", "title": "The Rancher's Failing", "text": "The Rancher's Failing \u00e8 un cortometraggio muto del 1913 diretto da Fred Huntley.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 9 settembre 1913."}
{"id": "5471654", "revid": "1748167", "url": "https://it.wikipedia.org/wiki?curid=5471654", "title": "Alvinnn!!! e i Chipmunks", "text": "Alvinnn!!! e i Chipmunks (\"ALVINNN!!! and the Chipmunks\") \u00e8 una serie animata franco-statunitense in computer grafica e in alta definizione creata da Janice Karman ed ispirata ai personaggi di \"Alvin and the Chipmunks\". Viene trasmessa dal 30 marzo 2015 in Francia su M6, mentre in Italia dal 18 maggio su Nick Jr. Il 31 agosto dello stesso anno sono andati in onda i primi due episodi come anteprima su K2, per poi essere trasmessa a settembre, diventando il cartone di punta dell'emittente.\nNell'ottobre 2016 la serie \u00e8 stata rinnovata per una terza e quarta stagione. Nel 2018 la serie \u00e8 stata rinnovata per una quinta stagione. Nel novembre 2019 la serie viene rinnovata per la sesta e settima stagione.\nTrama.\nCome nella maggior parte degli adattamenti di \"Alvin and the Chipmunks\", la serie segue Dave Seville, un padre single che sta allevando tre Chipmunks come suoi figli. La serie si svolge in tempi moderni e discute di argomenti come i problemi tecnologici di Dave, il bullismo scolastico, l'amicizia e l'amore.\nProduzione.\nLa serie, originariamente intitolata \"The Chipmunks and Chipettes\", \u00e8 composta da 104 episodi della durata di 11 minuti ed \u00e8 prodotta in animazione CGI ad alta definizione, con i nuovi look dei Chipmunks e delle Chipettes che ricordano i look di iMunk.. Lo show funge da aggiornamento della serie degli anni ottanta utilizzando la stessa sigla, i doppiatori Ross Bagdasarian Jr. e Janice Karman, e il formato con ogni episodio con una canzone.\nI produttori della serie sono Ross Bagdasarian Jr., Janice Karman, Sandrine Nguyen e Boris Hertzog della societ\u00e0 di produzione americana e la compagnia francese OuiDo! Productions. OuiDo! Productions gestisce l'animazione e gli storyboard e la Bagdasarian Productions si occupa delle voci e della musica. PGS Entertainment ha acquisito i diritti per i media al di fuori degli Stati Uniti e della Francia nell'agosto 2013 e i diritti di licenza e merchandising a maggio 2014. ll 24 febbraio 2014, Nickelodeon ha acquisito tutti i 104 episodi per tutti territori eccetto il Brasile. Originariamente escludeva anche il Nord America, ma in seguito fu cambiato. La serie \u00e8 stata messa in vendita da Mipcom nell'ottobre del 2013 ed \u00e8 stato uno degli spettacoli pi\u00f9 visti l\u00ec.\nLa serie era stata programmata per una prima e una seconda stagione di 26 episodi per il 2015 e il 2016. \u00c8 stata poi in seguito annunciata una terza stagione e una quarta sempre di 26 episodi. La terza stagione \u00e8 andata una settimana dopo la messa in onda dell'ultimo episodio della seconda stagione.\nSono state annunciate nel 2018 e nel novembre 2019: una quinta, una sesta e una settima stagione ancora inedite.\nDiffusione.\nIl cartone animato \u00e8 trasmesso in alcuni paesi del mondo.\nAccoglienza.\nEmily Ashby di Common Sense Media descrisse le buffonate dei personaggi come simili a quelle della serie televisiva originale e dei film live-action, vi era una lieve crudezza, dell'umorismo slapstick e della confusione generale, ma fu apprezzato il fatto che i protagonisti fossero studenti delle scuole superiori. Erano presenti alcuni flirt e diverse allusioni a concetti come gli uccelli e le api. Le singole storie si sforzavano di promuovere messaggi positivi sull'immagine di s\u00e9, sul superamento delle sfide e sull'essere un buon amico, ma queste erano spesso oscurate dagli aspetti pi\u00f9 leggeri legati alla comicit\u00e0 generale."}
{"id": "5471655", "revid": "287204", "url": "https://it.wikipedia.org/wiki?curid=5471655", "title": "SPT-CL J2106-5844", "text": "SPT-CL J2106-5844 \u00e8 un ammasso di galassie, localizzato nella costellazione dell'Indiano, la cui luce ha impiegato 7,5 miliardi di anni per giungere fino alla Terra. Fu scoperto da astronomi del \"South Pole Telescope Collaboration\" impiegando il South Pole Telescope.\nCon una massa di circa 1.27 \u00d7 1015 masse solari (cio\u00e8 un migliaio di volte quella della Via Lattea), \u00e8 il pi\u00f9 massiccio e remoto oggetto conosciuto, superando del 60% il record detenuto da un altro ammasso, SPT-CL J0546-5345, scoperto nel 2008. Si stima che SPT-CL J2106-5844 sia costituito da un insieme di 1200-2000 galassie.\nSPT-CL J2106-5844 ha un redshift di z=1.132."}
{"id": "5471656", "revid": "38120", "url": "https://it.wikipedia.org/wiki?curid=5471656", "title": "Royal Historical Society", "text": "La Royal Historical Society, anche se a contributo volontario, \u00e8 ritenuta l'accademia nazionale del Regno Unito della storia. Fondata in 1897 \u00e8 una delle accademie pi\u00f9 antiche attualmente esistenti.\nHa sede presso lo University College di Londra."}
{"id": "5471657", "revid": "287204", "url": "https://it.wikipedia.org/wiki?curid=5471657", "title": "Multirole Acoustic Stabilized System", "text": "Il MASS (sigla del Multirole Acoustic Stabilized System) \u00e8 un'arma non letale sviluppata dalla Sitep Italia che combina un'arma sonica, un accecatore ed un telemetro laser, una telecamera diurna e/o IR con uno zoom 20x ed un faro di ricerca da 12 Milioni di cd. \u00c8 utilizzabile dalle unit\u00e0 navali come strumento per respingere attacchi dei moderni pirati, per le operazioni di Search And Rescue, e come mezzo di auto-difesa.\nSpecifiche tecniche.\nIl singolo dissuasore ha un'altezza di 153 cm, una larghezza di 95\u00a0cm ed una profondit\u00e0 di 66\u00a0cm per un peso complessivo di circa 230 kg; il motore elettrico permette un movimento con una velocit\u00e0 di 60\u00b0/sec, una precisione di +/-0,5\u00b0; pu\u00f2 emettere suoni in un fascio conico ampio dai 5\u00b0 ai 15\u00b0 (misurato sui 2 kHz). A volume massimo, emette suoni con un'intensit\u00e0 di 160 dB A a 1 metro di distanza, un livello che \u00e8 capace di produrre danni permanenti al sistema uditivo, e molto oltre la soglia del dolore umana normale (120\u00a0\u2013 140\u00a0dB). Ha un raggio di azione che si estende fino ai 3.000 metri ed ha la capacit\u00e0 di trasmettere anche messaggi pre-registrati o comunicazioni istantanee tramite microfono.\nIl sistema \u00e8 totalmente stabilizzato sui tre assi in maniera automatica e pu\u00f2 essere associato ai radar del tiro.\nLa Sitep Italia ha messo in produzione anche una versione alleggerita (denominata LW MASS CS-424), finalizzata all'installazione su unit\u00e0 navali minori, che si differenzia dal fratello maggiore per le minori dimensioni (97 x 79 x 69 cm), il peso limitato a 140 kg e le prestazioni leggermente inferiori.\nStoria dell'impiego effettivo del MASS.\nIl dispositivo \u00e8 stato adottato dalla Marina Militare italiana nel 2015 con l'installazione a bordo dei cacciatorpediniere classe Orizzonte Caio Duilio e Andrea Doria.\nOrdinativi sono gi\u00e0 stati posti dalla Marina Militare Italiana per l'installazione sulle fregate FREMM e sui pattugliatori della classe Comandanti.\nInoltre stato gi\u00e0 selezionato per l'installazione sulle nuove unit\u00e0 previste dal programma navale d'emergenza per la Marina Militare Italiana (LHD Trieste, LSS Vulcano e per i PPA).\nRisulta installato su unit\u00e0 navali della Guardia di Frontiera Finlandese."}
{"id": "5471661", "revid": "304744", "url": "https://it.wikipedia.org/wiki?curid=5471661", "title": "Ginevra - Il coraggio di Camelot", "text": ""}
{"id": "5471662", "revid": "767487", "url": "https://it.wikipedia.org/wiki?curid=5471662", "title": "Let the Ocean Take Me", "text": "Let the Ocean Take Me \u00e8 il quarto album in studio del gruppo musicale australiano The Amity Affliction, pubblicato il 6 giugno 2014 dalla UNFD e dalla Roadrunner Records.\n\u00c8 il secondo album della band ad aver debuttato al primo posto della ARIA Albums Chart e il primo ad essere entrato nella Billboard 200. Nel giro di pochi mesi \u00e8 stato certificato disco d'oro in Australia per aver superato la soglia delle 35.000 copie vendute."}
{"id": "5471664", "revid": "481666", "url": "https://it.wikipedia.org/wiki?curid=5471664", "title": "Harold G. Oliver", "text": ""}
{"id": "5471665", "revid": "80598", "url": "https://it.wikipedia.org/wiki?curid=5471665", "title": "Anonima Sound Ltd.", "text": ""}
{"id": "5471666", "revid": "322880", "url": "https://it.wikipedia.org/wiki?curid=5471666", "title": "Avanzino Nucci", "text": "Biografia.\nAllievo collaboratore di Niccol\u00f2 Circignani a Roma, partecip\u00f2, con molti suoi coetanei, ad alcune delle maggiori imprese decorative promossa da papa Sisto V. Dopo un soggiorno a Napoli tra il 1595 ed il 1598 che lo vide attivo nel parlatorio della Certosa di San Martino, svolse la sua attivit\u00e0 prevalentemente a Roma, ma anche in Umbria e nelle Marche, in particolare a Gualdo Tadino, Perugia, Spoleto, Fabriano, Montebaroccio, Fermo. L'accostamento a Cristoforo Roncalli, al Croce e al Cavalier d'Arpino produce, attorno al 1600, gli esiti migliori del Nucci che approda ad una decorosa variante della pittura devota, di dimessa intonazione e piana comunicativa."}
{"id": "5471667", "revid": "965985", "url": "https://it.wikipedia.org/wiki?curid=5471667", "title": "The Grind Date", "text": "The Grind Date \u00e8 il settimo album in studio del gruppo hip hop statunitense De La Soul, pubblicato nel 2004."}
{"id": "5471674", "revid": "599013", "url": "https://it.wikipedia.org/wiki?curid=5471674", "title": "Anhelina Kalinina", "text": "Biografia.\nVincitrice di 15 titoli nel singolare e 3 titoli nel doppio nel circuito ITF, il 12 luglio 2021 ha raggiunto la sua migliore posizione nel singolare WTA piazzandosi 95\u00ba. Il 15 luglio 2019 ha raggiunto il miglior piazzamento mondiale nel doppio alla posizione n\u00ba196.\nNel 2014, Anhelina ha vinto il doppio ragazze agli Australian Open in coppia con Elizaveta Kuli\u010dkova, sconfiggendo Katie Boulter e Ivana Jorovi\u0107 in finale. Pi\u00f9 tardi quell'anno, lei ha raggiunto la finale degli US Open junior, perdendo da Marie Bouzkov\u00e1 in due set."}
{"id": "5471675", "revid": "984922", "url": "https://it.wikipedia.org/wiki?curid=5471675", "title": "SPT-CL J0546-5345", "text": "SPT-CL J0546-5345 (o ACT-CL J0546-5345)\n\u00e8 uno dei pi\u00f9 massicci ammassi di galassie dell'universo primordiale mai scoperti. Localizzato nella costellazione del Pittore, la sua luce ha impiegato circa 8,4 miliardi anni per giungere fino a noi. Fu scoperto nel 2008 utilizzando il South Pole Telescope grazie all'effetto Sunyaev-Zel'dovich. L'ammasso ha un redshift di z=1,160.\nSuccessivi studi effettuati utilizzando il Telescopio spaziale Spitzer, il Telescopio Spaziale Chandra e telescopi ottici terrestri, hanno permesso di identificare i componenti dell'ammasso e misurarne il redshift. Con la misurazione della velocit\u00e0 di dispersione si \u00e8 stimato che SPT-CL J0546-5345 abbia una massa pari a 1015 masse solari."}
{"id": "5471676", "revid": "287204", "url": "https://it.wikipedia.org/wiki?curid=5471676", "title": "Anastasyja Vasyl'eva", "text": "Vincitrice di sette titoli nel singolare e diciannove titoli nel doppio nel circuito ITF, l'11 agosto 2014 ha raggiunto la sua migliore posizione nel singolare WTA piazzandosi al 129\u00ba posto. Lo stesso giorno ha raggiunto il miglior piazzamento mondiale nel doppio alla posizione n\u00b0 146."}
{"id": "5471677", "revid": "1543377", "url": "https://it.wikipedia.org/wiki?curid=5471677", "title": "Monte Cronion", "text": "Il monte Cronion \u00e8 una collina, dell'altezza di meno di 100 metri, che domina l'antico sito di Olimpia, che si trova in una piccola pianura dell'Elide, sulla riva destra del Alfeo in Peloponneso.\nTrae il suo nome da Crono padre di Zeus."}
{"id": "5471683", "revid": "287204", "url": "https://it.wikipedia.org/wiki?curid=5471683", "title": "So Many Roads (John P. Hammond)", "text": "So Many Roads \u00e8 il terzo album di John P. Hammond, pubblicato dalla Vanguard Records nel 1965.\nTracce.\nEdizione CD del 2001 (dal titolo: So Many Roads: The Complete Sessions, pubblicato dalla Vanguard Records (VMD 79178) "}
{"id": "5471684", "revid": "92723", "url": "https://it.wikipedia.org/wiki?curid=5471684", "title": "Bernard Bober", "text": "Biografia.\n\u00c8 nato a Zbudsk\u00e9 Dlh\u00e9, nel distretto di Humenn\u00e9 nella Slovacchia orientale. Dopo aver conseguito il diploma della scuola superiore a Humenn\u00e9 nel 1969 \u00e8 entrato nel seminario diocesano di Bratislava e nella Facolt\u00e0 teologica \"Santi Cirillo e Metodio\" che ha sede sempre nella capitale slovacca.\nRiceve l'ordinazione presbiteriale l'8 giugno 1974 e viene nominato parroco nel 1978 a Kecerovce, per poi essere trasferito nel 1990 a Humenn\u00e9.\nNel 1991, il vescovo Alojz Tk\u00e1c lo nomina vicario generale dell'arcidiocesi di Ko\u0161ice. Il 28 dicembre 1992, papa Giovanni Paolo II lo nomina vescovo titolare di Vissalsa e ausiliare di Ko\u0161ice. Riceve l'ordinazione episcopale nella cattedrale di Sant'Elisabetta di Ko\u0161ice il 30 gennaio 1993 dal cardinale Jozef Tomko, co-consacranti i vescovi Alojz Tk\u00e1c e J\u00e1n Sokol, arcivescovo di Bratislava-Trnava.\nNel giugno 2010 \u00e8 nominato da papa Benedetto XVI arcivescovo di Ko\u0161ice, di cui ha preso possesso canonico il 10 luglio 2010.\nNell'ambito della Conferenza episcopale slovacca \u00e8 presidente del \"Consiglio per la pastorale dei rom\" nonch\u00e9, dal 21 settembre 2015, vicepresidente.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "5471685", "revid": "729019", "url": "https://it.wikipedia.org/wiki?curid=5471685", "title": "Ballada", "text": "Ballada \u00e8 la sesta raccolta della cantante Namie Amuro. L'album \u00e8 stato pubblicato in Giappone il 4 giugno 2014.\nTracce.\nCD\nDVD / Blu-Ray"}
{"id": "5471686", "revid": "22475", "url": "https://it.wikipedia.org/wiki?curid=5471686", "title": "Ninja Kid", "text": " \u00e8 un videogioco a piattaforme sviluppato da TOSE e pubblicato nel 1986 da Bandai per Nintendo Entertainment System. Il gioco \u00e8 basato sul manga \"Kitaro dei cimiteri\" di Shigeru Mizuki e ha ricevuto un sequel nel 1987 distribuito esclusivamente in Giappone.\nNella localizzazione per il mercato statunitense \u00e8 stato rimosso qualunque riferimento all'opera originale.\nModalit\u00e0 di gioco.\nIn \"Ninja Kid\" si controlla un giovane ninja attraverso quattro diverse ambientazioni, ognuna con uno specifico obiettivo da raggiungere.\nLa versione originale del gioco ha un gameplay simile, sebbene il protagonista sia differente e sono presenti nemici diversi, nonostante gran parte degli \"y\u014dkai\" sia stata mantenuta (con l'aggiunta del mostro di Frankenstein)."}
{"id": "5471692", "revid": "767487", "url": "https://it.wikipedia.org/wiki?curid=5471692", "title": "Victor Spencer, I visconte Churchill", "text": "Biografia.\nEra il figlio di Francis Spencer, II barone Churchill, e di sua moglie Jane Conyngham. Era un Paggio d'Onore per la regina Vittoria (1876\u20131881), e nel 1886 riusc\u00ec a titolo del padre come barone Churchill.\nStudi\u00f2 all'Eton College e al Royal Military College di Sandhurst, entrando nei Coldstream Guards.\nCarriera politica.\nSpencer \u00e8 stato un Lord in Waiting (1889\u20131892 e 1895\u20131905) nei governi di Salisbury ed \u00e8 stato creato visconte Churchill , di Rolleston nella Contea di Leicester, il 14 luglio 1902. \u00c8 stato anche presidente e direttore di diverse aziende di trasporti, tra cui il Great Western Railway (1908\u20131934), la British India Steamship Company, P &amp; O e il Grand Union Canal.\nMatrimoni.\nPrimo Matrimonio.\nSpos\u00f2, il 1\u00ba gennaio 1887 a Cottesmore, Lady Maud Verena Lowther (6 aprile 1865\u201325 dicembre 1938), figlia di Henry Lowther, III conte di Lonsdale. Ebbero quattro figli:\nLa coppia divorzi\u00f2 nel 1927.\nSecondo Matrimonio.\nSpos\u00f2, il 29 agosto 1927 a Londra, Christine McRae Sinclair (24 settembre 1895\u201322 maggio 1972), figlia di William Sinclair. Ebbero due figli:\nMorte.\nMor\u00ec il 3 gennaio 1934, all'et\u00e0 di 69 anni, a Langlee House, Roxburghshire, da una polmonite."}
{"id": "5471694", "revid": "767487", "url": "https://it.wikipedia.org/wiki?curid=5471694", "title": "Pekin, China", "text": "Pekin, China \u00e8 un cortometraggio muto del 1913. Il nome del regista non viene riportato nei credit del film, un documentario della Selig girato a Pechino.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un documentario di 75 metri - usc\u00ec nelle sale cinematografiche statunitensi il 18 marzo 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Selig, la commedia \"Turn Him Out\"."}
{"id": "5471696", "revid": "787565", "url": "https://it.wikipedia.org/wiki?curid=5471696", "title": "Renato Coletta", "text": "Biografia.\nNacque a Barletta il 24 febbraio 1914, figlio di Donato e di Anna Marzocca, e dopo aver conseguito il diploma di ragioniere venne ammesso a frequentare il Corso allievi ufficiali di complemento di Salerno. Promosso sottotenente nel corso del 1933 fu destinato a prestare servizio nel 58\u00ba Reggimento fanteria per entrare subito dopo nella Regia Accademia Militare di Modena da cui usc\u00ec come sottotenente in servizio permanente effettivo nel 1935. Assegnato al Comando d\u2019armata di Trieste con incarico speciale, fu trasferito al 152\u00ba Reggimento fanteria e promosso tenente il 1 ottobre 1937. L\u2019anno successivo fu trasferito in forza al Regio corpo truppe coloniali della Somalia, sbarcando a Massaua il 14 marzo 1938 per essere assegnato al Comando truppe dell'Harar. Prese parte alle operazioni di controguerriglia in forza al V Battaglione, e fu decorato con la Croce di guerra al valor militare per essersi distinto durante la battaglia di Sahasit, avvenuta il 2 novembre dello stesso anno. Dopo l'entrata in guerra del Regno d'Italia, avvenuta il 10 giugno 1940, con il LXIV Battaglione partecip\u00f2 alla conquista della Somalia britannica (3-19 agosto 1940).\nL'11 agosto, durante il combattimento di Daharboruk, alla testa della sua Compagnia and\u00f2 all\u2019assalto di una postazione fortificata nemica, circondata da reticolati. Rimasto ferito da una scheggia di granata si preoccup\u00f2 di organizzare il soccorso gli ascari feriti e poi si lanci\u00f2 nuovamente all\u2019attacco, ma una raffica di mitragliatrice lo uccise. Per il coraggio dimostrato in questo frangente fu decorato con la Medaglia d'oro al valor militare alla memoria, e la citt\u00e0 di Barletta gli intitol\u00f2 successivamente una via."}
{"id": "5471700", "revid": "1543377", "url": "https://it.wikipedia.org/wiki?curid=5471700", "title": "Aurora Quezon", "text": "Nonostante sia riconosciuta come seconda First Lady delle Filippine, Quez\u00f3n fu la prima coniuge di un Presidente filippino ad essere chiamata come tale, in quanto durante l'amministrazione di Emilio Aguinaldo non era utilizzato un onorifico ufficiale per sua moglie Hilaria. Figura molto amata dal popolo filippino, la Quezon divenne nota per la sua partecipazione ad attivit\u00e0 e interventi di aiuto umanitario e fu la prima direttrice della Croce Rossa Filippina. Ebbe inoltre un ruolo fondamentale nell'istituzione del suffragio femminile nel paese.\nCinque anni dopo la morte di Manuel L. Quezon avvenuta nel 1944, la Quez\u00f3n e sua figlia Maria Aurora \"Baby\" rimasero vittime di un assassinio mentre erano dirette ad un ospedale dedicato alla memoria dell'ex Presidente. L'identit\u00e0 degli assassini non fu mai scoperta, sebbene diverse fonti attribuirono ai membri dell'Hukbalahap la responsabilit\u00e0 dei fatti. La provincia di Aurora ed il parco del memoriale di Aurora furono nominati in suo onore.\nBiografia.\nLe origini e la giovent\u00f9.\nAurora Arag\u00f3n nacque il 19 febbraio 1888 nella cittadina di Baler, nella provincia di Aurora, figlia pi\u00f9 giovane di Pedro Arag\u00f3n e Zeneida Molina (1840\u20131916). Aveva tre sorelle maggiori: Maria, Emilia (1877\u20131950) e Amparo (1880\u20131968). Durante la rivoluzione filippina, il padre venne incarcerato dalle forze coloniali in quanto sospettato membro del Katipunan e mor\u00ec in cattivit\u00e0. Tra le figure importanti nella giovent\u00f9 di Aurora Arag\u00f3n ci fu Mar\u00eda Dolores Molina, sua zia materna nonch\u00e9 madre di suo cugino e futuro marito Manuel Luis Quezon. In seguito alla cattura di suo padre, la Arag\u00f3n fu presa sotto la custodia dei genitori di Manuel, Mar\u00eda Dolores e Lucio, vivendo per un breve periodo nella medesima abitazione del suo futuro sposo. Dopo la morte dei genitori di Manuel Quezon, quest'ultimo fu adottato dalla famiglia Arag\u00f3n.\nLa morte di Pedro Arag\u00f3n ebbe gravi ripercussioni economiche e il resto della famiglia cadde in estrema povert\u00e0, sopravvivendo solamente grazie all'agricoltura di sussistenza. Le dure esperienze vissute durante l'adolescenza contribuirono a formare la mentalit\u00e0 generosa di Arag\u00f3n, portandola a trattare equamente chiunque si ritrovasse di fronte, indipendentemente dallo stato di vita. Successivamente la famiglia Arag\u00f3n si riloc\u00f2 a Lucena, dove nel frattempo Manuel lavorava come agente per le imposte della provincia. Arag\u00f3n, la quale desiderava diventare un'insegnante, si iscrisse alla Philippine Normal University di Manila grazie al supporto finanziario del futuro marito, ma fu costretta ad abbandonare gli studi dopo due anni a causa delle sue cattive condizioni di salute.\nIl matrimonio e la famiglia.\nNel 1907 Manuel L. Quez\u00f3n fu eletto nell'Assemblea filippina. Nel giro di qualche anno riusc\u00ec a conquistarsi un seggio nel Senato filippino, diventando anche Presidente del Senato poco tempo dopo. Durante questo periodo, la Arag\u00f3n visitava spesso Quez\u00f3n a Manila. Malgrado la differenza d'eta di 10 anni, i due cugini andavano molto d'accordo e si trovavano spesso in sintonia. Nel corso degli anni il loro rapporto divenne sempre pi\u00f9 profondo e questi intrapresero una relazione sentimentale, che tuttavia non fu subito ben accolta: per via del loro legame di parentela, sia gli Arag\u00f3n che i Quez\u00f3n si opposero fermamente all'unione. Desiderosi di proseguire ugualmente la relazione, i due fuggirono ed organizzarono il loro matrimonio nel dicembre del 1918 ad Hong Kong. La coppia ebbe quattro figli: Mar\u00eda Aurora o \"Baby\" (1919\u20131949), Mar\u00eda Zeneida o \"Nini\" (n. 1921), Luisa Coraz\u00f3n Paz (nata e morta nel 1924) e Manuel Lucio Jr. o \"Nonong\" (1926\u20131998).\nIl matrimonio dur\u00f2 sino alla morte di Quez\u00f3n, avvenuta nel 1944. La loro unione si protrasse per molti anni, nonostante Quez\u00f3n avesse una reputazione da libertino; a tal proposito l'autore Stanley Karnow descrisse come la signora Quez\u00f3n \"ricercasse conforto nelle preghiere e nelle leggi filippine contro il divorzio\". Ciononostante, la signora Quezon fu descritta come una \"moglie devota e una madre severa ma comprensiva\". Lo stesso Manuel Quez\u00f3n lod\u00f2 pubblicamente sua moglie, definendola sua \"amica, compagna e partner\".\nIngresso nella scena politica e First lady.\nEntro i primi diciassette anni dal loro matrimonio, Manuel Quez\u00f3n emerse come una delle figure dominanti nello scenario politico filippino. La sua carriera politica tocc\u00f2 l'apice nel 1935, quando fu eletto Presidente del Commonwealth delle Filippine. Durante la vita politica del marito, Aurora Quez\u00f3n decise di dedicarsi ad organizzazioni femminili come la Federazione Nazionale dei Club delle Donne, del quale fu presidente onorario.\nLa rivista \"Time Magazine\" descrisse la Quez\u00f3n come una signora \"dignitosa e corpulenta\". I Quez\u00f3n furono la prima coppia presidenziale a risiedere nel palazzo di Malaca\u00f1an; tuttavia la moglie del presidente decise di spendere il minor tempo possibile nel palazzo, preferendo risiedere in un \"kubo\" (un particolare tipo di capanna costruita su palafitte) locato nel parco di Malaca\u00f1ang, oppure nella sua fattoria ad Arayat. Aurora Quez\u00f3n fu comunque una First lady attiva, impegnandosi personalmente nella campagna per dare alle donne filippine il diritto di voto, obbiettivo che fu realizzato nel 1937 attraverso la legge sul suffragio femminile. Fu inoltre particolarmente impegnata nella gestione della fattoria di famiglia ad Arayat, per dimostrare come si potesse applicare uguaglianza sociale al rapporto fra proprietario terriero ed affittuario. Diede anche un notevole supporto allo scautismo femminile ed al guidismo, oltre che ad un noto orfanotrofio di Manila chiamato \"Associaci\u00f3n de Damas Filipinas\". Fu altres\u00ec presidente onorario di un altro orfanotrofio, il \"White Cross\", locato a San Juan.\nManuel L. Quez\u00f3n venne rieletto nel novembre 1941, ma la sua presidenza dovette subito affrontare un duro problema quando il Giappone invase le Filippine il mese successivo. La First lady accompagn\u00f2 il proprio marito all'isola di Corregidor nel dicembre del 1941, quando Manuel L. Quez\u00f3n prest\u00f2 giuramento per il suo secondo mandato di fronte al giudice capo della Corte Suprema filippina Jos\u00e9 Abad Santos. Per i due mesi successivi la famiglia Quez\u00f3n rimase a Corregidor dove, nonostante le difficili condizioni di vita, la First lady mantenne il proprio portamento e organizz\u00f2 messe quotidiane. Nel febbraio 1942 i Quez\u00f3n iniziarono un lungo viaggio per sfuggire dalle mani delle forze giapponesi, raggiungendo dapprima l'Australia ed infine gli Stati Uniti nel giugno del medesimo anno. Il governo in esilio sarebbe rimasto a Washington per tutto il resto della seconda guerra mondiale.\nCon l'avanzare dell'et\u00e0, in quegli anni Manuel L. Quez\u00f3n inizi\u00f2 ad avere diversi problemi di salute. Durante il periodo in esilio, la First lady dedic\u00f2 il proprio tempo alla cura del Presidente malato, il quale mor\u00ec di tubercolosi a Saranac il 1\u00ba agosto 1944. Successivamente il resto della famiglia Quez\u00f3n si riloc\u00f2 a California, in attesa di poter ritornare per le Filippine. Nel frattempo Quez\u00f3n e le proprie figlie lavorarono come infermiere volontarie per la Croce Rossa, in attesa di poter far ritorno nella madrepatria.\nL'attivit\u00e0 nel dopoguerra.\nAl suo ritorno nelle Filippine, all'ex First Lady fu conferita una pensione mensile di 1.000 pesos da parte del Congresso filippino. Ciononostante, Quez\u00f3n rifiut\u00f2 l'assegno mensile che le spettava, dichiarando: \"\u00abCredo che a nome delle ... innumerevoli vedove di guerra e degli orfani ... io debba rinunciare alla mia pensione ... io non posso, in buona coscienza, ricevere assistenza da parte del Governo quando cos\u00ec tante mie sorelle meno fortunate e i loro figli non hanno ancora ricevuto alcuna cura ... (se accettassi) so che non manterrei fede alla memoria del mio amato marito ...\u00bb\". Fu detto che tale gesto \"dimostr\u00f2 per quale motivo migliaia di filippini la considerano come una regina-madre e una patrona\". Inoltre, alla Quez\u00f3n fu offerto un posto nel Partito Liberale per le elezioni del Senato del 1946, che per\u00f2 rifiut\u00f2. Tuttavia diede il proprio sostegno alla candidatura a presidente di Manuel Roxas, il quale si impose sul vicepresidente di Manuel Quez\u00f3n e suo successore, Sergio Osme\u00f1a, divenendo il nuovo Capo di Stato. Roxas fu uno stretto amico di Manuel Quez\u00f3n, ed era stato designato da quest'ultimo come suo successore in politica.\nGrazie al supporto attivo di Quez\u00f3n, la Croce Rossa Nazionale Filippina fu istituita come un'organizzazione indipendente della Croce Rossa. L'ex First lady divenne il primo presidente della Croce Rossa Nazionale Filippina, ricoprendo tale posizione sino alla sua morte. Fu inoltre nominata vicepresidente onorario della Societ\u00e0 Filippina per la tubercolosi.\nDurante il dopoguerra la Quez\u00f3n continu\u00f2 ad essere impegnata in opere civili, dando ad esempio un fondamentale aiuto per la ricostruzione della Chiesa di Antipolo. Ricevette anche dottorati onorari da parte dell'Universit\u00e0 di Santo Tomas e dell'Universit\u00e0 di Michigan. Le fu inoltre conferito il Premio Ozanam da parte dell'Universit\u00e0 Ateneo de Manila e la Croce Pro Ecclesia et Pontifice da parte di Papa Pio XII.\nL'assassinio.\nLa dedizione di Aurora Quez\u00f3n al lavoro civico la port\u00f2, seppur indirettamente, alla morte. La mattina del 28 aprile 1949 la Quez\u00f3n part\u00ec da Manila per recarsi nella cittadina natia del marito, Baler, per assistere all'inaugurazione del Quezon Memorial Hospital. In precedenza fu avvertita riguardo alla pericolosit\u00e0 del viaggio, per via delle frequenti attivit\u00e0 insurrezionali organizzate nella Luzon Centrale dall'Hukbalahap, l'armata militare del Partito Comunista delle Filippine. Tuttavia, la Quez\u00f3n ignor\u00f2 le precauzioni, dichiarando il mattino del viaggio: \"\u00ab(il supremo dell'Hukbalahap) Luis Taruc sa che ho i capelli bianchi e non mi far\u00e0 del male.\u00bb\" Essendo a conoscenza della difficolt\u00e0 del viaggio, nonch\u00e9 della presenza minacciosa dell'Hukbalahap, il Presidente in carica Elpidio Quirino offr\u00ec all'ex First Lady la possibilit\u00e0 di utilizzare il suo aereo personale, ma ella rifiut\u00f2. Nonostante la tranquillit\u00e0 della Quez\u00f3n, quest'ultima fu accompagnata da un convoglio di tredici veicoli, inclusi due jeep militari con a bordo soldati armati. A bordo della berlina Buick della Quez\u00f3n, assieme a lei, erano presenti la figlia Baby, allora una studentessa dell'Universit\u00e0 di Santo Tomas, il cognato Felipe \"Philip\" Buencamino, il Sindaco della citt\u00e0 di Quezon Ponciano Bernardo ed infine il generale ed ex Capo delle Forze Armate Rafael Jalandoni.\nAurora Quez\u00f3n part\u00ec dalla sua residenza a Gilmore Avenue alle 5 del mattino. Il gruppo decise di passare per la Baler-Bongabon Road, una strada di montagna che connetteva Baler a Nueva Ecija inaugurata dalla stessa Quez\u00f3n nel 1940. Di fronte ad un duro percorso polveroso, su richiesta della Quez\u00f3n, la sua berlina guid\u00f2 la fila di veicoli, allontanandosi presto dalle jeep militari che la seguivano. Mentre il veicolo della Quez\u00f3n attraversava un percorso di montagna nei pressi di Bongabon, questo fu improvvisamente bloccato da un gruppo di uomini armati. Nonostante il generale Jalandoni ed il Sindaco Bernardo li avessero avvisati che la signora Quez\u00f3n era a bordo del mezzo di trasporto, gli uomini ignorarono le loro proteste e una raffica di proiettili esplose dai lati della strada e dalle pendici della montagna. In seguito fu rivelato che tra i cento e duecento uomini armati parteciparono all'attacco. La Quez\u00f3n, sua figlia Baby e Bernardo rimasero uccisi all'istante, mentre suo cognato venne ferito mortalmente. I soldati presenti nel convoglio arrivarono immediatamente nel luogo dell'attacco e scambiarono colpi da fuoco con gli assalitori, i quali furono in grado di racimolare gli oggetti di valore delle vittime prima di fuggire. In totale rimasero uccisi dodici membri del gruppo della Quezon e dieci degli assalitori.\nSecondo la testimonianza dell'unico sopravvissuto, il generale Jalandoni, il movente dell'incidente fu una rapina, culminata per\u00f2 in tragedia. Jalandoni afferm\u00f2 che quando la macchina della Quez\u00f3n fu bloccata, vide il colonnello San Agustin (una delle vittime) giacere privo di vita dietro le ruote della vettura. Nonostante le proteste del sindaco Bernardo, gli uomini armati lo uccisero all'istante e procedettero con la rapina, rubando prima il braccialetto della Quez\u00f3n e in seguito rilasciando una scarica di proiettili contro le vittime indifese. Infine, queste ultime vennero private dei loro gioielli e di altri oggetti di valore.\nL'incidente dest\u00f2 impressione e sdegno a livello nazionale e internazionale. Il Presidente degli Stati Uniti Harry Truman si dichiar\u00f2 allibito e si espresse semplicemente con le seguenti parole: \"\u00ab\u00c8 stato terribile.\u00bb\" Furono dichiarati nove giorni di lutto nazionale, e il Presidente delle Filippine Elpidio Quirino (che lavor\u00f2 come segretario di Manuel L. Quezon) pianse apertamente durante i funerali dell'ex First lady. La Quez\u00f3n fu sepolta nel Manila North Cemetery. Ai funerali erano presenti anche i membri restanti della famiglia Quez\u00f3n: il figlio Manuel Jr. e la figlia Nini, rimasta anch'essa vedova a causa del massacro. Sebbene nessun Presidente filippino sia mai stato assassinato, Aurora Quez\u00f3n \u00e8 una dei tre coniugi presidenziali ad essere stato ucciso, assieme ad Alicia Syquia-Quirino e Benigno Aquino Jr., entrambi morti prima dell'elezione dei rispettivi consorti.\nFin dai primissimi giorni in seguito al massacro, presso parte della pubblica opinione si diffuse la convinzione che l'Hukbalahap fosse il responsabile ultimo dei fatti. Bench\u00e9 gli \"Huks\" fossero in piena attivit\u00e0 durante quegli anni, la scomparsa della Quezon fu un evento del tutto inaspettato per la popolazione filippina. L'attacco sembr\u00f2 pianificato gi\u00e0 dall'inizio. In preparazione all'assalto, gli uomini armati bloccarono la strada e derubarono i passeggeri delle vetture di passaggio; uno dei passeggeri derubati afferm\u00f2 di aver intravisto un suo ex dipendente tra le file degli uomini armati. Mentre il generale Jalandoni accus\u00f2 i membri dell'Hukbalahap come responsabili, il direttore del Philippine Constabulary, invece, disse che si tratt\u00f2 di un caso isolato e attribu\u00ec la colpa a dei banditi. In sostegno di Jalandoni, anche il Presidente filippino Elpidio Quirino attribu\u00ec la responsabilit\u00e0 dei fatti ai membri dell'Hukbalahap, esortando inoltre i filippini ad una \"guerra popolare contro i dissidenti\".\nLuis Taruc, noto come il \"Supremo\" dell'Hukbalahap, neg\u00f2 la partecipazione delle sue truppe nella vicenda e in seguito afferm\u00f2 che il gruppo stava conducendo delle investigazioni interne per capire se qualcuno di loro avesse infranto le regole e partecipato alle uccisioni. L'indignazione causata dall'imboscata intensific\u00f2 le tensioni tra il governo filippino e la ribellione dell'Hukbalahap, portando il Presidente Elpidio Quirino a dichiarare guerra totale contro il movimento di guerriglia. Taruc condann\u00f2 fermamente l'incidente e dichiar\u00f2 che se le sue investigazioni avessero provato la partecipazione delle sue truppe, sarebbe ricorso a delle punizioni. Ciononostante, dopo la resa di Taruc nel 1954, quest'ultimo fu condannato per l'assassinio di Quez\u00f3n e delle altre vittime dell'assalto; tale condanna fu per\u00f2 annullata prima ancora dell'udienza e Taruc fu assolto da ogni crimine riguardante l'incidente. Nel corso degli anni cinquanta, diversi altri membri dell'Hukbalahap furono condannati per aver partecipato al massacro, e cinque di essi furono condannati alla pena di morte dalla Corte d'Appello della citt\u00e0 di Cabanatuan. Successivamente, Luis Taruc afferm\u00f2 che l'attacco nei confronti dei Quez\u00f3n fu discusso durante un incontro fra membri del politburo tra il dicembre 1949 ed il gennaio 1950: \"\u00ab... l'uccisione accidentale nel corso di un agguato da parte degli Huk, della signora Quezon, vedova del defunto Presidente Quezon, e di sua figlia. La maggioranza ha assunto un caratteristico atteggiamento comunista nei confronti di questo evento deplorevole. Le vittime erano \"nemici di classe\" e ci\u00f2 sistem\u00f2 tutto.\u00bb\" Taruc ipotizz\u00f2 il coinvolgimento di un gruppo scissosi dall'Hukbalahap, attribuendo la responsabilit\u00e0 dell'accaduto ad un certo \"Kumander Byernes\": quest'ultimo non fu mai catturato dalle forze del governo.\nIl 28 aprile 2005, a cinquantasei anni esatti dalla morte, i resti di Quez\u00f3n furono trasferiti dal Manila North Cemetery per essere interrati in una cripta nera a fianco del sarcofago del marito al Quezon Memorial Circle, situato nella citt\u00e0 di Quezon. La cerimonia di trasferimento fu svolta in presenza del Presidente Gloria Macapagal-Arroyo e di Zenaida \"Nini\" Quez\u00f3n-Avance\u00f1a, ultima figlia sopravvissuta della coppia.\nCausa di beatificazione.\nIl reverendo Honesto Ongtioco, vescovo della diocesi di Cubao, ha aperto la causa di beatificazione che \u00e8 nelle fasi preliminari dell'indagine diocesana, ma non ha ancora ricevuto il decreto nihil obstat dalla Congregazione delle cause dei santi. Ora Aurora Quez\u00f3n ha il titolo di Serva di Dio.\nEredit\u00e0.\nIl Manila Provincial Road che collegava Quezon a Manila fu rinominato Aurora Boulevard (noto anche come Aurora Avenue) nel 1951 in memoria di Aurora Quezon. Nel medesimo anno Elpidio Quirino istitu\u00ec la sotto-provincia di Aurora, comprendente Baler e le aree circostanti all'adiacente provincia di Quezon. Il 13 agosto 1979, in seguito ad un apposito referendum indetto dal Presidente Ferdinand Marcos, venne ufficializzata la separazione della provincia di Aurora dall'originaria provincia di Quezon.\nManuel ed Aurora Quezon sono gli unici sposi ad avere delle omonime province nelle Filippine, rinominate in loro memoria. Il primo edificio eretto nell'Aurora Boulevard, locato nei pressi dell'Araneta Center di Cubao, venne chiamato Aurora Tower in suo onore. Il suo pi\u00f9 grande contributo nel campo dell'educazione fu l'apertura del Mount Carmel College of Baler (in precedenza noto come Mount Carmel High School), una scuola cattolica fondata nel 1948 da carmelitiani statunitensi arrivati nella citt\u00e0 in seguito al suo invito. L'associazione \"Concerned Women of the Philippines\" istitu\u00ec un premio, l'Aurora Aragon Quez\u00f3n Peace Award, in sua memoria. A San Andres Malate fu eretta in suo onore una scuola elementare, l'Aurora A. Quezon Elementary School. Un'area naturale protetta situata nel Luzon Centrale, il Parco del memoriale di Aurora, fu rinominata in suo onore dal Presidente Quirino nel 1949."}
{"id": "5471702", "revid": "486946", "url": "https://it.wikipedia.org/wiki?curid=5471702", "title": "Aurora Aragon Quezon", "text": ""}
{"id": "5471707", "revid": "767487", "url": "https://it.wikipedia.org/wiki?curid=5471707", "title": "Shanghai, China", "text": "Shanghai, China \u00e8 un cortometraggio muto del 1913. Il nome del regista non viene riportato nei credit del film, un documentario girato a Shanghai dalla casa di produzione Selig.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un documentario di 75 metri - usc\u00ec nelle sale cinematografiche statunitensi il 26 marzo 1913. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Selig, il drammatico \"The Life Timer\"."}
{"id": "5471710", "revid": "941790", "url": "https://it.wikipedia.org/wiki?curid=5471710", "title": "Neutrality Patrol", "text": "La Neutrality Patrol fu un servizio di pattugliamento delle acque del nord Atlantico durante la seconda guerra mondiale effettuato dalla United States Navy e dalla United States Coast Guard fino all'entrata in guerra degli Stati Uniti avvenuta l'8 dicembre 1941 con l'attacco di Pearl Harbor, in quella che venne denominata la Battaglia dell'Atlantico.\nPresupposti.\nIl 4 settembre 1939, allo scoppio della seconda guerra mondiale, il Chief of Naval Operations (capo di stato maggiore della US Navy) ordin\u00f2 allo Atlantic Squadron di stabilire un servizio di pattugliamento aeronavale per osservare e riferire i movimenti delle navi di nazioni in guerra all'interno di una linea che si estendeva ad est da Boston a 65\u00b0 ovest e poi a sud fino al 19\u00ba parallelo, ed in mare attorno alle Isole Leeward e Windward. Il concetto di una pattuglia di neutralit\u00e0 navale all'interno della zona venne presentato ad una conferenza dei Ministri degli Esteri degli stati del continente americano riuniti a Panama il 25 settembre 1941. Dopo un considerevole dibattito, la conferenza convenne il 2 ottobre di estendere la zona di neutralit\u00e0 fino a 300 miglia marine dalla costa del Sud America parallelamente all'estensione stabilita per il Nord Atlantico.\nStoria.\nIl servizio in realt\u00e0 permetteva di comunicare i movimenti di navi dell'Asse all'Ammiragliato britannico, come avvenne anche durante la caccia alla Bismarck, nella quale il cutter USCGC Modoc della USCG avvist\u00f2 la corazzata tedesca inseguita dagli incrociatori britannici, rischiando anche di essere colpito da una successiva incursione di aerosiluranti britannici anche loro alla ricerca della Bismarck, mentre era in pattugliamento alla ricerca di naufraghi del convoglio HX-126; il cutter vide la corazzata sbucare da un banco di nebbia; poco dopo comparvero gli aerosiluranti Swordfish provenienti dalla \"Victorious\", guidati dal radar di bordo ASV (Air-to-Surface Vessel) di uno degli aerei pilotato dal Lieutenant-Commander Esmonde, che rilev\u00f2 la nave alle 23:50 del 24 maggio 1941. Dapprima gli aerosiluranti puntarono sull'incrociatore \"Norfolk\", avendolo scambiato per la \"Bismarck\", ma chiarito l'errore dalla nave con segnalazioni al proiettore si rimisero in rotta di attacco; gli aerei avvistarono poi il cutter statunitense e vi puntarono contro, accorgendosi subito dell'identit\u00e0 della nave ma perdendo cos\u00ec l'effetto sorpresa. Questo mette in evidenza i rischi delle navi di pattuglia in zona di combattimento.\nIn alcuni casi le navi vennero anche attaccate da U-Boot tedeschi, come avvenne al cacciatorpediniere \"Kearny\" della classe Gleaves, silurato mentre scortava il Convoglio SC 48 il 17 ottobre 1941., mentre il \"Reuben James\" venne silurato ed affondato il 31 ottobre 1941, mentre scortava il Convoglio HX 156."}
{"id": "5471722", "revid": "287204", "url": "https://it.wikipedia.org/wiki?curid=5471722", "title": "Country Blues (John P. Hammond)", "text": "Country Blues \u00e8 il quarto album di John P. Hammond, pubblicato dalla Vanguard Records nel 1965."}
{"id": "5471723", "revid": "486946", "url": "https://it.wikipedia.org/wiki?curid=5471723", "title": "Aurora A. Quezon", "text": ""}
{"id": "5471726", "revid": "767487", "url": "https://it.wikipedia.org/wiki?curid=5471726", "title": "Around Battle Tree", "text": "Around Battle Tree \u00e8 un cortometraggio muto del 1913 diretto da Oscar Eagle.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 10 settembre 1913."}
{"id": "5471743", "revid": "73058430", "url": "https://it.wikipedia.org/wiki?curid=5471743", "title": "Ossip Zadkin", "text": ""}
{"id": "5471745", "revid": "767487", "url": "https://it.wikipedia.org/wiki?curid=5471745", "title": "Two Too Many (film 1913)", "text": "Two Too Many \u00e8 un cortometraggio muto del 1913 scritto e diretto da Henry MacRae.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'11 settembre 1913."}
{"id": "5471746", "revid": "671029", "url": "https://it.wikipedia.org/wiki?curid=5471746", "title": "First United States Army Group", "text": "Il First United States Army Group (spesso abbreviato come FUSAG) \u00e8 stato un gruppo d'armate fittizio creato durante la seconda guerra mondiale per ingannare i tedeschi sulle intenzioni alleate in vista dell'invasione della Francia, in quella che verr\u00e0 denominata operazione Fortitude.\nStoria.\nIl First US Army Group fu attivato a Londra nel 1943 come formazione di pianificazione per l'invasione alleata della Francia sotto il generale statunitense Omar Bradley. Quando il Twelfth United States Army Group fu attivato il 1\u00ba agosto 1944, Bradley e il suo staff si trasferirono al quartier generale del nuovo gruppo dell'esercito. Nonostante la mancanza di personale, FUSAG continu\u00f2 ad esistere sulla carta come parte dell'inganno dell'operazione Quicksilver. Per far credere alle forze tedesche che l'invasione alleata sarebbe arrivata a Pas de Calais, la forza fantasma era di stanza a Dover, direttamente oltre il Canale della Manica dal sito. Per attirare ulteriormente l'attenzione dei comandanti dell'Asse, il generale Dwight Eisenhower mise George S. Patton al comando della forza fantasma e aument\u00f2 il numero delle dimensioni apparenti alla formazione per essere pi\u00f9 grandi del 21\u00ba Gruppo d'armate guidato dai britannici sotto Bernard Montgomery. Patton era considerato dai tedeschi un formidabile comandante offensivo; era temporaneamente disoccupato come punizione per aver schiaffeggiato un soldato affaticato in battaglia in Sicilia.\nL'inganno funzion\u00f2 cos\u00ec bene che significative forze tedesche rimasero nella regione del Pas de Calais per sette settimane dopo la vera invasione in Normandia per difendersi da quella che pensavano sarebbe stata la vera forza di invasione.\nGli agenti infiltrati dalla Germania nel Regno Unito che divennero doppi agenti che agivano per la Gran Bretagna nel sistema Double Cross - in particolare Joan Pujol Garc\u00eda (Garbo) - giocarono un ruolo vitale nel persuadere i tedeschi che il FUSAG fosse reale. Dopo che divenne chiaro che la Normandia, non Calais, era il sito dell'invasione, per preservare la credibilit\u00e0 degli agenti della rete di Double Cross nonostante le informazioni totalmente false che avevano convinto i tedeschi a credere, essi tentarono di convincere i tedeschi che il FUSAG fosse stato reale, ma era stato sciolto e assegnato alle forze in Normandia perch\u00e9 il \"diversivo\" in Normandia aveva avuto un tale successo che lo sbarco di Calais era diventato inutile.\nUnit\u00e0 subordinate.\nOrdine di battaglia delle unit\u00e0 durante l'Operazione Fortitude. Le varie formazioni cambiarono a seconda delle esigenze operative per depistare i servizi segreti dell'Asse (\"la localit\u00e0 indicata tra parentesi \u00e8 il quartier generale che veniva attribuito alle inesistenti divisioni\")."}
{"id": "5471747", "revid": "110157", "url": "https://it.wikipedia.org/wiki?curid=5471747", "title": "Borgfelde", "text": "Borgfelde \u00e8 un quartiere (\"Stadtteil\") di Amburgo, appartenente al distretto (\"Bezirk\") di Hamburg-Mitte. Con una superficie di meno di un chilometro quadrato \u00e8 uno dei pi\u00f9 piccoli quartieri della citt\u00e0 anseatica. Si estende all'est della stazione metropolitana Berliner Tor e vi passa la Bundesstra\u00dfe 5 dal centro della citt\u00e0 in direzione di Berlino.\nA Borgfelde si trova la Missione Cattolica Italiana di Amburgo."}
{"id": "5471755", "revid": "63756", "url": "https://it.wikipedia.org/wiki?curid=5471755", "title": "GeneReviews", "text": "GeneReviews \u00e8 un database online che contiene articoli \"peer-review\" standardizzati che descrivono specifiche malattie ereditarie. \u00c8 stato fondato nel 1997 come \"GeneClinics\" da Roberta A. Pagon (Universit\u00e0 di Washington) grazie ad un finanziamento dal \"National Institutes of Health\". La sua attenzione \u00e8 posta soprattutto sulle malattie monogeniche, fornendo informazioni aggiornate specifiche sulla diagnosi, sul trattamento e consulenza genetica. Il database viene pubblicato dal \"National Center for Biotechnology Information\". Gli articoli vengono aggiornati ogni due o tre anni o, se necessario, pi\u00f9 frequentemente ogni volta che si verificano cambiamenti significativi clinicamente rilevanti. Gli articoli sono ricercabili per autore, titolo, gene, nome della malattia o della proteina coinvolta, e sono disponibili gratuitamente."}
{"id": "5471757", "revid": "85053", "url": "https://it.wikipedia.org/wiki?curid=5471757", "title": "FUSAG", "text": ""}
{"id": "5471760", "revid": "1605525", "url": "https://it.wikipedia.org/wiki?curid=5471760", "title": "Charles Gabet", "text": "Biografia.\nNato a Parigi il 16 maggio 1821, Gabet era figlio del pittore Charles Gabet e di sua moglie Fran\u00e7oise Ursine Eug\u00e9nie Viquesnel.\nCondusse una doppia vita come commissario di polizia del distretto di Porte Saint-Martin, e come drammaturgo. Fu autore di commedie teatrali e di libretti d'opera e collabor\u00f2 con alcuni importanti autori del suo tempo come Alexandre Dumas, Louis Fran\u00e7ois Clairville e Adolphe d'Ennery. Realizz\u00f2 inoltre una parodia di \"Ruy Blas\", pezzo teatrale di Victor Hugo, intitolata \"Ruy-Black\".\nMor\u00ec il 15 gennaio 1903 nel X \"arrondissement\" di Parigi, nella sua casa a 89 rue du Faubourg-Saint-Martin."}
{"id": "5471761", "revid": "116866518", "url": "https://it.wikipedia.org/wiki?curid=5471761", "title": "Angelo Cemmi", "text": "Biografia.\n\u00c8 stato un membro della Democrazia Cristiana e senatore italiano per tre legislature. Si \u00e8 ritirato nel 1963.\nCarriera politica.\n\u00c8 stato sindaco di Darfo dal 1951 al 1956 ed \u00e8 entrato nel Senato nel 1948.\nEra il senatore pi\u00f9 giovane della I Legislatura, avendo compiuto i 40 anni solo un mese prima delle Elezioni politiche italiane del 1948. \nSi \u00e8 ritirato dopo due rielezioni.\nFonti.\n\"Archivio\" del Senato della Repubblica Italiana"}
{"id": "5471763", "revid": "31886", "url": "https://it.wikipedia.org/wiki?curid=5471763", "title": "Periodo Woodland", "text": "Il periodo Woodland, o cultura Woodland, \u00e8 una civilt\u00e0 precolombiana sviluppatasi nel Nord America all'incirca nel periodo 1000 a.C. - 1400 d.C. L'area interessata \u00e8 quella del Nord America orientale (detta \" Eastern Woodlands\") che si estende a nord dal limite della zona subartica fino al Golfo del Messico a sud. A nord-est dalle sorgenti del fiume Mackenzie, attraverso le vaste foreste boreali che circondano i Grandi Laghi fino alla costa atlantica ad ovest. Al centro comprende la valle del fiume Mississippi, fino al Golfo del Messico e ad ovest attraverso le foreste degli stati della Carolina del Nord e del Sud fino alla costa atlantica. Il termine \"Woodland\" fu introdotto la prima volta nel 1930 per indicare genericamente i siti preistorici che si collocavano storicamente fra il periodo arcaico dei cacciatori-raccoglitori e quello degli agricoltori del periodo Mississippiano. Il periodo Woodland \u00e8 oramai riconosciuto come una delle principali fase di sviluppo culturale dei popoli preistorici dell'Eastern Woodlands. Gli aspetti che caratterizzano questa fase sono: la produzione di vasellame con argille temperate, la costruzione di tumuli funerari e l'inizio dello sviluppo di una economia basata sull'agricoltura. Il periodo viene tradizionalmente suddiviso in tre sottoperiodi: Primo Woodland, Medio Woodland e Tardo Woodland. All'interno del periodo Woodland e dei suoi sottoperiodi si svilupparono delle culture a carattere locale aventi propri elementi distintivi che ne permettono una specifica identificazione. Fra queste la Cultura di Adena nel primo Woodland, la cultura Hopewell nel Medio Woodland, la cultura del Mississippi nel Tardo Woodland.\nSuddivisione e culture relative.\nPer la suddivisione del Periodo Woodland esistono diverse proposte. Una delle pi\u00f9 note \u00e8 quella proposta nel 1968 da Robert Silverberg che prevede tre sottoperiodi (fasi nella terminologia dell'autore): Primo Woodland (\"Early Woodland\"), Medio Woodland (\"Middle Woodland\") e Tardo Woodland (\"Late Woodland\"). Questa suddivisione, proposta inizialmente per indicare le diverse fasi del Periodo Woodland nella valle dell'Ohio, venne poi utilizzata in senso geografico pi\u00f9 ampio per tutto l\"'Eastern Woodland\".\nPrimo Woodland.\nQuesto periodo \u00e8 solitamente datato fra il 1000 ed il 200 a.C. La datazione iniziale \u00e8 determinata dalla diffusione della produzione di ceramiche che costituisce l'elemento che pi\u00f9 di ogni altro caratterizza il primo periodo Woodland e lo distingue dal precedente periodo Arcaico. Queste ceramiche sono costituite da grossi vasi spessi con una grande apertura ed una base piatta arrotondata. L'argilla \u00e8 temperata con fibre vegetali nei primi tempi e con arenaria nei tempi successivi.\nGli scavi relativi ai siti del primo Woodland mostrano insediamenti generalmente abbastanza piccoli, composti probabilmente da non pi\u00f9 di cinquanta, sessanta individui; anche se insediamenti pi\u00f9 grandi sono presenti nel Tennessee occidentale. Le popolazioni del primo Woodland in molte zone sembrano ancora essere legate a tecniche di ricerca del cibo da risorse naturali (\"foraging\") e nella migliore delle ipotesi sono stazionarie sono su base stagionale. L'organizzazione sociale appare in molte aree non avere stratificazioni o con stratificazioni minime.\nDurante il primo Woodland cominciano ad apparire, in alcune aree, strutture relative alle pratiche mortuarie, quali ad esempio ossari e tumuli funerari. In alcune di queste strutture erano posti un gran numero di persone ad indicare una organizzazione sociale abbastanza egualitaria. Viceversa in altre aree i tumuli funerari sono riservati ad un pi\u00f9 piccolo numero di individui, indicando un certo grado di differenziazione di status fra le persone. In realt\u00e0, quale e quanta differenziazione sociale esistesse nella societ\u00e0 del primo Woodland, non \u00e8 chiaro.\nSebbene la sussistenza delle popolazioni del primo Woodland dipendesse ancora in modo importante dalla caccia e raccolta di piante e frutti selvatici, era presente la coltivazione di piante quali zucche, chenopodium, iva annua e girasoli. Queste coltivazioni in realt\u00e0 erano presenti anche da prima del 1000 a.C., ma \u00e8 in questo periodo che si svilupparono maggiormente. \u00c8 pertanto probabile che provviste dei semi di queste piante venissero nascosti in grotte o altri luoghi riparati per la semina successiva. Da resti ritrovati in grotte del Kentucky abitate da popolazioni del periodo \u00e8 stato calcolato che al massimo due terzi della dieta era costituito da piante coltivate. La coltivazione del mais nel periodo era molto limitata e non divenne importante fino alla fine del periodo Woodland. Lo sviluppo agricolo un fu uniforme sul territorio, in aree ricche di risorse naturali, quali ad esempio la parte inferiore della valle del Mississippi, a il sud della Florida, lo sviluppo agricolo fu minimo.\nIn una prospettiva pi\u00f9 ampia si pu\u00f2 dire che il Primo Woodland \u00e8 la continuazione del precedente Periodo Arcaico, in cui le tendenze gi\u00e0 iniziate in tale periodo si intensificano. Lo stile di vita delle popolazioni non cambia in modo sensibile, essi continuano per lo pi\u00f9 a vivere di raccolta e della caccia di selvaggina. La coltivazione di piante continua e si intensifica costituendo un elemento accessorio della dieta. Le comunit\u00e0 sono piccole di circa 50 individui che vivono semi stabilmente in insediamenti di poche case raggruppate. I segni pi\u00f9 visibili del cambiamento sono costituiti dalla diffusione della ceramica e dalla costruzione di semplici tumuli funerari di forma conica.\nLe principali culture che si svilupparono nel primo Woodland sono la Cultura di Adena nella valle dell'Ohio, la Cultura di Deptford nella parte sud della costa atlantica e nella zona del cosiddetto \"Florida Panhandle\" (zona est del Golfo del Messico), la Cultura di Tchefuncte nella bassa valle del Mississippi, la tradizione Meadowood ed il complesso funerario Middlesex nella parte orientale dei Grandi Laghi.\nMedio Woodland.\nIl Medio Woodland \u00e8 datato all'incirca fra il 200 a.C. ed il 400 d.C. In questo periodo si assiste ad una evoluzione nella costruzione dei tumuli funerari, ad un maggiore scambio di manufatti ed allo sviluppo di pratiche per la sepoltura. L'insieme di questi tratti, comune a molte aree dell\u2019\"Eastern Woodland\", prende il nome di tradizione, o cultura, Hopewell. Il termine Hopewell, utilizzato inizialmente per indicare una serie di siti archeologici posti nell'alta valle dell'Ohio, \u00e8 stato poi utilizzato in senso pi\u00f9 estensivo per indicare un sistema culturale, cerimonialismi funerari, ed una rete di scambi commerciali che carettarizza gran parte delle popolazioni dell\u2019\"Eastern Woodland\" nel periodo del Medio Woodland.\nI tumuli funerari, che nel Primo Woodland erano semplici cumuli di terra eretti sopra i defunti, nel medio Woodland diventano strutture pi\u00f9 complesse dotate in alcuni casi di strutture di accesso e camere crematorie. L'apice di questi cerimonialismi viene raggiunto nella regione dell'alta valle del fiume Ohio fra il 300 ed il 500 d.C. (Valle del fiume Scioto).\nIn questo periodo si assiste anche ad un notevole sviluppo del commercio di materie prime quali rame, argento, mica, quarzo, cloriti e galena. Questi minerali venivano lavorati in vario modo per produrre attrezzi e ornamenti indicativi dello status del proprietario e che andavano poi ad ornarne la tombe alla sua morte. Nei siti Hopewell sono stati ritrovati diversi manufatti con effigi, di mammiferi, uccelli e pesci, effigi umane con parti del corpo, teste e mani.\nL'area di maggiore fermento in questo periodo \u00e8 quella del sud dell'Ohio e dell'Illinois sud occidentale in cui si sviluppano le due culture Hopewell pi\u00f9 antiche: la cultura detta Ohio Hopewell nella valle del fiume Scioto in Ohio e la cultura detta Havana Hopewell nelle valli dei fiumi Illinois e Mississippi in Illinois. Da queste culture base la tradizione Hopewell raggiunge praticamente tutto l\"'Eastern Woodland\" dalla regione dei grandi laghi al Golfo del Messico e dalla costa atlantica al Midwest.\nLo sviluppo della cultura Hopewell nelle regioni del sud-est avviene con un certo ritardo temporale rispetto alle regioni del nord-est. In particolare per quanto riguarda le pratiche funerarie e la costruzione di tumuli complessi, venegono definiti per il sud-est tre periodi chiamati \"Burial Mound 1, 2 e 3\". Il periodo \"Burial Mound 1\" (1 - 300 d.C.) comprende la prima fase di costruzione dei tumuli funerari nella region e corrisponde alla parte centrale del Medio Woodland nell'area dell'Ohio. I tumuli funerari datati in questo periodo assomigliano fortemente a quelli Hopewell del nord ed i manufatti rinvenuti nelle tombe sono di classico stile Hopewell. Il periodo \"Burial Mound 2\" (300 - 600 d.C.) corrisponde alla fase finale del periodo Hopewell in cui il relativo sistema di commercio \u00e8 in declino. I tumuli del sud-est relativi a questo periodo mostrano delle differenze locali. I manufatti provenienti dal nord sono pi\u00f9 rari, rimpiazzati da prodotti locali di stile diverso. Il periodo \"Burial Mound 3\" (600 - 1000 d.C.) \u00e8 decisamente post-Hopewell e si colloca nel Tardo Woodland.\nDurante questo periodo continua e si sviluppa maggiormente la coltivazione di piante quali il girasole, chenopodium e l'iva annua. Per quanto riguarda la coltivazione del mais, che pure viene effettuata, non si avr\u00e0 uno sviluppo importante fino alla fine del periodo Woodland, intorno al 900 d.C. Viceversa viene sviluppata la coltivazione del tabacco che viene utilizzato nelle cerimonie rituali. Questo fatto \u00e8 anche testimoniato dal largo ritrovamento di pipe sacre nei vari siti woodland della regione.\nTardo Woodland.\nIl Tardo Woodland \u00e8 datato all'incirca fra il 400 ed il 1000 d.C. Questo periodo, che \u00e8 l'ultimo del Periodo Woodland, costituisce uno stadio di transizione verso la Cultura del Mississippi nel Nord America orientale. In effetti essendo il passaggio alla cultura del Mississippi un processo continuo, le date di riferimento per inizio e fine del periodo, variano da regione a regione.\nNel Tardo Woodland si ha un notevole declino nella costruzione di tummuli funerari e relativi cerimonialismi accompagnato da una diminuzione nel commercio di beni esotici e strumenti per cerimonie che erano tipici della tradizione Hopewell. Questi fenomeni tuttavia non sono nella stessa misura in tutte le aree.\nIn generale il Tardo Woodland \u00e8 visto tradizionalmente come un periodo di declino e confusione. Studi recenti hanno dimostrato come questa visione sia in larga parte errata ed il Tardo Woodland sia in realt\u00e0 un periodo di apprezzabili evoluzioni culturali. Ci sono segni di un aumento della popolazione ed in molte aree le piccole comunit\u00e0 divengono pi\u00f9 ampie e si diffondono a popolare intensamente il territorio. Vi sono anche dei progressi sul fronte tecnologico: arco e freccia si diffondono rapidamente. Questo fatto, unitamente ad una maggiore pressione per le risorse alimentari dovuto alla crescita della popolazione, pu\u00f2 spiegare la crescita di conflitti armati riscontrata in molte aree.\nNel Tardo Woodland, a differenza che nel Medio Woodland in cui si era sviluppata una cultura comune di scambio di beni e di pratiche funerarie (tradizione Hopewell), si svilupparono delle piccole culture locali con valenze specifiche per area geografica. Fra queste:"}
{"id": "5471764", "revid": "767487", "url": "https://it.wikipedia.org/wiki?curid=5471764", "title": "Her Way (film 1913)", "text": "Her Way \u00e8 un cortometraggio muto del 1913 diretto da Hardee Kirkland.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 12 settembre 1913."}
{"id": "5471767", "revid": "443610", "url": "https://it.wikipedia.org/wiki?curid=5471767", "title": "Thrauma", "text": ""}
{"id": "5471778", "revid": "1573940", "url": "https://it.wikipedia.org/wiki?curid=5471778", "title": "Pseudocaranx", "text": "Pseudocaranx \u00e8 un genere di pesci ossei marini appartenente alla famiglia Carangidae.\nDistribuzione e habitat.\nI membri del genere si incontrano in aree sparse in tutti gli oceani, specie nelle regioni tropicali e subtropicali. \"P. dentex\" \u00e8 presente nel mar Mediterraneo ma comune solo nelle regioni meridionali e orientali di questo mare."}
{"id": "5471781", "revid": "767487", "url": "https://it.wikipedia.org/wiki?curid=5471781", "title": "The Fifth String", "text": "The Fifth String \u00e8 un cortometraggio muto del 1913.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobina - usc\u00ec nelle sale cinematografiche statunitensi il 15 settembre 1913."}
{"id": "5471783", "revid": "767487", "url": "https://it.wikipedia.org/wiki?curid=5471783", "title": "Bitionolo", "text": "Il bitionolo \u00e8 un farmaco antielmintico usato per la cura di infestazioni da trematodi e \"Fasciola hepatica\". Valido anche per uso umano, il suo utilizzo ha perso importanza rimanendo relegato solo in ambito veterinario.\n\u00c8 una polvere cristallina bianca o grigiastra, inodore o con lieve odore aromatico. Il punto di fusione \u00e8 compreso fra 186\u00b0 e 189\u00b0. \u00c8 praticamente insolubile in acqua (0,0004% a 25\u00b0) ma lo \u00e8 nelle soluzioni diluite di NaOH, in etanolo, etere, glicol propilenico, acetone, cloroformio, lanolina."}
{"id": "5471784", "revid": "181699", "url": "https://it.wikipedia.org/wiki?curid=5471784", "title": "Phucket", "text": ""}
{"id": "5471785", "revid": "92723", "url": "https://it.wikipedia.org/wiki?curid=5471785", "title": "Tinmal", "text": "Tinmal (in berbero: \u2d5c\u2d49\u2d4f\u2d4e\u2d3b\u2d4d, \"Tinmel\", ) fu un'antica citt\u00e0 berbera dell'XI secolo situata nell'Alto Atlante, in Marocco, a 100\u00a0km a sud di Marrakesh.\nViene considerata il luogo natale della dinastia degli Almohadi, e da qui partirono le vittoriose campagne militari della dinastia che la port\u00f2 a sconfiggere gli Almoravidi del Maghreb al-Aqsa (attuale Marocco), per arrivare a sottomettere tutto il Maghreb e al-Andalus (la Spagna islamica).\nAttualmente rimangono alcune rovine come parti delle mura che circondavano la citt\u00e0 e la Grande Moschea di Tinmal, archetipo delle altre grandi moschee edificate dagli Almohadi.\nStoria.\nTinmal era un villaggio praticamente sconosciuto fino alla fine dell'XI secolo, quando il leader religioso Ibn T\u016bmart vi trov\u00f2 rifugio nel 1124 dopo essere stato espulso dalla capitale almoravide Marrakesh dal sultano \u02bfAl\u012b ibn Y\u016bsuf. Ibn T\u016bmart, era un berbero dell'Atlante, della confederazione tribale dei Ma\u1e63m\u016bda, che fond\u00f2 il movimento religioso almohade.\nQuando torn\u00f2 nel Maghreb al-Aqsa dopo aver studiato teologia nel resto del mondo islamico, accompagnato da un gruppo di discepoli, inizi\u00f2 a predicare la propria dottrina, che caus\u00f2 l'opposizione dei regnanti Almoravidi, che consideravano tale dottrina troppo troppo radicale.&lt;br&gt;\nIbn T\u016bmart, soprannominato al-Mahd\u012b (il \"ben guidato da Dio\"), si stabil\u00ec a nella capitale almoravide Marrakesh, dove ha inizi\u00f2 una campagna contro quella che considerava una deviazione morale, addossandone la colpa alla dinastia regnante. Nel 1124 fu espulso dalla citt\u00e0 dopo aver attaccato la sorella del sultano Al\u012b ibn Y\u016bsuf perch\u00e9 non velata, facendola cadere dal cavallo.\nDa Tinmal, Ibn T\u016bmart cominci\u00f2 a reclutare i berberi delle montagne per la sua causa religiosa, istituendo un potente movimento religioso e militare che in pochi anni, sotto il comando del suo successore 'Abd al-Mu'min, rovesci\u00f2 gli Almoravidi.\nNel 1147, dopo la conquista di Marrakesh, la capitale fu trasferita in questa citt\u00e0, ma Tinmal rimase la capitale religiosa e vi fu mantenuto il tesoro imperiale, diventando una meta importante di pellegrinaggi e centro di studi. Gli shaykh di Tinmal e della valle circostante mantennero un grande potere e influenza politica sull'impero almohade.\nNel 1153-1154 (altre fonti parlano del 1156), 'Abd al-Mu'min fece costruire la Grande Moschea di Tinmal, che serv\u00ec anche da mausoleo, dove furono sepolti i primi tre califfi della dinastia almohade:' Abd al-Mu'min, Ab\u016b Ya\u02bfq\u016bb Y\u016bsuf e Ab\u016b Y\u016bsuf Ya\u02bfq\u016bb al-Man\u1e63\u016br.\nDopo il declino della dinastia almohade, la citt\u00e0 perse la sua importanza, ma \u00e8 rimasta un luogo di forte connotazione spirituale, fino a quando la citt\u00e0 non venne devastata dai Merinidi nel 1276.\nGrande Moschea.\nLa Grande Moschea di Tinmal \u00e8 una delle poche moschee in Marocco che i non musulmani possono visitare.\nL'edificio occupa un rettangolo di 48,1 m per 43,6 m, a cui si accede da sei porte. Quattro porte danno accesso alla sala di preghiera e due al cortile. La sala di preghiera ha una pianta a T, con nove navate longitudinali. La navata centrale si distingue dalle altre per le sue dimensioni.\nPer quanto riguarda la decorazione, quello che spicca di pi\u00f9 \u00e8 la variet\u00e0 e la complessit\u00e0 degli archi, in particolare quelli che portano al mi\u1e25r\u0101b. Oltre agli archi, le pareti, in particolare quella di fronte al mi\u1e25r\u0101b, sono decorate con motivi geometrici tipici dell'austera architettura almohade.\nPur essendo stato oggetto di restauro nei primi anni 2000, la moschea \u00e8 ancora parzialmente in rovina. Tuttavia, la moschea \u00e8 ancora utilizzata come luogo di preghiera, soprattutto il venerd\u00ec, il giorno in cui l'ingresso \u00e8 vietato ai non musulmani. Accanto ad essa si trova un piccolo museo dove sono esposti alcuni elementi decorativi che sono stati trovati durante lavori di restauro.\nLa moschea \u00e8 stata registrata come candidata Patrimonio dell'umanit\u00e0 nel 1995."}
{"id": "5471786", "revid": "287204", "url": "https://it.wikipedia.org/wiki?curid=5471786", "title": "Emetina", "text": "Lemetina \u00e8 un alcaloide dell'ipecacuana, ottenuto anche dalle radici di \"Uragoga ipecacuanha\", e viene preparato sinteticamente per metilazione della cefelina. La molecola pu\u00f2 contenere una quantit\u00e0 variabile di acqua di cristallizzazione, ma vengono di solito considerati il pentaidrato o l'eptaidrato. \u00c8 una polvere cristallina bianca o giallina. Essa \u00e8 molto solubile in acqua (1:8) e in cloroformio (1:4); poco solubile in alcool (1:12); ed \u00e8 praticamente insolubile in etere.\nDeve il suo nome alla azione emetica per cui \u00e8 famosa.\nEffetti farmacologici.\nSvolge attivit\u00e0 amebicida, principalmente nelle pareti intestinali e a livello epatico. Il suo spettro d'azione \u00e8 diretto ai protozoi, specialmente all'Entamoeba histolytica. Il farmaco agisce sui trofozoiti del parassita, mentre non \u00e8 efficace contro le forme incistate.\nL'emetina cloridrato \u00e8 usata nel trattamento di gravi forme di amebiasi intestinale, di amebiasi epatica e di ascessi amebici, sebbene le siano ormai preferiti farmaci meno tossici (es. metronidazolo). Nell'amebiasi intestinale sintomatica l'emetina viene somministrata in associazione con amebicidi attivi nel lume intestinale (es. diloxanide furoato) mentre, nelle amebiasi epatiche, all'emetina e all'amebicida luminale si associa la clorochina.\nSin dagli anni '60 \u00e8 stata documentata l'efficacia antivirale della molecola dal dottor Antonio Fusillo su malattie virali come epatiti virali, herpes zoster, varicella, parotite epidemica, influenza, meningiti linfocitarie, affezioni virali dell\u2019apparato respiratorio, morbillo, affezioni ricorrenti da simplex con i primi effetti positivi dopo qualche ora dalla prima somministrazione e con effetti addirittura protettivi su soggetti sani.\nStudi pi\u00f9 recenti hanno dimostrato l'efficacia contro virus a DNA ed a RNA, Citomegalovirus, ZIKA, Ebola e contro i Coronavirus.\nFarmacocinetica.\nDopo somministrazione parenterale, l'emetina cloridrato si concentra principalmente nel fegato, nei reni, nei polmoni e nella milza. Viene escreta con le urine molto lentamente, tanto che pu\u00f2 essere rilevabile perfino 40-60 giorni dopo il termine della terapia.\nNell'uomo la dose letale minima \u00e8 di 150\u00a0mg. Nel topo la DL50 \u00e8 di 32\u00a0mg/kg per s.c. e di 30\u00a0mg/kg per os.\nTossicit\u00e0.\nGli effetti tossici pi\u00f9 gravi sono a carico dell'apparato cardiocircolatorio: alterazioni dell'ECG con appiattimento o inversione dell'onda T e allungamento dell'intervallo Q-T, dolore precordiale, dispnea, tachicardia, ipotensione ortostatica. L'accumulo di emetina, provocato da dosi elevate o troppo frequenti e prolungate, pu\u00f2 dar luogo a una miocardite acuta degenerativa che si manifesta con dilatazione e insufficienza cardiaca a decorso rapido e spesso letale. La somministrazione di emetina \u00e8 spesso associata anche alla comparsa di disturbi gastrointestinali (diarrea, nausea e vomito, spesso accompagnati da vertigini e cefalea), disturbi neuromuscolari (debolezza, rigidit\u00e0 e dolore dei muscoli, soprattutto del collo e delle estremit\u00e0). Possono comparire lesioni eczematose o urticarioidi. Nel sito di somministrazione si possono osservare dolore, gonfiore, prurito, fino alla formazione di necrosi e ascessi sterili.\nControindicazioni.\nL'emetina \u00e8 controindicata nei pazienti affetti da insufficienza cardiaca, renale, neuromuscolare. Se ne dovrebbe evitare l'uso durante la gravidanza e non dovrebbe essere somministrata ai bambini eccetto che nel trattamento di gravi diarree provocare da amebiasi che non rispondono ad altri farmaci. La somministrazione agli anziani deve essere effettuata con molta cautela. La sorveglianza del paziente, con continuo monitoraggio delle funzioni cardiache e riposo assoluto, va protratta a lungo data la lenta eliminazione del farmaco.\nBiosintesi.\nLa biosintesi della cefalina ed emetine proviene da due vie principali: la biosintesi della dopamina da L-tirosina e la biosintesi dei secologanin da geranil difosfato. La biosintesi inizia dalla reazione tra dopamina e secologanin formare \"N\"-deacetilisoipecoside (enantiomero S) e \"N\"-deacetylipecoside (enantiomero R). La prima passa poi attraverso una reazione di tipo Pictet-Spengler seguito da una serie di O-metilazioni e dalla rimozione del glucosio, tramite enzimi quali O-metiltransferasi e glicosidasi, per formare la proemetina. Questa reagisce con un'altra molecola di dopamina per formare il 7'-O-demethylcephaeline. I prodotti finali vengono quindi ottenuti con una 7'-O-metilazione per fare la cefalina e una 6'-O-metilazione per ottenere l'emetine."}
{"id": "5471792", "revid": "481666", "url": "https://it.wikipedia.org/wiki?curid=5471792", "title": "Lafe McKee", "text": "Biografia.\nNella sua carriera cinematografica, iniziata negli anni dieci, prese parte a oltre quattrocento film.\nVita privata.\nEra sposato con Lelah Underwood, da cui ebbe tre figli: Lucille, nata nel 1906, Joe, del 1911 e Dick, del 1925."}
{"id": "5471795", "revid": "287204", "url": "https://it.wikipedia.org/wiki?curid=5471795", "title": "Edizioni Segni d'Autore", "text": "Edizioni Segni d'Autore \u00e8 una casa editrice italiana fondata nel 2011, specializzata nella pubblicazione di fumetti d'autore, graphic novel e libri illustrati.\nStoria.\nVenne fondata a Roma nel 2011; ha pubblicato in sei anni di attivit\u00e0 35 titoli e ha attive cinque linee editoriali:\nPubblicazioni.\nPortfoli.\n\u20222011: \"Deerfield\", di Lele Vianello;\n\u20222012: \"Il West\", di Renzo Calegari;\n\u20222012: \"Cubana\", di Lele Vianello;\n\u20222013: \"Uomini di Ventura\", \"Dame e Cavalieri\", di Stefano Casini;\n\u20222014: \"Soldatini di Carta\", di Lele Vianello;"}
{"id": "5471796", "revid": "76963", "url": "https://it.wikipedia.org/wiki?curid=5471796", "title": "Katherine McNamara", "text": "Nota principalmente per il ruolo di Clary Fray nella serie televisiva \"Shadowhunters\" e di Mia Smoak alias \"Blackstar\" nella serie televisiva \"Arrow\".\nBiografia.\nKatherine McNamara \u00e8 nata a Kansas City, in Missouri, ma \u00e8 stata cresciuta a Lee's Summit, Missouri.\nFinisce il liceo a soli 14 anni, mentre a 17 si \u00e8 laureata con lode alla Drexel University in \"Business Administration\", seguendo dei corsi online. Attualmente sta frequentando un master in economia all'Universit\u00e0 Johns Hopkins.\n\u00c8 membro degli \"Actors Equity Young Performers Committee\" e degli \"SAG-AFTRA's Young Performers Committee\"; \u00e8 anche lettrice per il \"Blank Theater's New Play Development Reading Committee\", una scout e una volontaria al Children's Hospital di Los Angeles. Oltre a ci\u00f2, la McNamara \u00e8 un'ambasciatrice per il \"Stomp Out Bullying\" e il \"The Lollipop Theater Network\".\nCarriera.\nKatherine McNamara ha debuttato all'et\u00e0 di 13 anni sul palco di Broadway come Fredrika Armfeldt nello spettacolo \"A Little Night Music\" al fianco di Catherine Zeta Jones e Angela Lansbury; ha continuato con l'interpretazione di Fredrika in un'altra rivisitazione di \"A Little Night Music\" con Bernadette Peters ed Elaine Stritch. Inoltre, ha interpretato Esther Jane in \"A Christmas Story, il Musical!\" e ha proseguito con spettacoli come \"To Kill a Mockingbird\", \"The Secret Garden\", \"Inherit the Wind\", \"Galileo\", \"The Crucible\" e \"Annie\".\nIl debutto della McNamara sul grande schermo arriva nel 2011 con \"Capodanno a New York\", in cui ricopre il ruolo di Lily Bowman. \u00c8 stata anche la protagonista in un remake di \"Tom Sawyer e Huckleberry Finn\" al fianco di Joel Courtney e Jake Austin. Nel 2013 ha preso parte al film \"Contest\" con Kenton Duty e nel film Disney per la televisione \"Girl vs. Monster\". McNamara ha recitato per la televisione in ruoli come Bryn Breitbart per \"Jessie\", Claire per \"Kickin' It - A colpi di karate\" e Cherri O'Keefe per \"Madison High\". \u00c8 anche apparsa come guest star in serie come \"Law &amp; Order - Unit\u00e0 vittime speciali\", \"30 Rock\", \"Good Morning America\", \"Sondheim! The Birthday Concert\" e \"Glee\".\nIl 22 dicembre 2014 viene annunciata nel cast del film \"Maze Runner - La fuga\", sequel di \"Maze Runner - Il labirinto\", come Sonya, co-leader del Gruppo B, ruolo che riprende in \"Maze Runner - La rivelazione\" del 2018.\nNel 2015, invece, entra nel cast di \"The Fosters\" e ottiene il ruolo di Clary Fray nella serie televisiva \"Shadowhunters,\" l'adattamento televisivo della serie di best seller \"The Mortal Instruments\" di Cassandra Clare, che viene trasmessa da FreeForm (ex ABC Family) dal 12 gennaio 2016\nDoppiatrici italiane.\nNelle versioni in italiano dei suoi film, Katherine McNamara \u00e8 stata doppiata da:"}
{"id": "5471797", "revid": "76963", "url": "https://it.wikipedia.org/wiki?curid=5471797", "title": "Norman Doidge", "text": "Biografia.\nDoidge lavora come ricercatore alla Columbia University Psychoanalytic Center di New York e al dipartimento di psichiatria dell'Universit\u00e0 di Toronto. Ha scritto circa 170 articoli scientifici o divulgativi, questi ultimi apparsi in giornali come il Wall Street Journal, il Time magazine, Reader's Digest, il Daily Telegraph, il Guardian e molti altri.\nInoltre \u00e8 autore di due libri di carattere scientifico-divulgativo: Il cervello infinito (\"The Brain That Changes Itself\") del 2008 (bestseller nella lista del New York Times ) e Le guarigioni del cervello (\"The Brain's Way of Healing\") del 2015."}
{"id": "5471799", "revid": "481666", "url": "https://it.wikipedia.org/wiki?curid=5471799", "title": "Lafayette McKee", "text": ""}
{"id": "5471800", "revid": "481666", "url": "https://it.wikipedia.org/wiki?curid=5471800", "title": "Lafayette S. McKee", "text": ""}
{"id": "5471802", "revid": "116423449", "url": "https://it.wikipedia.org/wiki?curid=5471802", "title": "Enrico Scodnik", "text": ""}
{"id": "5471803", "revid": "1543377", "url": "https://it.wikipedia.org/wiki?curid=5471803", "title": "Congresso delle Filippine", "text": "Il Congresso delle Filippine (in filippino \"Kongreso ng Pilipinas\") \u00e8 il parlamento delle Filippine. \u00c8 un parlamento bicamerale composto da Senato (\"Senado ng Pilipinas\") e Camera dei rappresentanti (\"Kapulungan ng mga Kinatawan ng Pilipinas\"). Non ha una sede principale: le sue componenti lavorano separatamente, rispettivamente a Quezon (Camera) e a Pasay (Senato).\nIl Congresso delle Filippine rappresenta il potere legislativo, secondo quanto stabilisce la Costituzione delle Filippine, cos\u00ec come il presidente delle Filippine rappresenta il potere esecutivo.\nIl Senato delle Filippine \u00e8 composto da 24 membri, met\u00e0 dei quali sono eletti ogni tre anni. Il mandato di un senatore \u00e8 pari a sei anni. Un senatore non rappresenta una specifica area geografica ed \u00e8 eletto come collegio unico nazionale tramite scrutinio maggioritario plurinominale. Per diventare senatori bisogna aver compiuto 35 anni.\nLa Camera dei rappresentanti delle Filippine \u00e8 invece composta da 304 membri, i quali hanno un mandato di tre anni e possono essere nuovamente rieletti per un massimo di tre mandati. Ci sono 243 distretti elettorali nel paese, e la maggior parte dei membri del Congresso sono rappresentanti di distretti elettorali. Tutte le province del paese sono composte da almeno un distretto e diverse citt\u00e0 sono infatti rappresentate da due o pi\u00f9 deputati. I restanti seggi della Camera sono ripartiti tra liste elettorali concorrenti su scala nazionale. Per essere eletti nella Camera dei rappresentanti bisogna aver compiuto 25 anni."}
{"id": "5471805", "revid": "348618", "url": "https://it.wikipedia.org/wiki?curid=5471805", "title": "Congresso filippino", "text": ""}
{"id": "5471807", "revid": "76069", "url": "https://it.wikipedia.org/wiki?curid=5471807", "title": "Blagoy Makendzhiev", "text": ""}
{"id": "5471808", "revid": "124488511", "url": "https://it.wikipedia.org/wiki?curid=5471808", "title": "Coppa del Mondo di sci alpino 2016", "text": "La Coppa del Mondo di sci alpino 2016 \u00e8 stata la cinquantesima edizione della manifestazione organizzata dalla Federazione Internazionale Sci; ha avuto inizio il 24 ottobre 2015 a S\u00f6lden, in Austria, e si \u00e8 conclusa il 20 marzo 2016 a Sankt Moritz, in Svizzera.\nIn campo maschile sono state disputate 44 delle 46 gare in programma (11 discese libere, 8 supergiganti, 10 slalom giganti, 10 slalom speciali, 3 combinate, 2 slalom paralleli), in 21 diverse localit\u00e0. L'austriaco Marcel Hirscher si \u00e8 aggiudicato sia la Coppa del Mondo generale, sia quella di slalom gigante; l'italiano Peter Fill ha vinto la Coppa di discesa libera, il norvegese Aleksander Aamodt Kilde quella di supergigante, il suo connazionale Henrik Kristoffersen quella di slalom speciale e il francese Alexis Pinturault quella di combinata. Hirscher era il detentore uscente della Coppa generale.\nIn campo femminile sono state disputate 40 delle 42 gare in programma (9 discese libere, 8 supergiganti, 9 slalom giganti, 10 slalom speciali, 3 combinate, 1 slalom parallelo), in 22 diverse localit\u00e0. La svizzera Lara Gut si \u00e8 aggiudicata sia la Coppa del Mondo generale, sia quella di supergigante; la statunitense Lindsey Vonn ha vinto la Coppa di discesa libera, l'austriaca Eva-Maria Brem quella di slalom gigante, la svedese Frida Hansdotter quella di slalom speciale e la svizzera Wendy Holdener quella di combinata. L'austriaca Anna Fenninger era la detentrice uscente della Coppa generale.\nPer l'undicesima stagione consecutiva, il calendario ha previsto una gare a squadre mista, disputata durante le finali di Sankt Moritz; dopo tre anni d'assenza, \u00e8 tornata a essere assegnata la Coppa del Mondo di combinata.\nUomini.\nDopo circa un decennio di assenza, la Coppa del Mondo maschile \u00e8 tornata a far tappa in Estremo Oriente, con due gare tecniche in Giappone e due di velocit\u00e0 in Corea del Sud, nel mese di febbraio. Hanno debuttato altres\u00ec nel calendario gli slalom paralleli dell'Alta Badia e di Stoccolma.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nKB = combinata\nPR = slalom parallelo\nDonne.\nDebutto assoluto in Coppa del Mondo per La Thuile, mentre Jasn\u00e1 \u00e8 tornata ad accogliere il massimo circuito FIS dopo oltre trent'anni d'assenza.\nRisultati.\nLegenda:\nDH = discesa libera\nSG = supergigante\nGS = slalom gigante\nSL = slalom speciale\nKB = combinata\nPR = slalom parallelo\nCoppa delle Nazioni.\nRisultati.\nLegenda:\nPR = slalom parallelo\nClassifiche.\nLe classifiche della Coppa delle Nazioni vengono stilate sommando i punti ottenuti da ogni atleta in ogni gara individuale e quelli assegnati nella gara a squadre."}
{"id": "5471811", "revid": "481666", "url": "https://it.wikipedia.org/wiki?curid=5471811", "title": "L.S. McKee", "text": ""}
{"id": "5471812", "revid": "46291", "url": "https://it.wikipedia.org/wiki?curid=5471812", "title": "Buddleja incana", "text": "Buddleja incana \u00e8 una pianta arborea della famiglia delle Buddlejaceae (Scrophulariaceae secondo la classificazione APG II). \u00c8 una pianta endemica di Colombia, Ecuador, Per\u00f9 e Bolivia.\nDescrizione.\n\"Buddleja incana\" \u00e8 una pianta arborea che pu\u00f2 raggiungere i 15\u00a0m di altezza. Il fusto \u00e8 irregolare, con ramificazione opposta; la chioma \u00e8 arrotondata. La corteccia \u00e8 brunastra e fessurata, mentre i rami giovani si presentano tomentosi.\nLe foglie sono coriacee, peduncolate, con lamine di forma oblungo-lanceolata; il loro colore \u00e8 verde scuro nella pagina superiore e biancastro o giallognolo in quella inferiore, che presenta un'evidente peluria. Le infiorescenze sono racemose, con i fiori raggruppati a capolino in numero variabile da 15 a 40. I fiori hanno un calice esternamente tomentoso; la corolla \u00e8 tubulosa. La loro lunghezza \u00e8 compresa tra 1,5 e 2,5\u00a0mm. Il loro colore \u00e8 giallo-arancione. Il frutto \u00e0 una capsula tomentosa di colore verde, che si apre a liberare i semi per fessurazione.\nHabitat e distribuzione.\nLa specie \u00e8 endemica della zona settentrionale andina dell'America del Sud, in particolare in Colombia, Ecuador, Per\u00f9 e Bolivia. Si adatta con facilit\u00e0 a diversi tipi di suolo, con preferenza per quelli arenosi o misti; non ha bisogno di un'alta umidit\u00e0. Cresce di norma ad altitudini comprese tra i 2300 e i 2900 , anche se alcuni individui possono crescere anche fino a 3400 .\nUsi.\nL'albero di \"Buddleja incana\" \u00e8 spesso piantato per fornire una protezione naturale contro il vento. Il suo legno \u00e8 usato per la costruzione di stoviglie, casse da imballaggio, manici di utensili e attrezzi agricoli; per la sua resistenza alle tarme \u00e8 inoltre utilizzato per la costruzione di recinti e abitazioni. \u00c8 usato anche per la produzione di carbone vegetale.\nNella medicina tradizionale le foglie, mescolate a quelle di \"quenual\", sono usate per curare ferite ed ulcere e per lenire i dolori reumatici; le foglie di \"Buddleja incana\" sono inoltre usate dai contadini delle zone andine come fertilizzante naturale.\nTassonomia.\nLa specie \u00e8 stata descritta per la prima volta nel 1798 da Hip\u00f3lito Ruiz L\u00f3pez e Jos\u00e9 Antonio Pav\u00f3n in \"Flora peruviana et chilensis\"."}
{"id": "5471813", "revid": "767487", "url": "https://it.wikipedia.org/wiki?curid=5471813", "title": "Kevin Itabel", "text": "Caratteristiche tecniche.\n\u00c8 un trequartista."}
{"id": "5471818", "revid": "484362", "url": "https://it.wikipedia.org/wiki?curid=5471818", "title": "Lavatorium", "text": "Un lavatorium (dal latino \"lavare\", \"lavare\", pl. \"lavatoria\"), a volte tradotto in italiano come \"lavatoio\", \u00e8 l'area comune di lavaggio in un monastero, particolarmente in un edificio monastico medievale o in una cattedrale con un chiostro.\nTutti gli ordini monastici richiedevano di lavarsi le mani prima dei pasti, perci\u00f2 il \"lavatorium\" era adiacente al refettorio, o contro un muro del chiostro con un lungo bacino in una trincea, o come edificio isolato con un bacino circolare od ottagonale al centro. Un esempio del primo tipo, risalente al XIV secolo, sopravvive presso la cattedrale di Gloucester, ed ha vicino un armadio per gli asciugamani. Presso la cattedrale di Durham, il \"lavatorium\" era un edificio quadrato con un bacino circolare che fu sostituito nel 1432-33 con uno di marmo. Presso il convento di Wenlock, il \"lavatorium\" ottagonale, ora in rovina, era decorato con pannelli intagliati del tardo XII secolo, incluso uno raffigurante Ges\u00f9 con gli apostoli presso il Mare di Galilea. C'erano a volte rubinetti; nel convento di Wenlock, l'acqua sgorgava da teste di animali montate sul pilastro centrale.\nL'acqua corrente era fornita attraverso tubi di piombo, e dove c'erano rubinetti erano di bronzo, sebbene nella maggior parte dei casi in questi accessori di metallo siano stati rimossi dopo la dissoluzione dei monasteri. Gli asciugamani dei monaci erano tenuti vicino in armadi chiamati \"aumbries\" (derivato dal latino classico \"armarium\" o dal latino medievale \"almarium\"). Il refettorista era responsabile per tenere pulito il \"lavatorium\" e assicurare che contenesse sabbia e una cote perch\u00e9 i monaci potessero affilare i loro coltelli, e per cambiare gli asciugamani due volte la settimana."}
{"id": "5471820", "revid": "729019", "url": "https://it.wikipedia.org/wiki?curid=5471820", "title": "Coppa del Mondo di biathlon 2016", "text": "La Coppa del Mondo di biathlon 2016 \u00e8 stata la trentanovesima edizione della manifestazione organizzata dall'Unione Internazionale Biathlon; \u00e8 iniziata il 29 novembre 2015 a \u00d6stersund, in Svezia, e si \u00e8 conclusa il 19 marzo 2016 a Chanty-Mansijsk, in Russia. Nel corso della stagione si sono tenuti a Oslo Holmenkollen i Campionati mondiali di biathlon 2016, validi anche ai fini della Coppa del Mondo, il cui calendario non ha dunque contemplato interruzioni. Sia in campo maschile sia in campo femminile sono state disputate 30 delle 31 gare in programma (25 individuali, 5 a squadre), in 10 diverse localit\u00e0.\nIn campo maschile il francese Martin Fourcade si \u00e8 aggiudicato sia la coppa di cristallo, il trofeo assegnato al vincitore della classifica generale, sia tutte le Coppe di specialit\u00e0; Fourcade era il detentore uscente della Coppa generale.\nIn campo femminile la ceca Gabriela Soukalov\u00e1 si \u00e8 aggiudicata sia la coppa di cristallo, il trofeo assegnato alla vincitrice della classifica generale, sia le Coppe di sprint, di inseguimento e partenza in linea; l'italiana Dorothea Wierer ha vinto la Coppa di individuale. La bielorussa Dar\u2033ja Domra\u010dava era la detentrice uscente della Coppa generale.\nLe staffette miste sono state cinque, disputate in tre diverse localit\u00e0.\nUomini.\nRisultati.\nLegenda:\nIN = individuale (20\u00a0km)\nSP = sprint (10\u00a0km)\nPU = inseguimento (12,5\u00a0km)\nMS = partenza in linea (15\u00a0km)\nRL = staffetta (4x7,5\u00a0km)\nDonne.\nRisultati.\nLegenda:\nIN = individuale (15\u00a0km)\nSP = sprint (7,5\u00a0km)\nPU = inseguimento (10\u00a0km)\nMS = partenza in linea (12,5\u00a0km)\nRL = staffetta (4x6\u00a0km)\nMisto.\nRisultati.\nLegenda:\nMX = staffetta mista 2x6 km + 2x7,5\u00a0km \nSMX = staffetta mista individuale\nRisultati.\nPrima vittoria in Coppa del Mondo.\nUomini \nDonne \nPrimo podio in Coppa del Mondo.\nUomini \nDonne \nRitiri.\n\"I seguenti atleti si sono ritirati durante la stagione 2015-16\"\nUomini \nDonne "}
{"id": "5471822", "revid": "438678", "url": "https://it.wikipedia.org/wiki?curid=5471822", "title": "Episodi di Devious Maids - Panni sporchi a Beverly Hills (terza stagione)", "text": "La terza stagione della serie televisiva Devious Maids - Panni sporchi a Beverly Hills \u00e8 stata trasmessa in prima visione assoluta sul canale statunitense Lifetime, dal 1\u00ba giugno 2015.\nIn Italia viene trasmessa per la prima volta dal 6 ottobre al 22 dicembre 2015, tutti i marted\u00ec alle 22 su Comedy Central. \nIn chiaro, \u00e8 stata trasmessa dal 29 settembre 2016 su Rai 4.\nRisvegli.\nTrama.\nAlcune vite sono cambiate per sempre in seguito alla sparatoria al matrimonio di Rosie e Spence. Michael e Taylor Stappord ritornano a Beverly Hills con la loro nuova e misteriosa figlia, e assumono una nuova domestica, Blanca. Carmen inizia ad avere dei dubbi sulla relazione tra lei e Sebastien. Marisol pubblica il suo libro, e trascura le sue amiche dopo aver stretto amicizia con Evelyn. Zoila fa il test di paternit\u00e0, per scoprire se il figlio che aspetta \u00e8 di Javier o di Pablo. Quando Blanca si trasferisce dagli Stappord, vede qualcosa di sconvolgente e macabro.\nDa qui all'eternit\u00e0.\nTrama.\nQuando Marisol inizia un nuovo lavoro, Carmen insiste per essere la sua prima cliente. Zoila e Valentina devono prendere delle decisioni serie sul loro futuro. Blanca ha dei problemi con uno dei suoi datori di lavoro, e scopre un segreto inquietante. Un visitatore inaspettato arriva a Beverly Hills.\nL'amara verit\u00e0.\nTrama.\nBlanca sospetta che Taylor stia nascondendo qualcosa di grosso. Mentre Zoila e Javier si preparano a sposarsi, Genevieve insiste sul fatto che Zoila debba ascoltare il suo consiglio. Spence cerca di proteggere Rosie. Marisol incontra un cliente molto esigente. Carmen inizia un nuovo lavoro. \nDa quando sei andato via.\nTrama.\nGenevieve fa un'offerta di cuore a Zoila. Quando Jesse fa un'inaspettata scoperta, chiede a Marisol di aiutarlo. Nel frattempo, Carmen trova un modo astuto per rendere geloso Sebastien. Michael \u00e8 sospettoso di Taylor. Rosie valuta l'avere Ernesto nella sua vita. \nSulla bocca di tutti.\nTrama.\nMentre Rosie \u00e8 combattuta tra Ernesto e Spence, Marisol prova a combattere l'attrazione nei confronti di Jesse. Carmen \u00e8 vinta in astuzia da Adrian. Zoila scopre un segreto del passato di Genevieve. Taylor raggiunge un punto di rottura.\nGioco pericoloso.\nTrama.\nPur non volendo, Carmen aiuta Adrian con il suo hobby, ma ci\u00f2 porta a delle pericolose conseguenze. Marisol si preoccupa per il suo rapporto con Jesse. Zoila ha dei problemi con il fatto che sta per avere un bambino, mentre deve gestire l'arrivo di sua sorella minore. Rosie prende una drastica decisione riguardante Spence ed Ernesto. Evelyn capisce di volere qualcos'altro dalla sua vita.\nIl punto di svolta.\nTrama.\nMarisol ha alcune difficolt\u00e0 con Jesse, essendo lui sia il suo fidanzato che il suo dipendente. Zoila mette in atto un piano per fare andare via la sua noiosa sorellina. Evelyn insegue il suo sogno di adottare un bambino. La carriera musicale di Carmen ottiene finalmente delle attenzioni. Rosie \u00e8 sospettosa della storia degli Stappord su Katy, ed inizia anche a sospettare che sia successo qualcosa a Blanca.\nLamenti e sussurri.\nTrama.\nCarmen diventa creativa quando il suo nuovo capo la invita ad uscire. Zoila si ritrova tra Genevieve e il suo fidanzato. Marisol scopre un nuovo lato di Jesse. Rosie ed Ernesto non sono d'accordo sul lavoro di lei a casa degli Stappord. Taylor ha alcune difficolt\u00e0 con le cose scoperte dalla polizia.\nRelazioni segrete.\nTrama.\nEvelyn ha una grande sorpresa per Adrian dopo il suo ritorno dall'ospedale. Sebastien incoraggia Carmen a continuare la sua relazione con Jacklyn. Zoila \u00e8 scioccata quando scopre un segreto che Genevieve le ha tenuto nascosto. Marisol viene a sapere delle incredibili informazioni sul passato di Jesse. Con Ernesto fuori citt\u00e0, Rosie si rivolge a Spence quando ha bisogno di aiuto con Miguel.\nColpo di frusta.\nTrama.\nMarisol \u00e8 curiosa riguardo al ritorno di un volto familiare nel quartiere. Le bugie di Carmen cominciano ad essere scoperte. Zoila cerca di dimostrare che lei \u00e8 una cameriera migliore di Joy. I sospetti di Rosie su Taylor la portano a una scoperta sconvolgente. Evelyn si comporta in modo estremo per Deion.\nParole d'affetto.\nTrama.\nRosie prende una grossa decisione dopo che Spence comincia a farle delle domande sul comportamento di Ernesto. Zoila scopre una verit\u00e0 inquietante sul dottor Neff, e cerca di mettere in guardia Genevieve. Jesse si scontra con Marisol riguardo ai suoi sospetti su Olivia. Evelyn affida a Carmen l'incarico di disciplinare il suo figlio adottivo.\nSospetto.\nTrama.\nMarisol comincia a credere che Taylor stia nascondendo qualcosa sugli omicidi. Ernesto prepara un piano che potrebbe avere delle conseguenze pericolose per Rosie. Zoila \u00e8 in un momento difficile dovendosi adattare ad un grande cambiamento nel suo lavoro. Alcune azioni passate di Adrian tornano a minacciare la sua famiglia felice.\nAnatomia di un delitto.\nTrama.\nQualcuno rischia la vita, e l'assassino viene smascherato."}
{"id": "5471831", "revid": "287204", "url": "https://it.wikipedia.org/wiki?curid=5471831", "title": "Novo mesto (disambigua)", "text": "Novo mesto pu\u00f2 riferirsi a:"}
{"id": "5471835", "revid": "767487", "url": "https://it.wikipedia.org/wiki?curid=5471835", "title": "The Royal Slave", "text": "The Royal Slave \u00e8 un cortometraggio muto del 1914 diretto da Francis J. Grandon. Quarto episodio del serial \"The Adventures of Kathlyn\", aveva come interpreti Kathlyn Williams, Lafayette McKee, Charles Clary, Thomas Santschi.\nTrama.\nTrama di \"Moving Picture World synopsis\" in su IMDb\nProduzione.\nIl film, conosciuto anche con il titolo \"The Adventures of Kathlyn #4: The Royal Slave\", fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 9 febbraio 1914."}
{"id": "5471837", "revid": "124123", "url": "https://it.wikipedia.org/wiki?curid=5471837", "title": "Takeo Doi (progettista)", "text": "Biografia.\nTakeo Doi nacque a Yamagata, capoluogo dell'omonima prefettura nel 1904 ed entr\u00f2 nel 1924 come studente nell'Universit\u00e0 Imperiale di Tokyo, laureandosi nel 1927 presso il da poco costituito Laboratorio di Aviazione (\"K\u014dk\u016b Kenky\u016bjo\") della facolt\u00e0 di ingegneria. Suoi compagni di corso furono Jir\u014d Horikoshi e Hidemasa Kimura.\nSempre nel 1927 cominci\u00f2 la sua carriera in quella che divenne la \"Kawasaki K\u014dk\u016bki Kogyo\", divisione aeronautica della Kawasaki Heavy Industries, a K\u014dbe, dove all'epoca il capo progettista era il tedesco Richard Vogt, inviato dalla Dornier di cui la Kawasaki costruiva velivoli su licenza. Il giovane progettista fu scelto da Vogt come suo successore e nell'ambito di tale incarico Doi intraprese un viaggio formativo in Europa, dove conobbe l'ingegnere britannico George Dowty, che aveva fondato un'azienda di componenti aeronautici. Le commesse procurate da Doi per la Kawasaki contribuirono al successo dell'azienda, divenuta in seguito la Dowty Rotol. Rientrato in Giappone, divenne il capo progettista della Kawasaki, dopo il ritorno di Vogt in Germania nel 1933, e in tale veste progett\u00f2 i principali aerei da combattimento costruiti dalla Kawasaki, tra cui il Ki-61 e il Ki-45, entrambi costruiti in migliaia di esemplari.\nAl termine del conflitto, con la chiusura degli stabilimenti imposta dagli alleati, Doi rimase disoccupato e dovette trovarsi un altro lavoro saltuario, ma riusc\u00ec a tornare alla sua professione quando furono tolti i divieti per i giapponesi di produrre aeromobili. Collabor\u00f2 quindi, in qualit\u00e0 di progettista degli impianti, con i suoi colleghi Horikoshi e Kimura al NAMC YS-11. Si occup\u00f2 anche del Kawasaki P-2J, versione giapponese del Lockheed P2V Neptune.\nDopo aver lasciato la Kawasaki, divenne professore presso l'Universit\u00e0 Meijo di Nagoya. Nel 1989 pubblic\u00f2 in Giappone un'autobiografia intitolata \"Fifty Years Recollections on Aircraft Design\" ."}
{"id": "5471839", "revid": "767487", "url": "https://it.wikipedia.org/wiki?curid=5471839", "title": "A Colonel in Chains", "text": "A Colonel in Chains \u00e8 un cortometraggio muto del 1914 diretto da Francis J. Grandon.\n\u00c8 il quinto episodio del serial \"The Adventures of Kathlyn\".\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 23 febbraio 1914."}
{"id": "5471842", "revid": "48344", "url": "https://it.wikipedia.org/wiki?curid=5471842", "title": "Barbie Blank", "text": ""}
{"id": "5471844", "revid": "48344", "url": "https://it.wikipedia.org/wiki?curid=5471844", "title": "Wayne Farris", "text": ""}
{"id": "5471848", "revid": "48344", "url": "https://it.wikipedia.org/wiki?curid=5471848", "title": "Nicole Garcia (wrestler)", "text": ""}
{"id": "5471849", "revid": "48344", "url": "https://it.wikipedia.org/wiki?curid=5471849", "title": "Brianna Garcia", "text": ""}
{"id": "5471850", "revid": "48344", "url": "https://it.wikipedia.org/wiki?curid=5471850", "title": "Brian James (wrestler)", "text": ""}
{"id": "5471851", "revid": "48344", "url": "https://it.wikipedia.org/wiki?curid=5471851", "title": "Paul Levesque", "text": ""}
{"id": "5471853", "revid": "106908", "url": "https://it.wikipedia.org/wiki?curid=5471853", "title": "Rena Greek", "text": ""}
{"id": "5471854", "revid": "48344", "url": "https://it.wikipedia.org/wiki?curid=5471854", "title": "Josip Peruzovi\u0107", "text": ""}
{"id": "5471855", "revid": "48344", "url": "https://it.wikipedia.org/wiki?curid=5471855", "title": "Road Warriors", "text": ""}
{"id": "5471857", "revid": "48344", "url": "https://it.wikipedia.org/wiki?curid=5471857", "title": "Monty Sopp", "text": ""}
{"id": "5471858", "revid": "1649409", "url": "https://it.wikipedia.org/wiki?curid=5471858", "title": "Thomas Woodcock", "text": "Biografia.\nStudi\u00f2 al Eton College e all'Universit\u00e0 di Durham.\nCarriera.\nNel 1975 entr\u00f2 a far parte del College of Arms e divenne assistente di Sir Anthony Wagner, che era il Re d'armi della Giarrettiera. Nel 1978 Woodcock \u00e8 stato nominato Rouge Croix Pursuivant e nel 1982 \u00e8 stato Somerset Herald.\nDal 2010 al 2021 \u00e8 stato Re d'armi della Giarrettiera."}
{"id": "5471886", "revid": "879165", "url": "https://it.wikipedia.org/wiki?curid=5471886", "title": "Keiji Muto", "text": ""}
{"id": "5471893", "revid": "1745361", "url": "https://it.wikipedia.org/wiki?curid=5471893", "title": "Regioni dell'antica Grecia", "text": "Le regioni dell'antica Grecia erano aree identificate dai geografi greci come suddivisioni del mondo ellenico. Queste regioni sono descritte nelle opere di storici e geografi antichi, e nelle leggende e miti degli antichi greci.\nConcettualmente, la Grecia era semplicemente il Peloponneso, visibile in primo luogo dai confini fisici come catene montuose e fiumi. Le regioni di questa penisola mantennero la loro identit\u00e0, anche quando quella delle persone che vi abitavano cambiarono durante il Medioevo ellenico (o per lo meno, il cambiamento venne percepito dai Greci). Al contrario, la divisione della Grecia centrale tra Beozia, Focide, Doride e le tre parti della Locride non pu\u00f2 essere intesa come una divisione logica fatta da confini fisici e sembra invece seguire antiche divisioni tribali; tuttavia, queste regioni sopravvissero allo sconvolgimento del Medioevo ellenico, dimostrando che esse avevano acquisito minori connotazioni politiche. Al di fuori del Peloponneso e della Grecia centrale, le divisioni geografiche e identitarie cambiarono nel corso del tempo, suggerendo un collegamento pi\u00f9 stretto con l'identit\u00e0 tribale. Col passare del tempo per\u00f2, tutte le regioni acquisirono anche significati geopolitici e gli organismi politici che univano le citt\u00e0 di una regione (come la Lega arcadica) divennero comuni nel periodo classico.\nQueste tradizionali suddivisioni della Grecia costituiscono la base del sistema moderno di unit\u00e0 periferiche della Grecia. Tuttavia ci sono differenze importanti, con molte delle pi\u00f9 piccole regioni antiche non rappresentate nel sistema attuale. Per comprendere appieno la storia dell'antica Grecia occorre pertanto una descrizione dettagliata delle regioni antiche.\nPeloponneso.\nIl Peloponneso \u00e8 una grande penisola sulla punta meridionale dei Balcani e fa parte del cuore tradizionale della Grecia: essa risulta unito alla terraferma greca dall'istmo di Corinto. Il Peloponneso \u00e8 convenzionalmente suddiviso in sette regioni, che rimangono in uso come unit\u00e0 periferiche della Grecia moderna. La maggior parte di queste regioni sono direttamente nominate nel \"catalogo delle navi\" dell\u2019\"Iliade\": ci\u00f2 suggerisce che questa divisione geografica del Peloponneso sia molto antica e risalga alla Grecia micenea. \nIl nome significa \"isola di Pelope\", personaggio mitologico padre di Atreo e nonno di Agamennone e Menelao, quest'ultimo leggendario re di Sparta.\nAcaia.\nL'Acaia o Egialo era geograficamente, allora come oggi, la regione pi\u00f9 settentrionale del Peloponneso: occupa la fascia costiera a nord dell'Arcadia. Confinava: a sud con l'Arcadia, lungo la cresta di un'altura che va dal monte Erimanto al monte Cillene; a est con la Corinzia, vicino alla citt\u00e0 di Sicione; ad ovest con l'Elide, lungo il fiume Larisso e la cresta occidentale dell'Erimanto. A parte la pianura intorno a Dime, a ovest, l'Acaia era generalmente una regione montuosa.\nIl nome Acaia ha una storia piuttosto contorta. Nell\u2019\"Iliade\", Omero utilizza la denominazione Achei come termine generico per tutti i Greci; al contrario, non menziona una regione distinta avente questo nome, mentre chiama \"Egialo\" la parte della Grecia che in seguito fu chiamata con questo nome.\nSia Erodoto sia Pausania raccontano la leggenda secondo la quale la trib\u00f9 degli Achei fu cacciata dall'Argolide da parte dei Dori durante la leggendaria invasione dorica del Peloponneso. Perci\u00f2 gli Achei costrinsero gli Egialesi (meglio conosciuti come Ioni) a lasciare la loro terra. Gli Ioni si rifugiarono temporaneamente ad Atene e l'Egialo divenne noto come Acaia.\nProbabilmente \u00e8 per questo motivo che la regione conosciuta come Acaia nell'et\u00e0 classica non corrisponde a quella di Omero.\nStoria.\nSotto i Romani, l'Acaia era una provincia che copriva gran parte della Grecia centro-meridionale. Questa \u00e8 l'Acaia nominata nel Nuovo Testamento (ad esempio, Atti degli Apostoli 18:12 e 19:21; Lettera ai Romani 15:26 e 16:5). In ogni caso Pausania, scrivendo nel II secolo, dedica uno dei libri della sua \"Periegesi della Grecia\" all'antica regione dell'Acaia, affermando che il nome, almeno localmente, manteneva il significato del periodo classico.\nIl nome Acaia in seguito fu usato anche per uno stato crociato, il Principato d'Acaia (1205-1432), che comprendeva tutto il Peloponneso, cio\u00e8 una regione molto simile a quella della provincia romana.\nLa moderna prefettura greca dell'Acaia \u00e8 in gran parte basata sull'antica regione storica.\nArcadia.\nL'Arcadia, geograficamente, occupava le alture al centro del Peloponneso. A nord, confinava con l'Acaia lungo la cresta di un'altura che va dal Monte Erimanto al Monte Cillene; la maggior parte del monte Aroania si trovava all'interno dell'Arcadia. A est, confinava con l'Argolide e la Corinzia lungo la cresta di un'altura che va dal monte Cillene al monte Oligirto e a sud con il monte Partenio. Ancora a sud, il confine con la Laconia e la Messenia correva attraverso le colline del Parnone e del Taigeto, in modo tale che l'Arcadia conteneva tutte le sorgenti del fiume Alfeo, ma nessuna dell'Eurota. A sud-ovest, il confine con la Messenia correva lungo le cime del monte Nomia e del monte Eleumo, e da l\u00ec il confine con l'Elide correva lungo le valli dei fiumi Erimanto e Diagone. La maggior parte della regione dell'Arcardia era montuosa, a parte le pianure intorno a Tegea e Megalopoli e le valli dei fiumi Alfeo e Ladone.\nA causa del suo isolamento, dato dal carattere montano del suo territorio, l'Arcadia sembra essere stata un rifugio culturale. Quando, durante il medioevo ellenico, il dialetto dorico venne introdotto nel Peloponneso, la lingua pi\u00f9 antica apparentemente sopravvisse in Arcadia, quella che faceva parte del dialetto arcado-cipriota. Erodoto dice che gli abitanti dell'Arcadia erano Pelasgi, il nome greco per i presunti abitanti indigeni \"della Grecia, che abitava l\u00ec prima dell'arrivo delle trib\u00f9 di Elleno. Mentre Erodoto sembra aver trovato l'idea che i Pelasgi non erano 'greci' inverosimilmente, \u00e8 chiaro che gli Arcadi erano considerati come gli abitanti originari della regione.\nL'Arcadia \u00e8 una delle regioni descritte nel \"catalogo delle navi\" nell'Iliade. Agamennone diede all'Arcadia le navi per la guerra di Troia perch\u00e9 la regione non aveva una sua marina.\nOggi esiste l'unit\u00e0 periferica regionale che porta lo stesso nome, pi\u00f9 estesa dell'antica regione.\nStoria.\nDal VI secolo a.C., Sparta domin\u00f2 il Peloponneso, e costrinse i suoi vicini, tra cui l'Arcadia, a partecipare alla sua Lega peloponnesiaca e a combattere le sue guerre. Il dominio militare spartano che comport\u00f2 questa interferenza negli affari arcadici termin\u00f2 improvvisamente nel 371 a.C., quando Epaminonda e il suo esercito tebano sconfissero un esercito spartano a Leuttra. In seguito, venne costituita la Lega arcadica unendo varie citt\u00e0 dell'Arcadia in una struttura federale. Dopo la sua fondazione, la Lega arcadica assunse un ruolo attivo nella politica del Peloponneso.\nTuttavia, nel 362 a.C., si pose il problema di decidere se l'alleanza con Tebe era diventata cos\u00ec pressante da dividere la Lega arcadica. Le citt\u00e0 della Lega, quindi, finirono col combattere su fronti differenti alla battaglia di Mantinea. Dopo la battaglia, e la fine dell'egemonia tebana, l'influenza della Lega arcadica diminu\u00ec. Anche se non riacquist\u00f2 mai il rilievo che aveva avuto durante gli anni 360 a.C., una lega arcadica, in qualche forma, continu\u00f2 ad esistere o venne ricreata, negli anni successivi alla battaglia di Mantinea. Vari riferimenti indicano che la Lega dur\u00f2 almeno fino al III secolo a.C. La data della sua scomparsa finale \u00e8 incerta, ma al pi\u00f9 tardi si pensa sia cessata intorno agli anni 230 a.C., quando le citt\u00e0 arcadiche si unirono alla Lega achea.\nArgolide.\nL'Argolide occupava la parte orientale del Peloponneso, in primo luogo la penisola Argolide, insieme con la regione costiera a est dell'Arcadia e a nord la Laconia. Ancora a nord, al confine con il Corinzia i confini erano un po' meno delineati e questi territori erano talvolta considerati difformemente. Ad esempio, Pausania scrisse di Argolide e Corinzia come di una sola entit\u00e0 nel suo trattato \"Descrizione della Grecia\"; allo stesso modo, nella Grecia moderna, la prefettura di \"Argolide-Corinzia\" \u00e8 esistita in tempi diversi. L'Argolide prese il nome dalla citt\u00e0 principale della regione durante il periodo arcaico e classico, Argo.\nL'Argolide era presente nel \"catalogo delle navi\" dell'Iliade, senza che le venisse dato quel nome esplicito, ma le principali citt\u00e0 della regione erano elencate insieme sotto la guida di Diomede. Esiste una moderna unit\u00e0 periferica della Grecia con lo stesso nome, che occupa una piccola area dell'antica regione.\nCorinzia.\nLa Corinzia, cio\u00e8 il territorio associato all'antica citt\u00e0 di Corinto, nell'antica Grecia, si estendeva su entrambi i lati dell'istmo di Corinto. Sul lato nord dell'istmo, era delimitata dal monte Geraneia, che lo separava dai Megaresi. Sul lato del Peloponneso era delimitata dall'Acaia a ovest, e a sud dal territorio dell'Argolide. Come discusso sopra, il confine tra Argolide e Corinzia era piuttosto fluido e in entrambi i tempi antichi e moderni, le regioni sono spesso state considerate unite.\nLa Corinzia \u00e8 citata nel \"catalogo delle navi\" dell'Iliade, senza indicarne esplicitamente il nome, ma citando l'elenco delle maggiori citt\u00e0 sotto il comando di Agamennone. Esiste oggi una moderna unit\u00e0 periferica con lo stesso nome.\nElide.\nL'Elide occupava la parte occidentale e pi\u00f9 pianeggiante del Peloponneso. A nord-est, era delimitata dall'Acaia lungo il fiume Larisso e lo sperone occidentale del monte Erimanto, e ad est confinava con l'Arcadia lungo i fiumi Errimanto e Diagone fino al monte Eleumo. Dall'Eleumo, il confine con la Messenia correva lungo il fiume Neda fino al mare.\nL'Elide era nominata nel \"catalogo delle navi\" dell'Iliade, senza citarne esplicitamente il nome (Elide, viene usato solo per il nome della citt\u00e0 omonima), ma erano indicate le maggiori citt\u00e0. Esiste oggi un'unit\u00e0 periferica che porta lo stesso nome.\nLaconia.\nLa Laconia (chiamata anche Lacedemonia; , \"Lakedaim\u014dnia\"), occupava la parte di sud-est del Peloponneso. I suoi confini erano costituiti dalle catene montuose del Parnone e del Taigeto. I confini occidentali, riguardavano la Messenia, lungo il corso del fiume Koskaraka fino a sud della citt\u00e0 di Abia, e poi fino alla catena del Taigeto e poi ancora a nord seguendo la stessa catena montuosa. Il confine nord con l'Arcadia seguiva le colline del Taigeto e del Parnone, in modo tale che la Laconia comprendeva tutte le sorgenti del fiume Eurota. A nord-est della catena del Parnone c'era la zona costiera di Cinuria; questa era originariamente parte dell'Argolide, ma dal periodo classico era diventata parte della Laconia. La terra tra le catene del Taigeto e del Parnone formava il cuore della Laconia; la regione costiera a est del Parnone, e a sud di Cinuria faceva anche parte della Laconia.\nLa Lacedemonia era una delle regioni descritte nel \"catalogo delle navi\" nell'Iliade. Nei periodi arcaico e classico, i Laconi furono membri dell'anfizionia delfica, e condivisero i due voti dei Dori al Consiglio anfizionico. Vi \u00e8 oggi una moderna unit\u00e0 regionale della Grecia che porta lo stesso nome.\nStoria.\nDurante il periodo classico, la Laconia fu dominata dalla citt\u00e0-stato di Sparta. C'erano altri insediamenti nella regione, e la maggior parte degli abitanti non erano pieni cittadini spartani (Spartiati), ma Lacedemoni o \"perieci\" (\"sub-abitanti\"). Tuttavia, tutti questi cittadini e cittadine facevano parte dello stato spartano. Solo dopo l'eclissi finale del potere spartano dopo la Guerra contro Nabide il resto della Laconia si liber\u00f2 dalla dominazione spartana. Tuttavia, cadde sotto il dominio della Lega achea fino a quando tutto il Peloponneso fu conquistato dai Romani nel 146 a.C.\nMessenia.\nLa Messenia occupava la parte sud-occidentale del Peloponneso. A nord aveva un confine con l'Elide lungo il Neda, da dove si dipanava il confine con l'Arcadia lungo le cime dei monti Eleumo e Nomia. Il confine settentrionale con l'Arcadia correva ai piedi della catena del Taigeto, ma tutte le sorgenti del fiume Alfeo si trovavano al di fuori della Messenia. Il confine orientale con la Laconia correva lungo la cresta del Taigeto fino al fiume Koskaraka, e poi lungo quel fiume fino al mare, vicino alla citt\u00e0 di Abia.\nEsiste oggi un'unit\u00e0 periferica che porta lo stesso nome.\nGrecia centrale.\nAttica.\nL'Attica si dice debba il nome da Attide, figlia di Cranao, che si ritene sia stato il secondo re di Atene. L'Attica era delimitata a est dal mare Egeo, a ovest da Megara e dal golfo Saronico e a nord dalla Beozia. Risultava separata dalla Beozia da una serie di montagne. Nei periodi arcaico e classico, gli Attici furono membri dell'anfizionia delfica e condivisero uno dei due voti degli Ioni al Consiglio anfizionico con l'Eubea.\nBeozia.\nLa Beozia era una regione antica della Grecia centrale, che, insieme a molte delle sue citt\u00e0 presenti nel periodo classico, \u00e8 descritta nel \"catalogo delle navi\", nell'Iliade. Nei periodi arcaico e classico, i Beoti erano membri dell'anfizionia delfica e disponevano di due voti in Consiglio anfizionico.\nDoride.\nLa Doride era una regione antica della Grecia centrale, i cui abitanti, i Dori, nei periodi arcaico e classico, furono membri dell'anfizionia delfica, e condivisero i loro due voti nel consiglio anfizionico con i loro consanguinei Laconiani. Si contavano quattro citt\u00e0: Citinio, Erineo, Boion e Pindo.\nEniania.\nL'Eniania () era una piccola antica regione della Grecia centrale a sud dell'antica Tessaglia (della quale \u00e8 stato a volte considerata una parte). Le regioni Eniania e Etea erano strettamente collegate, in quanto occupavano la valle del fiume Spercheo, con l'Eniania che occupava la terra inferiore a nord, e l'Etea posta sulle alture a sud del fiume. I confini di queste due regioni erano costituiti da un arco di alture in direzione ovest dal monte Eta intorno a monte Tinfristo, e poi a nord intorno alle sorgenti dello Spercheo, e quindi ad est fino allo sperone occidentale di monte Otri. Il confine di pianura nella valle dello Spercheo con la Malide correva approssimativamente in direzione nord-sud lungo lo Eta allo sperone occidentale dell'Otri. Durante i periodi arcaico e classico, gli Eniani (in greco \u0391\u1f30\u03bd\u03b9\u1fb6\u03bd\u03b5\u03c2) furono membri dell'anfizionia delfica, e condividevano due voti al Consiglio anfizionico con gli Etei.\nEtea.\nL'Etea () era una piccola antica regione della Grecia centrale, situata a sud della Tessaglia (della quale era talvolta considerato parte). Era strettamente legata alla Eniania, dividendo l'ubicazione nella valle dello Spercheo (vedi sopra).\nGli Etei furono membri dell'anfizionia delfica, e condivisero i loro due voti nel consiglio anfizionico con gli Ateniesi.\nEubea.\nL'Eubea \u00e8 un'isola della Grecia centrale, il cui nome, secondo la tradizione, deriva dal greco \"eu\" = \"bene, buono\" e \"bous\" = \"bue\", riferendosi alla buona qualit\u00e0 della razza bovina locale. Nel periodo arcaico e classico, gli Eubei, gli abitanti dell'isola, furono membri dell'anfizionia delfica, e condivisero i loro due voti nel consiglio anfizionico con gli Ateniesi.\nFocide.\nLa Focide era una regione antica della Grecia centrale, che, insieme ad alcune delle citt\u00e0 che esistevano sul suo territorio nel periodo classico, \u00e8 descritta nell'Iliade. Nel periodo arcaico e classico, i Focesi furono membri dell'anfizionia delfica e disponevano di due voti nel consiglio anfizionico, fino a quando non vennero espulsi dopo la terza guerra sacra.\nLocride.\nLa Locride era una regione antica della Grecia centrale, che per\u00f2 non era contigua, quindi si presume fosse divisa secondo logiche tribali. In particolare la parte orientale (\"che risiedeva di fronte alla sacra Eubea\"), \u00e8 descritta nell'Iliade. Nel periodo arcaico e classico, i Locridi furono membri dell'anfizionia delfica, e avevano due voti nel consiglio anfizionico.\nMalide.\nLa Malide era una regione antica della Grecia centrale, i cui abitanti, i Mali, sconosciuti ad Omero, nel periodo arcaico e classico, furono membri dell'anfizionia delfica e disponevano di due voti nel consiglio anfizionico. Citt\u00e0 principali sono Trachis, Ira, Eraclea, Lamia, Anticira ed Echino.\nMegaride.\nLa Megaride era una regione antica della Grecia centrale, che prende il nome dalla citt\u00e0-stato di Megara, confinante a nord-est con l'Attica, a nord-ovest con la Beozia, e a sud con la Corinzia, con cui divideva l'Istmo di Corinto.\nGrecia occidentale.\nAcarnania.\nL'Acarnania () era una regione della Grecia occidentale che si affacciava sul mare Ionio, a ovest dell'Etolia, con il fiume Acheloo come confine, a nord del golfo di Calidone, che \u00e8 l'ingresso al golfo di Corinto. Oggi costituisce la parte occidentale dell'unit\u00e0 regionale dell'Etolia-Acarnania. La capitale e principale citt\u00e0 nell'antichit\u00e0 era Stratos. La parte settentrionale della Acarnania nel golfo di Corinto era considerata parte dell'Epiro. La fondazione dell'Acarnania, nella mitologia greca, viene tradizionalmente ascritta a Acarnano figlio di Alcmeone.\nAperanzia.\nL'Aperanzia (\u1f08\u03c0\u03b5\u03c1\u03b1\u03bd\u03c4\u03af\u03b1) era una piccola regione antica della Grecia centro-occidentale, posta a nord dell'Etolia. Gli abitanti, gli Aperanti, vivevano in castelli piuttosto che in vere e proprie citt\u00e0, in modo da potersi anche difendere dalle scorrerie dei Dolopi, gli abitanti montanari della Dolopia, la regione con cui l'Aperanzia confina a nord. La stessa citt\u00e0 principale, Aperanzia o Peranzia, era di pi\u00f9 un castello che ospitava abitanti delle contrade vicine.\nDolopia.\nLa Dolopia () era una regione antica della Grecia centro-occidentale, prevalentemente montuosa, ubicata a nord dell'Etolia e a sud della Tessaglia. Gli abitanti, i Dolopi, furono membri dell'anfizionia delfica, e divisero i due voti nel Consiglio anfizionico con i Perrebi. L'unica citt\u00e0 degna di nota \u00e8 Ctimene.\nEtolia.\nL'Etolia era una regione antica della Grecia centro-occidentale, confinante con l'Acarnania ad ovest (dalla quale \u00e8 separata dal fiume Aspropotamo); a nord con l'Epiro e la Tessaglia; ad est con la Locride Ozolia; e a sud, l'ingresso del golfo di Corinto. In epoca classica era divisa in due zone: \"antica Etolia\" ad ovest, dal fiume Aspropotamo a Eveno e Calidone; e \"nuova Etolia\" ad est, da Eveno e Calidone alla Locride Ozolia. Il paese aveva una fruttuosa zona costiera, ma un interno improduttivo e montuoso. Le montagne contenevano molte bestie feroci, e acquisirono la fama, nella mitologia greca, di scena della caccia per il cinghiale di Calidone.\nTessaglia.\nLa Tessaglia era una regione della Grecia antica delimitata a nord dalla Macedonia, a ovest dall'Epiro, a sud con la Dolopia, l'Eniania e la Malide, e a est \u00e8 bagnata dal Mar Egeo; essa \u00e8, per le sue dimensioni, la regione pi\u00f9 vasta della Grecia antica propriamente detta, ed era organizzata tradizionalmente in quattro distretti, pi\u00f9 altre zone limitrofe che ricadevano nella sua orbita o ne risentivano l'influenza. Prende il nome dai suoi abitanti, i Tessali, che furono anche membri dell'anfizionia delfica e disponevano di due voti nel Consiglio anfizionico.\nAcaia Ftiotide.\nL'Acaia Ftiotide era uno dei quattro distretti della Tessaglia antica, i cui abitanti, gli Achei Ftiotidi, furono membri dell'anfizionia delfica e disponevano di due voti nel Consiglio anfizionico.\nEstiotide.\nL'Estiotide era uno dei quattro distretti della Tessaglia antica, confinante con la Macedonia (Elimea), con la Perrebia a nord-est e a est, la Tessaliotide a sud e l'Epiro (Atamania) a ovest.\nMagnesia.\nLa Magnesia era una regione nell'orbita della Tessaglia antica, i cui abitanti, i Magneti, furono membri dell'anfizionia delfica e disponevano di due voti nel Consiglio anfizionico. Le citt\u00e0 principali erano Melibea, Bebe, Pagase e Metone.\nPelasgiotide.\nLa Pelasgiotide era uno dei quattro distretti della Tessaglia antica, i cui abitanti, ormai di stirpe greca, prendono il nome dai Pelasgi, nome con cui gli antichi greci designavano le popolazioni preelleniche gi\u00e0 ai loro tempi estinti. Confina a nord e a est con la Magnesia, a sud con l'Acaia Ftiotide, a sud-ovest con la Tessaliotide e a nord-ovest con la Perrebia.\nPerrebia.\nLa Perrebia era una regione nell'orbita della Tessaglia antica, confinante a nord-ovest e a nord con la Macedonia (Elimea e Pieria), a est ha un breve sbocco a mare, a sud-est con la Pelasgiotide, a sud-ovest con la Tessaliotide, a ovest con l'Estiotide. Gli abitanti, i Perrebi, furono membri dell'anfizionia delfica e disponevano di due voti nel Consiglio anfizionico che divisero con i Dolopi.\nTessaliotide.\nLa Tessaliotide era uno dei quattro distretti della Tessaglia antica, confinante a nord con l'Estiotide, a est con l'Acaia Ftiotide, a sud con la Dolopia e a ovest con l'Epiro (Atamania). Essa era il nucleo originale che diede il nome poi all'intera regione.\nEpiro.\nL'Epiro occupava la porzione nord-occidentale della Grecia antica, confinando a nord con l'Illiria, a est con la Tessaglia e a sud con l'Etolia e l'Acarnania; esso era considerato per\u00f2 come un territorio ancora pi\u00f9 barbaro della Macedonia stessa, gi\u00e0 lontana dalla grecit\u00e0 vera e propria secondo molti storici dell'epoca. Esso deve il nome al modo con cui si riferivano al continente (\"Epeiros\"/\"Apeiros\" = \"terraferma\") gli abitanti delle isole Ioniche (Cefaloniti, Corciresi, Itacesi, Leucadesi e Zacinzi).\nAnfilochia.\nL'Anfilochia era una regione dell'Epiro antico, confinante a est con la Dolopia e a ovest con il golfo d'Ambracia, che deve il nome dai suoi abitanti, gli Anfilochi. Questi sono sicuramente greci ma avevano un dialetto pi\u00f9 lontano dalla parlata greca classica letteraria, fin tanto da essere considerati barbari dallo stesso Filippo V di Macedonia. Le loro principali citt\u00e0 erano Argo Anfilochico, Idomene e Olpe.\nAtamania.\nL'Atamania era una regione dell'Epiro antico, che occupava l'alto corso dell'Acheloo, nella vallata dell'Inaco, e confinava con la Tinfea a nord-ovest, con la Tessaglia (Estiotide e Tessaliotide) a nord-est e ad est, con la Dolopia a sud-est e con l'Aperanzia a sud. Era chiamata cos\u00ec dal nome dei suoi abitanti, gli Atamani, i cui centri principali erano Argitea e Ateneo.\nAtintania.\nL'Atintania era una regione dell'Epiro antico, nella sua parte nord-orientale e sulla sponda destra del fiume Aoo, che all'incirca lo separa ad occidente dalla Caonia. Gli abitanti, gli Atintani, erano molto probabilmente di stirpe greca in quanto epirotici.\nCaonia.\nLa Caonia () era una regione dell'Epiro antico al confine con l'Illiria, chiamata cos\u00ec dai suoi abitanti, i Caoni. Essi erano stanziati fino ai monti Acrocerauni e confinavano a sud con la Tesprozia, dal quale erano separati per mezzo del fiume Thyamis (l'attuale Kalamas); la parte pi\u00f9 meridionale del loro insediamento era la pianura di Cestrine. Le sue citt\u00e0 principali erano Fenice e Butroto, l'attuale Butrinto. Secondo Virgilio, Caone fu l'eponimo antenato dei Caoni.\nDassaretide.\nLa Dassaretide era una regione dell'Epiro antico al confine con l'Illiria, che prende il nome dagli abitanti Dassareti, il cui centro principale era la citt\u00e0 di Licnido, l'attuale Ocrida, nell'Albania meridionale.\nMolosside.\nLa Molosside era una regione dell'Epiro antico, che prende il nome dai suoi abitanti, i Molossi ( \"Molossoi\"), i quali erano stanziati in questa zona sin dal periodo miceneo. Essi confinavano a nord con l'Illiria, a nord-est con la Caonia e a sud con la Tesprozia. La principale citt\u00e0 era Dodona, dove era sito un santuario oracolare dedicato a Zeus, meta di tantissimi pellegrinaggi, sul cui controllo si bas\u00f2 la federazione epirotica e il prestigio dei Molossi all'interno delle relative trib\u00f9.\nParavea.\nLa Paravea () era una regione dell'Epiro antico. Gli abitanti erano i Paravei, chiamati cos\u00ec in quanto vicini al fiume Aua (l'attuale Voiussa).\nTesprozia.\nLa Tesprozia era una regione dell'Epiro antico, che deve il nome ai suoi abitanti, i Tesproti. Essa confinava a nord con la Caonia, dal quale erano separati per mezzo del fiume Kalamas, a nord-est con la Molosside, a sud-est con il golfo di Ambracia, e a ovest era bagnata dal mare Ionio, pur non avendo porti. Il loro territorio comprendeva il santuario oracolare dedicato a Zeus di Dodona fino al V secolo a.C., dopo il quale questo si \u00e8 trovato nelle mani dei Molossi. In Grecia attualmente esiste un'unit\u00e0 periferica con lo stesso nome.\nTinfea.\nLa Tinfea era una regione dell'Epiro antico, confinante con la Macedonia e comprendente la valle alta del Peneo, dove \u00e8 sita una montagna che era molto probabilmente l'antico monte Tinfe, da dove si narra nasca il fiume Aratto. Prende il nome dai suoi abitanti, i Tinfei, citati come aventi origini non del tutto sicure (alcuni pensano siano Macedoni, altri Etolici, altri ancora Epirotici), i quali avevano fondato citt\u00e0 come Eginio e Tinfea; quest'ultima \u00e8 citata come Trampia o ancora Stinfea (abitanti Stinfei e monte Stinfe), e per questo si pensa sia connessa al distretto della Stinfalide.\nMacedonia.\nLa Macedonia () era un antico regno ubicato nella parte nord-orientale della penisola greca, confinante con la Tessaglia a sud, l'Epiro e l'Illiria a ovest, la Peonia a nord, avendo raggiunto in qualche punto il 42\u00ba parallelo, e la Tracia ad est, essendosi estesa in seguito fino all'Assio e allo Strimone. La penisola Calcidica, invece, non era considerata come facente parte della Macedonia, e venne inglobata nel regno relativamente tardi.\nGli antichi greci consideravano la Macedonia una regione lontana dalla grecit\u00e0 vera e propria, e quindi una zona barbara, cio\u00e8, come loro stessi intendevano, dove si parlava un linguaggio incomprensibile, anche se l'antico macedone \u00e8 stato ascritto dagli studiosi alle parlate greco-antiche, seppur con qualche fisiologica differenza. Come quasi tutti i toponimi antichi essa deve il nome ai suoi abitanti, i Macedoni, i quali venivano chiamati cos\u00ec probabilmente dall'aggettivo greco \"makednos\" = \"eccelso\", con riferimento forse alla posizione altolocata tra le montagne. Gli antichi la distinguevano geograficamente in tre regioni: inferiore, superiore e orientale, ciascuna delle quali divisa in subregioni.\nMacedonia inferiore.\nLa Macedonia inferiore \u00e8 stata il primo nucleo del Regno di Macedonia, avendo in s\u00e9 le tre capitali: Berea (l'attuale Veria), Ege (l'attuale Verghina) e Pella, corrispondente alla sua zona meridionale e quindi pi\u00f9 vicina a sbocchi sul Mar Egeo.\nBottiea.\nLa Bottiea o Bottice era una subregione antica della Macedonia inferiore, al confine con la penisola Calcidica, che prende il nome dai suoi abitanti, i Bottiei, di stirpe Peonica e distinti tra quelli macedoni e quelli calcidici. La citt\u00e0 principale \u00e8 Spartolo.\nPieria.\nLa Pieria era una stretta subregione costiera antica della Macedonia inferiore, sita sul golfo Termaico, tra le foci del Peneo e dell'Aliacmone e a est dell'Olimpo. Prende il nome dai suoi abitanti, i Pieri, di antichissima e vasta origine Tracica. Tra le citt\u00e0 pi\u00f9 importanti ci sono Fila, Eraclio, Dion, Pidna e Metone.\nAlmopia.\nL'Almopia o Enozia, conosciuta anche come Moglena nel Medioevo, era una subregione antica della Macedonia inferiore, sita nella fertile valle fra il Pajak e il Nidze Planina. Gli abitanti erano noti come Almopi.\nEmazia.\nL'Emazia era una subregione antica della Macedonia inferiore, sita fra la citt\u00e0 di Beroea (Verria) e il fiume Assio; essa da vari autori \u00e8 citata come sinonimo di Macedonia in generale, ma dagli storici del V secolo a. C. viene usata in modo controverso come sinonimo di quella regione chiamata Bottiea: per questo gli studiosi pensano che l'Emazia indichi a livello etimologico (\"\u00e0mathos\"/\"Emath\u00eca\" = \"sabbia\" in greco) la sabbiosa pianura costiera. Le citt\u00e0 principali sono Edessa, Pella e Berea. In Grecia vi \u00e8 attualmente un'unit\u00e0 periferica con lo stesso nome\nMacedonia superiore.\nLa Macedonia superiore era una subregione della Macedonia corrispondente alla sua zona settentrionale, e teatro delle prime conquiste dei suoi re.\nElimea.\nL'Elimea o Elimiotide/Emmiotide era una subregione antica della Macedonia orientale, citata come avente una dinastia di regnanti a s\u00e9 stante, probabilmente imparentata con gli Argeadi. La citt\u00e0 principale si chiama, anch'essa, Elimea.\nOrestide.\nL'Orestide o Orestiade era una subregione antica della Macedonia superiore, a nord della Molosside epirotica, tra l'Elimiotide e la Lincestide, sulle vette che fanno da separatrici del bacino dei fiumi Aunte dell'Epiro e Aliarto della Macedonia. Prende il nome dai suoi abitanti, gli Oresti, di ceppo epirotico, che secondo la tradizione devono il nome al personaggio mitologico Oreste, rifugiatosi qui dopo aver ucciso la madre Clitennestra, e fondatore quindi della citt\u00e0 Argo Orestica.\nLincestide.\nLa Lincestide era una subregione antica della Macedonia superiore, tra questa e l'Illiria nella fertile valle del fiume Erigone. La capitale era Herakleia, la futura Pelagonia, quindi vicino all'omonima subregione dei Pelagoni.\nEordea.\nL'Eordea era una subregione antica della Macedonia superiore, confinante a ovest con la Lincestide, a nord con la Pelagonia e a sud con l'Elimiotide. Prende il nome dai suoi abitanti, gli Eordi, e la citt\u00e0 principale si chiama, anch'essa, Eordea. Anche una regione dell'Illiria aveva lo stesso nome, forse da abitanti che provenivano da questa.\nPelagonia.\nLa Pelagonia era una subregione antica della Macedonia superiore, che deve il nome ai suoi abitanti, i Pelagoni, connessi in qualche modo ai Pelasgi pregreci. La citt\u00e0 pi\u00f9 importante \u00e8 l'antica Eraclea, chiamata in seguito Pelagonia, sita in un punto strategico per difendere la Macedonia dalle incursioni di altri popoli, come gli Illiri.\nMacedonia orientale.\nLa Macedonia orientale era una subregione antica della Macedonia, corrispondente alle pi\u00f9 tarde conquiste da parte dei suoi sovrani di quei territori non ascrivibili a regioni come la Tracia o l'Illiria e le relative subregioni.\nMigdonia.\nLa Migdonia era una subregione della Macedonia orientale, confinante a est con la Tracia e a sud con i monti della penisola Calcidica; a est arriva fino al golfo Strimonico e a ovest fino al golfo Termaico e al fiume Assio (oggi Vardar). Nella zona orientale \u00e8 attraversata dal fiume Echedoro. In senso lato poteva comprendere anche la Crestonia a nord e la Bisaltia ad est. Le citt\u00e0 principali erano Terma (in seguito chiamata Tessalonica, l'attuale Salonicco) e Apollonia.\nCrestonia.\nLa Crestonia era una subregione antica della Macedonia orientale, a nord della Migdonia, sebbene i confini da ricostruire siano vaghi.\nBisaltia.\nLa Bisaltia era una subregione antica della Macedonia orientale, sita fra lo Strimone e il monte Besik fino ad Eraclea Sintica, e quindi essa era la pi\u00f9 ad est, e confinava a ovest con la Crestonia, che la separava dalla Migdonia.\nAntemunte.\nL'Antemunte era una subregione antica della Macedonia orientale, che prende il nome dal fiume omonimo; la citt\u00e0 principale pure si chiama Antemunte."}
{"id": "5471899", "revid": "1123126", "url": "https://it.wikipedia.org/wiki?curid=5471899", "title": "Patriarcato di Gerusalemme", "text": ""}
{"id": "5471901", "revid": "599013", "url": "https://it.wikipedia.org/wiki?curid=5471901", "title": "Nicole Remund", "text": "Carriera.\nClub.\nNel dicembre 2015 durante la pausa invernale della Lega Nazionale A ha lasciato lo , club con cui ha vinto 4 campionati e 3 coppe nazionali, per passare al . Si tratta di un ritorno, avendo Nicole Remund giocato sia per il sia per il , club predecessori del Lucerna.\nNazionale.\nNicole Remund ha fatto parte della nazionale svizzera che ha partecipato al Campionato mondiale di calcio femminile 2015, giocando due delle tre partite della fase a gironi."}
{"id": "5471906", "revid": "399", "url": "https://it.wikipedia.org/wiki?curid=5471906", "title": "Esperimento Milgram", "text": ""}
{"id": "5471913", "revid": "287204", "url": "https://it.wikipedia.org/wiki?curid=5471913", "title": "Lietuvos krep\u0161inio lyga 2014-2015", "text": "La Lietuvos krep\u0161inio lyga 2014-2015 \u00e8 stata la 22\u00aa edizione del massimo campionato lituano di pallacanestro maschile. La vittoria finale \u00e8 stata ad appannaggio dello \u017dalgiris Kaunas."}
{"id": "5471916", "revid": "73061505", "url": "https://it.wikipedia.org/wiki?curid=5471916", "title": "Deindividualizzazione", "text": ""}
{"id": "5471917", "revid": "73061569", "url": "https://it.wikipedia.org/wiki?curid=5471917", "title": "Libero consorzio comunale di Palermo", "text": ""}
{"id": "5471924", "revid": "474175", "url": "https://it.wikipedia.org/wiki?curid=5471924", "title": "Associazione Calcio Carpi 1924-1925", "text": "Questa pagina raccoglie le informazioni riguardanti l'Associazione Calcio Carpi nelle competizioni ufficiali della stagione 1924-1925.\nStagione.\nNella stagione 1924-1925 il Carpi ha disputato il girone C del campionato di Seconda Divisione Nord. Con 16 punti in classifica si \u00e8 piazzato in terza posizione."}
{"id": "5471925", "revid": "729019", "url": "https://it.wikipedia.org/wiki?curid=5471925", "title": "Enrico Boscardi", "text": "Pluridecorato ufficiale del Regio Esercito durante la prima guerra mondiale, prese parte, al comando della 6\u00aa Divisione CC.NN. \"Tevere\", alla Guerra d'Etiopia.\nBiografia.\nNacque a Torino il 27 ottobre del 1878, e dopo essersi arruolato nel Regio Esercito ottenne la nomina ad ufficiale il 19 settembre 1899.\nPrese parte alla prima guerra mondiale dove, con il grado di maggiore fu decorato con una Medaglia d'argento al valor militare per la conquista dell'importante posizione del Volkovnjak (1-2-3- novembre 1916). Promosso al grado di tenente colonnello nel 1917, e a colonnello nel gennaio 1918, prese parte alla Battaglia di Vittorio Veneto in qualit\u00e0 di comandante del 77\u00ba Reggimento di fanteria \"Lupi di Toscana\", inquadrato nella Brigata \"Toscana\" del generale Carlo Mercalli.\nAl termine delle ostilit\u00e0 fu messo a disposizione del Ministero della guerra, e tra la fine del 1918 e il 1919 fu ancora comandante del 77\u00ba Reggimento fanteria, assumendo successivamente il comando del Distretto militare di Parma. Nel 1920 fu nominato Istruttore presso la Scuola d'applicazione della fanteria. Tra il 20 ottobre 1921 e il 1927 ricopr\u00ec l'incarico di comandante del 6\u00ba Reggimento bersaglieri, e tra il 1927 e il 1932 fu vicecomandante della Regia Accademia di Fanteria e Cavalleria di Modena. Il 3 gennaio 1932 fu promosso al grado di generale di brigata, assumendo quindi il comando della 32\u00aa Brigata di fanteria. Il 1 gennaio 1935 fu promosso al grado di generale di divisione e divenne vicecomandante della 29\u00aa Divisione fanteria \"Peloritana\", passando nel corso dell'anno a disposizione del Ministero della guerra in vista dell'inizio delle ostilit\u00e0 con l'Etiopia. Con lo scoppio del conflitto divenne comandante della 6\u00aa Divisione CC.NN. \"Tevere\", schierata in Somalia nel settore dell'Ogaden. Rientrato in Italia nel corso del 1936, subito dopo il termine delle ostilit\u00e0 \u00e8 messo a disposizione del Ministero della Guerra. L'anno successivo assunse il comando della 26\u00aa Divisione fanteria \"Assietta\", e nel 1938 viene destinato al Comando del Corpo d'armata di Torino per incarichi speciali. Il 19 gennaio 1939 \u00e8 elevato al rango di generale di corpo d'armata. \nSi spense il 18 febbraio 1960."}
{"id": "5471926", "revid": "1876278", "url": "https://it.wikipedia.org/wiki?curid=5471926", "title": "Ezio Malatesta", "text": "Biografia.\nFiglio del deputato socialista Alberto Malatesta, si laure\u00f2 a Milano nel 1938, si dedic\u00f2 all'insegnamento e, poi, al giornalismo.\nDopo aver diretto per breve tempo la rivista \"Cinema e Teatro\", si trasfer\u00ec a Roma e, nel 1940, fu assunto come capo redattore del quotidiano Il Giornale d'Italia. Dopo l'occupazione tedesca entr\u00f2 nel movimento Bandiera Rossa, con l'incarico di organizzare bande partigiane nel Lazio. Teneva anche contatti con il Fronte militare clandestino per aiutare i soldati inglesi fuggiti dai campi di concentramento.\nCatturato dalle SS l'11 dicembre 1943, si assunse ogni responsabilit\u00e0, scagionando i compagni, durante un fulmineo processo condotto in una stanza dell'albergo Flora, in Via Veneto. Condannato a morte, fu fucilato a Forte Bravetta, il 2 febbraio 1944, insieme ad altri dieci partigiani di Bandiera Rossa (movimento antifascista guidato da Filiberto Sbardella, Raffaele De Luca, Antonino Poce, e altri), gridando: \u00abViva l'Italia\u00bb."}
{"id": "5471927", "revid": "671029", "url": "https://it.wikipedia.org/wiki?curid=5471927", "title": "Nationale 1 1973-1974", "text": "La Nationale 1 1973-1974 \u00e8 stata la 52\u00aa edizione del massimo campionato francese di pallacanestro maschile. La vittoria finale \u00e8 stata ad appannaggio dell'."}
{"id": "5471928", "revid": "767487", "url": "https://it.wikipedia.org/wiki?curid=5471928", "title": "Ritratto di giovane (del Sarto)", "text": "Il Ritratto di giovane \u00e8 un dipinto eseguito da Andrea del Sarto tra il 1517 e il 1518. \u00c8 conservato, ma non esposto, nella National Gallery di Londra.\nSoggetto.\nIl soggetto del ritratto \u00e8 di difficile identificazione. Si riteneva in passato che si trattasse di uno scultore, data la somiglianza dell'oggetto nelle sue mani con un blocco di marmo. Se invece l'oggetto fosse un libro, come suggerito da alcuni, sarebbe plausibile un'identificazione in Giovan Battista Puccini, protettore del pittore e dalla cui collezione il dipinto proviene; tuttavia all'epoca dell'esecuzione Puccini avrebbe avuto cinquantaquattro anni. Si \u00e8 ipotizzato anche il nome di Paolo da Terrarossa, anch'egli protettore di Andrea del Sarto e commerciante di mattoni, dal quale potrebbe discendere una nuova ipotesi per l'oggetto nelle mani dell'uomo."}
{"id": "5471931", "revid": "287204", "url": "https://it.wikipedia.org/wiki?curid=5471931", "title": "Caen Basket Calvados", "text": "Il Caen Basket Calvados \u00e8 una societ\u00e0 cestistica avente sede a Caen, in Francia. Fondata nel 1959 come \"Caen Basket Club\" assunse la denominazione attuale nel 1982. Gioca nel campionato francese."}
{"id": "5471942", "revid": "767487", "url": "https://it.wikipedia.org/wiki?curid=5471942", "title": "William Caslon", "text": "Biografia.\nSi trasfer\u00ec nel 1716 a Londra, ove cre\u00f2 una fonderia di caratteri tipografici attiva fino al 1874. Caslon fu instancabile disegnatore di nuovi caratteri, che attinse anche dall'italiano Giambattista Bodoni."}
{"id": "5471946", "revid": "580", "url": "https://it.wikipedia.org/wiki?curid=5471946", "title": "ICC Intercontinental Cup 2006-07", "text": "L'ICC Intercontinental Cup 2006-07 \u00e8 stata la terza edizione del torneo mondiale di First Class cricket per nazioni prive del test status. Si \u00e8 disputata dal 22 marzo 2006 al 23 maggio 2007. Al torneo hanno preso parte otto squadre e la vittoria finale \u00e8 andata per la seconda volta consecutiva alla selezione irlandese, che ha sconfitto in finale quella canadese.\nFormula.\nLe otto squadre partecipanti erano divise in due gironi all'italiana con partite di sola andata. Le vincenti dei due gironi si sono affrontate in finale.\nNel girone all'italiana iniziale ogni squadra poteva conquistare i seguenti punti:"}
{"id": "5471948", "revid": "599013", "url": "https://it.wikipedia.org/wiki?curid=5471948", "title": "Gelson Martins", "text": "Carriera.\nClub.\nNella stagione 2014-2015 esordisce con la maglia dello Sporting, societ\u00e0 con cui gi\u00e0 aveva giocato a livello giovanile; in particolare gioca 2 partite di Coppa di Lega portoghese con la prima squadra e 40 partite, nel corso delle quali segna anche 6 reti, nella seconda serie portoghese con la maglia della squadra riserve dello Sporting. Nel 2015 vince la Supercoppa del Portogallo.\nIl 18 agosto 2015 ha esordito nelle coppe europee giocando gli ultimi 14 minuti della partita del quarto turno preliminare di Champions League vinta per 2-1 contro il CSKA Mosca. Successivamente gioca anche alcuni minuti in Supercoppa (competizione vinta dalla sua squadra) ed esordisce prima nel campionato portoghese e poi in Europa League, competizione nella quale il 18 settembre 2015 gioca da titolare la prima partita della fase a gironi.\nIl 24 luglio 2018 passa all'. Dopo aver trovato poco spazio nella rosa dei \"Colchoneros\", il 27 gennaio 2019 si trasferisce in prestito al ; il 1\u00ba luglio seguente viene acquistato a titolo definitivo, firmando un contratto quinquennale.\nIl 1 febbraio 2020, durante la partita contro il , Martins spintona l'arbitro. Il risultato \u00e8 una squalifica per sei mesi, commissionata cinque giorni dopo.\nNazionale.\nDal 2012 al 2014 ha giocato numerose partite con le nazionali Under-18 ed Under-19; con quest'ultima rappresentativa nel 2014 ha anche giocato (e perso) una finale nei campionati europei di categoria, grazie alla quale il Portogallo si \u00e8 qualificato per i Mondiali Under-20 del 2015.\nMartins viene convocato anche per questa manifestazione, durante la quale segna anche un gol all'esordio, nella partita del 31 maggio 2015 vinta per 3-0 contro i pari et\u00e0 del Senegal. L'11 giugno segna il suo secondo gol del torneo nella partita degli ottavi di finale vinta per 2-1 contro i padroni di casa della Nuova Zelanda.\nL'8 settembre 2015 gioca la sua prima partita in Under-21, in una delle partite di qualificazione agli Europei del 2017. Il 28 marzo gioca invece una partita (e segna una rete) con la nazionale Under-23.\nStatistiche.\nPresenze e reti nei club.\n\"Statistiche aggiornate al 6 agosto 2021.\""}
{"id": "5471950", "revid": "857769", "url": "https://it.wikipedia.org/wiki?curid=5471950", "title": "Anastasija Vasyl'eva", "text": ""}
{"id": "5471951", "revid": "857769", "url": "https://it.wikipedia.org/wiki?curid=5471951", "title": "Anastas\u0456ja Vasyl'jeva", "text": ""}
{"id": "5471952", "revid": "857769", "url": "https://it.wikipedia.org/wiki?curid=5471952", "title": "Anastasiya Vasylyeva", "text": ""}
{"id": "5471953", "revid": "857769", "url": "https://it.wikipedia.org/wiki?curid=5471953", "title": "Anastasia Vasylyeva", "text": ""}
{"id": "5471955", "revid": "1573940", "url": "https://it.wikipedia.org/wiki?curid=5471955", "title": "Drassyllus mazus", "text": "Drassyllus mazus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione. In realt\u00e0 sembra comunque riferirsi in parte alla localit\u00e0 messicana di rinvenimento: Mazamitla.\nCaratteristiche.\nFa parte dell'\"insularis-group\" di questo genere: ha varie somiglianze con \"D. coajus\"; se ne distingue per la forma triangolare dell'epigino.\nL'olotipo femminile rinvenuto pi\u00f9 grande ha lunghezza totale \u00e8 di 4,69mm; la lunghezza del cefalotorace \u00e8 di 1,89mm; e la larghezza \u00e8 di 1,43mm.\nDistribuzione.\nLa specie \u00e8 stata reperita nel Messico occidentale: 3 miglia a sud di Mazamitla, cittadina dello stato di Jalisco.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5471965", "revid": "78081", "url": "https://it.wikipedia.org/wiki?curid=5471965", "title": "Buchi nell'acqua", "text": "Buchi nell'acqua \u00e8 un singolo di Piero Pel\u00f9 e Federico Fiumani pubblicato il 24 marzo 2015 da Diaframma Records.\nIl disco.\nIl disco \u00e8 stato pubblicato sia in versione vinile con compact disc allegato che in download digitale.\nSi tratta di un brano scritto a quattro mani ed eseguito in duetto dai due rocker, leader storici di Litfiba e Diaframma.\nSul lato B c'\u00e8 una versione inedita di \"Amsterdam\", collaborazione d'annata tra le due band, registrata nel 1985 nella storica cantina-prove dei Litfiba in Via de' Bardi.\nIl videoclip del brano \u00e8 stato diffuso in esclusiva su Rolling Stone il 7 aprile 2015."}
{"id": "5471969", "revid": "149485", "url": "https://it.wikipedia.org/wiki?curid=5471969", "title": "Unione Sportiva Pistoiese 1924-1925", "text": "Questa voce raccoglie le informazioni riguardanti l'Unione Sportiva Pistoiese nelle competizioni ufficiali della stagione 1924-1925."}
{"id": "5471972", "revid": "110157", "url": "https://it.wikipedia.org/wiki?curid=5471972", "title": "Mirrors (John P. Hammond)", "text": "Mirrors \u00e8 un album di John P. Hammond, pubblicato dalla Vanguard Records nel 1967.\nMusicisti.\nI Wish You Would e Travelling Riverside\nThey Call It Stormy Monday (But Tuesday Is Just as Bad), Statesboro Blues , Keys to the Highway e I Just Got Here\nStones in My Passway, Walking Blues, Death Don't Have No Mercy, Motherless Willie Johnson, When You Are Gone, Rock Me Mama e Get Right Church"}
{"id": "5471974", "revid": "1573940", "url": "https://it.wikipedia.org/wiki?curid=5471974", "title": "Drassyllus mirus", "text": "Drassyllus mirus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione. In realt\u00e0 sembra comunque riferirsi in parte alla localit\u00e0 messicana di rinvenimento: Miraflores.\nCaratteristiche.\nFa parte dell'\"insularis-group\" di questo genere: ha varie somiglianze con \"D. prosaphes\" e \"D. sonus\"; se ne distingue per le dimensioni pi\u00f9 ampie posteriormente dell'epigino nelle femmine.\nL'olotipo femminile rinvenuto pi\u00f9 grande ha lunghezza totale \u00e8 di 5,47mm; la lunghezza del cefalotorace \u00e8 di 2,17mm; e la larghezza \u00e8 di 1,76mm.\nDistribuzione.\nLa specie \u00e8 stata reperita nel Messico occidentale: nei pressi della localit\u00e0 di Miraflores, poco distante da Las Casitas, cittadina dello stato della Bassa California del Sud.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5471978", "revid": "1566286", "url": "https://it.wikipedia.org/wiki?curid=5471978", "title": "Khwaja Ahmad Abbas", "text": "Biografia.\nRegista attento alle problematiche del suo Paese, che emersero nei suoi film in un crudo realismo."}
{"id": "5471979", "revid": "205250", "url": "https://it.wikipedia.org/wiki?curid=5471979", "title": "Lucio e Giuseppe Lozza", "text": "Biografia.\nGiovanni Lozza: il primo laboratorio di Calalzo.\nLe basi della futura industria sono poste nel 1878. Il 15 marzo di tale anno, infatti, viene sottoscritto nello studio del notaio Giacomelli di Padova l'atto costitutivo della \"Fabbrica Occhiali A. Frescura e C.\", promossa da Angelo e Leone Frescura, cui partecipa suo padre Giovanni (1840-1915), riparatore di attrezzi e arrotino ambulante. I due fratelli sono agricoltori che nelle fasi stagionali di fermo vendono occhiali di produzione tedesca e francese e i pettini prodotti dal capofamiglia Francesco, cacciatore che li ricava dalle ossa della selvaggina catturata.\nL'iniziativa \u00e8 stata presa da Angelo, l'anima imprenditoriale della famiglia, titolare di un'attivit\u00e0 cominciata da ragazzo quindicenne con i fratelli Leone, Giovanni e Giuseppe che dal 1868 si \u00e8 stabilizzata a Padova, prima con una bancarella e in seguito con una bottega artigiana. Lo scopo \u00e8 quello di recuperare le posizioni perdute dalla locale produzione di lenti sia correttive che d'ingrandimento, legata all'arte vetraria di Murano, che dopo la scomparsa della Repubblica di Venezia \u00e8 stata sopraffatta dall'importazione da centri esteri specializzati. Giovanni Lozza, abile artigiano nella meccanica di precisione, fabbricante e arrotino di coltelli, \u00e8 chiamato a realizzare e mantenere attive le attrezzature necessarie ad un'attivit\u00e0 prettamente industriale, che prende per\u00f2 il via coi tre soci (che si dividono in parti uguali l'utile netto), a fare da operai per la molatura e il montaggio di lenti provenienti dall'estero su occhiali cerchiati metallici, anch'essi d'importazione.\nL'officina meccanica Fratelli Lozza.\nL'attivit\u00e0 dei tre pionieri dell'occhialeria cadorina va avanti fino alla morte di Angelo Frescura, avvenuta il 13 luglio 1886. La scomparsa del fondatore sembra dover mettere fine all'impresa per il disinteresse del fratello, che torna a tempo pieno all'attivit\u00e0 di agricoltore, e la mancanza dei mezzi necessari a mettersi in proprio di Lozza. Dopo una trattativa di alcuni mesi l'azienda viene rilevata dal gruppo milanese \"Colon, Bonomi e Ferrari\" fondato da Carlo Enrico Ferrari, un ex ufficiale dello stato maggiore che ha lasciato l'esercito per l'attivit\u00e0 imprenditoriale. La nuova societ\u00e0 viene costituita l'8 gennaio 1887 e la produzione, sempre assemblando materiale d'importazione, viene ripresa con trenta operai e un volume di affari che porta la locale camera di commercio a definirla \"unica del genere in Italia e rivale in qualche caso anche delle officine estere\".\nLa Ferrari viene a sua volta liquidata nel 1901, quando l'attivit\u00e0 passa a Ulisse Cargnel, un altro pioniere della locale industria degli occhiali. Giovanni Lozza decide di reinvestire la sua quota di liquidazione mettendo su un'officina meccanica su un terreno affittato dal comune in localit\u00e0 San Francesco d'Orsina. \u00c8 qui che il giovane Lucio, all'epoca quattordicenne, inizia un lungo apprendistato che lo vede alternarsi tra l'attivit\u00e0 paterna e lo stabilimento Cargnel. In quest'ultimo viene successivamente assunto proprio in qualit\u00e0 di meccanico, addetto alla lavorazione delle piastre meccaniche destinate alle trance con uno strumento di taglio messo a punto nell'officina paterna.\nDalle apparecchiature meccaniche agli occhiali.\nApprendista meccanico lo \u00e8 anche suo fratello Giuseppe (1870-1954), con il quale nel 1911 d\u00e0 vita alla \"Fratelli Lozza officina meccanica\", un'impresa in forma di societ\u00e0 in accomandita che inizialmente produce attrezzi meccanici e ottici per le prime occhialerie della zona utilizzando lo stabilimento paterno, opportunamente ampliato e ristrutturato. La nuova societ\u00e0 ha un rapporto preferenziale con la Cargnel, che dal 1910 (prima in Italia) ha attivato un apposito reparto per la costruzione di montature in celluloide, tecnica che richiede apposite attrezzature. Questa intesa viene ulteriormente messa a frutto dopo la prima guerra mondiale e una breve esperienza del Lozza a Roma, dove nel 1917-18 lavora all'ottica di binocoli e cannocchiali per il ministero della guerra.\nLa domanda di occhiali in celluloide cresce infatti in modo esponenziale, al punto che la Cargnel da sola non pu\u00f2 far fronte da sola a tutte le richieste. Tornato definitivamente a Calalzo, nel 1919, Lucio Lozza decide di convertire lo stabilimento alla medesima produzione ma non in concorrenza, bens\u00ec in sinergia, tanto che Ulisse Cargnel non solo sostiene l'iniziativa ma gli mette anche a disposizione la propria rete commerciale (rappresentanze e negozi). La societ\u00e0 muta per l'occasione la ragione sociale in \"Fratelli Lozza occhiali\" e opera inizialmente con sette operai supervisionati dai due fratelli, Lucio in qualit\u00e0 di direttore amministrativo e Giovanni come supervisore delle fasi di lavorazione. L'azienda cresce rapidamente (nel 1930 i dipendenti sono gi\u00e0 gli oltre duecento della foto qui a lato), grazie all'indipendenza dei due fratelli nel delicato campo dell'attrezzaggio dei laboratori, dove possono progettare e costruire in proprio, con un grande vantaggio economico, praticamente ogni tipo di attrezzo meccanico.\nUna relazione della locale camera di commercio, pubblicata nel 1926, descrive le occhialerie Lozza come un'azienda di tipo moderno, che non risparmia sui costi di assicurazione e sicurezza, ed anzi investe molte risorse finanziarie nel riutilizzo del celluloide non lavorato per la creazione di apparecchi protettori da far indossare agli operai e da installare sui macchinari. Gran parte del danaro investito nella sicurezza e nel nido per i figli delle operaie proviene dalla vendita dei cascami di celluloide e degli altri scarti del processo produttivo, ceduti perlopi\u00f9 per la fabbricazione di bottoni.\nLa guerra e gli ultimi anni dei Lozza.\nLa totale indipendenza dei Lozza sul delicato fronte delle attrezzature porta ad una crescita del fatturato e del gruppo che sbaraglia qualsiasi concorrenza, al punto che Ulisse Cargnel, costretto ad avvalersi di costose consulenze, \u00e8 costretto a gettare la spugna nel 1934. La sua attivit\u00e0 viene rilevata da Guglielmo Tabacchi, imprenditore nato nel 1900 a Solvay nello stato di New York, figlio di emigranti italiani che ha deciso di cercare fortuna laddove non l'hanno trovata i genitori. La \"Fabbrica Italiana Occhialeria di U. Cargnel e C.\" viene trasformata nella Safilo, \"Societ\u00e0 Azionaria Fabbrica Italiana Lavorazione Occhiali\", che prosegue in una politica di collaborazione interaziendale che porta, nella seconda met\u00e0 degli anni '30, alla creazione di un indotto formato da piccoli laboratori che svolgono alcune fase minori ma essenziali della produzione come astucci, armature, minuterie metalliche, etc.\nQuando la guerra \u00e8 ormai alle porte l'industria locale copre la produzione nazionale all'88% nelle montature da occhiali e al 53% in quella degli astucci. Calalzo diventa un vero e proprio distretto industriale, che Lucio Lozza pubblicizza mediante il finanziamento del periodico Cadore, diretto da Alberto Pais. Durante l'occupazione tedesca S\u00e0filo produsse un solo tipo di occhiali da inviare in Germania e parallelamente, senza l'autorizzazione tedesca, produceva a marchio Italottica altri prodotti ottici. Questa strategia le permise di crescere al'interno del settore. \nCessate le ostilit\u00e0 i processi di epurazione vedono i due Lozza prosciolti per non avere mai approfittato della loro vicinanza al fascismo per arricchimenti personali e per le numerose testimonianze favorevoli ai lunghi anni di gestione del comune da parte di Lucio, che ricopre la carica di podest\u00e0 dal 1929 al 1941. Nel 1949 l'azienda diventa una societ\u00e0 per azioni con la ragione sociale \"Industria cadorina occhialeria Fratelli Lozza\", il cui capitale passa dagli iniziali 1.200.000 ai 19.200.000 lire del 1951. Lucio Lozza ricopre dal 1950 al 1952 le cariche di presidente dell'Associazione italiana degli ottici e della sezione provinciale di Belluno della Confindustria. I due fratelli stanno ponendo le basi dell'espansione internazionale del gruppo nei paesi dove esportano fin dagli anni '30, che vanno dall'Europa agli Stati Uniti, dall'Africa settentrionale al Medio Oriente e all'America Latina, quando vengono entrambi a mancare a distanza di pochi mesi l'uno dall'altro.\nIl marchio Lozza, portato avanti dai loro figli, \u00e8 oggi commercializzato dalla De Rigo"}
{"id": "5471986", "revid": "104086972", "url": "https://it.wikipedia.org/wiki?curid=5471986", "title": "Cleansed", "text": "Cleansed (\"Purificati\") \u00e8 un'opera teatrale di Sarah Kane, debuttata al Royal Court Theatre di Londra nel 1998.\nSarah Kane ha scritto il dramma dopo aver letto la frase di Roland Barthes \"essere innamorato \u00e8 come essere ad Auschwitz\" e \"Cleansed\" tratta delle sofferenze che gli innamorati patiscono a causa dei loro sentimenti. Tuttavia, la particolarit\u00e0 del dramma \u00e8 che queste sofferenze non sono semplicemente emotive, ma esternate in torture inflitte agli amanti dal sadico Tinker.\n\"Cleansed\" \u00e8 ambientato in un'universit\u00e0 che presenta tutte le caratteristiche di un campo di concentramento.\nTra i personaggi principali ci sono Graham (morto per un'overdose di eroina), Grace (la sorella di Graham che entro la fine del dramma si \u00e8 ormai identificata completamente con il fratello morto), Carl (un ragazzo omosessuale messo alla prova da Tinker per il suo amore per Rod), Rod (innamorato di Carl) e Robin (un ragazzino innamorato di Graham). Su tutti domina Tinker, che punisce gli innamorati per mettere alla prova la forza dei loro sentimenti."}
{"id": "5471990", "revid": "716642", "url": "https://it.wikipedia.org/wiki?curid=5471990", "title": "Sebasti\u00e1n Rinc\u00f3n", "text": "Biografia.\n\u00c8 figlio dell'ex giocatore di Napoli e Real Madrid, Freddy Rinc\u00f3n.\nCaratteristiche tecniche.\n\u00c8 una punta centrale.\nCarriera.\nHa giocato nella prima divisione colombiana, in quella argentina ed in quella portoghese."}
{"id": "5471993", "revid": "767487", "url": "https://it.wikipedia.org/wiki?curid=5471993", "title": "Monte Partenio", "text": "Il monte Partenio (\"monte della vergine\", ) \u00e8 una montagna che confina con l'Arcadia e l'Argolide, nel Peloponneso in Grecia. Si eleva a 1 215 m. s.l.m. ed \u00e8 situato tra i villaggi di Achladokampos a nord-est e di Parteni a sud-ovest. Si trova a 16\u00a0km ad est di Tripoli.\nNell'antica Grecia, divideva la piccola piana di Isie da quella di Tegea. Il monte Parenio \u00e8 la montagna dove da bambino venne esposto l'eroe greco Telefo. Alle sue pendici si trova Tegea. Pan sembra vi abbia incontrato Filippide prima della battaglia di Maratona nel 490 a.C. Il dio lo chiam\u00f2 e gli ordin\u00f2 di chiedere agli Ateniesi che non gli riservassero alcun onore, anche se egli era ben intenzionato verso di loro, era stato loro utile molte volte in passato e lo sarebbe stato di nuovo in futuro. Di conseguenza gli Ateniesi realizzarono un altare a Pan, ai piedi del Partenone."}
{"id": "5471994", "revid": "287204", "url": "https://it.wikipedia.org/wiki?curid=5471994", "title": "N\u00e1rodn\u00ed basketbalov\u00e1 liga 2003-2004", "text": "La N\u00e1rodn\u00ed basketbalov\u00e1 liga 2003-2004 \u00e8 stata la 12\u00aa edizione del massimo campionato ceco di pallacanestro maschile. La vittoria finale \u00e8 stata ad appannaggio del \u010cEZ Nymburk."}
{"id": "5471995", "revid": "124123", "url": "https://it.wikipedia.org/wiki?curid=5471995", "title": "\u017divojin Pavlovi\u0107 (regista)", "text": "Biografia.\nAutore di stampo realista e pacifista, spesso balzato all'onore delle cronache per la crudezza dei suoi libri e dei suoi film, talvolta bloccati dalla censura, come cineasta \u00e8 annoverato tra i pi\u00f9 importanti registi della cosiddetta Onda nera del cinema jugoslavo.\nCome scrittore, si aggiudic\u00f2 per due anni (nel 1985 per \"Zid smrti\" e nel 1992 per \"Lapot\") il premio NIN per il miglior romanzo in lingua serba.\nRiconoscimenti.\nMostra internazionale d'arte cinematografica di Venezia\nFestival internazionale del cinema di Berlino\nFestival del cinema di Pola"}
{"id": "5471997", "revid": "729019", "url": "https://it.wikipedia.org/wiki?curid=5471997", "title": "Sporting Club Viareggio 1924-1925", "text": "Questa voce raccoglie le informazioni riguardanti lo Sporting Club Viareggio nelle competizioni ufficiali della stagione 1924-1925."}
{"id": "5471998", "revid": "287204", "url": "https://it.wikipedia.org/wiki?curid=5471998", "title": "Elise Delzenne", "text": ""}
{"id": "5472001", "revid": "767487", "url": "https://it.wikipedia.org/wiki?curid=5472001", "title": "Facundo S\u00e1nchez", "text": "Caratteristiche tecniche.\n\u00c8 un esterno destro."}
{"id": "5472004", "revid": "287204", "url": "https://it.wikipedia.org/wiki?curid=5472004", "title": "Qasr Abu Hadi", "text": "Qasr Abu Hadi () \u00e8 un villaggio libico della Tripolitania, di abitanti nel 2006, sito nella Municipalit\u00e0 di Sirte (\"Sha\u02bfbiyya Surt\"). Si trova 2\u00a0km a est della base aerea di Ghardabiya e 20\u00a0km a sud di Sirte.\n\u00c8 noto per essere il paese natale di Mu\u02bfammar Gheddafi."}
{"id": "5472014", "revid": "1442080", "url": "https://it.wikipedia.org/wiki?curid=5472014", "title": "Philadelphia Blazers", "text": "I Philadelphia Blazers sono stati una squadra di hockey su ghiaccio della World Hockey Association con sede nella citt\u00e0 di Filadelfia, nello stato della Pennsylvania. Nacquero nel 1972 e si sciolsero nel 1973. Disputarono i loro incontri casalinghi presso il Philadelphia Civic Center.\nStoria.\nNel giugno del 1972 gli imprenditori Bernard Brown e James Cooper ricevettero la conferma di poter creare una franchigia della WHA a Miami con i nome di Miami Screaming Eagles. Tuttavia non riuscirono a trovare un'arena adatta nella zona e furono costretti a trasferirsi insieme ai giocatori sotto contratto a Filadelfia dove assunsero la denominazione Philadelphia Blazers. Poco dopo l'inizio della stagione firmarono un contratto da 2,6 milioni per cinque anni con Derek Sanderson, il contratto pi\u00f9 alto mai firmato prima nello sport professionistico nordamericano.\nPurtroppo per i Blazers l'inizio della stagione su segnato da una serie di infortuni e di scarsi risultati, al punto che dopo sole otto partite i proprietari si liberarono del contratto di Sanderson versando un milione di dollari. Il giocatore fece subito ritorno in National Hockey League con i Boston Bruins.\nNonostante l'inizio di campionato i Blazers furono guidati dall'ex-giocatore dei Philadelphia Flyers Andr\u00e9 Lacroix, il quale vinse il titolo di miglior marcatore con 124 punti. Grazie anche al contributo di Bernie Parent in porta la formazione si qualific\u00f2 per i playoff, dove fu eliminata per 4-0 dai Cleveland Crusaders.\nAlla fine della stagione i Blazers furono venduti e la squadra si trasfer\u00ec in Canada a Vancouver, mantenendo lo stesso nome e le divise; i Vancouver Blazers avrebbero giocato per altre due stagioni mentre un anno pi\u00f9 tardi la WHA sarebbe ritornata nell'area metropolitana di Philadelphia con i Jersey Knights."}
{"id": "5472016", "revid": "827882", "url": "https://it.wikipedia.org/wiki?curid=5472016", "title": "Risalto (fortificazione)", "text": "Nell'ambito dell'architettura militare il termine risalto (del merlo) si riferisce ad un espediente architettonico per fermare le frecce dell'assalitore.\n\u00c8 stato ideato per potenziare il classico merlo sulle mura di cinta del castello: prima infatti gli arcieri difensori, anche se postati dietro i merli, avevano il rischio di essere trafitti dalle frecce del nemico, invece con il risalto si pot\u00e9 rendere pi\u00f9 difficile agli assalitori colpire i difensori. Infatti le frecce colpivano raramente l'arciere e molto facilmente il risalto stesso."}
{"id": "5472021", "revid": "263989", "url": "https://it.wikipedia.org/wiki?curid=5472021", "title": "Miami Screaming Eagles", "text": ""}
{"id": "5472023", "revid": "6923", "url": "https://it.wikipedia.org/wiki?curid=5472023", "title": "Vladimir Arnautovi\u0107", "text": "\u00c8 stato l'allenatore della CSU Asesoft Ploie\u0219ti dal 25 novembre 2007 fino al giorno della sua morte. \u00c8 considerato il miglior allenatore della storia del basket romeno.\nBiografia.\nArnautovi\u0107 nasce a Banja Luka il 2 dicembre 1971. Ha partecipato alla guerra tra gli etnici serbi e musulmani dalla Bosnia, a soli 22 anni, tra il 1993 e il 1995. Ha condotto un plotone di 12 persone. Alla fine della guerra, ha scoperto la passione per la pallacanestro. Ha iniziato la carriera da professionista al Borac Nektar. Nel 2001 va alla squadra romena CSU Asesoft Ploie\u0219ti. Vince con i biancobl\u00f9 un campionato e una coppa come giocatore.\nSi ritira nel 2004.\nAlla fine del 2007 firma un contratto con la CSU, questa volta in qualit\u00e0 di allenatore. Vince 8 campionati, 4 coppe e una supercoppa. Condotta da Arnautovi\u0107, la CSU in Europa vince incontri importanti, tra cui quelle con il Girona, lo Spartak San Pietroburgo, ma la pi\u00f9 importante \u00e8 quella nell'EuroChallenge 2014-15, dove sconfigge nella Top 32 i campioni in carica del Valencia.\nMorte.\nA febbraio 2015 gli \u00e8 stato diagnosticato un cancro al fegato ed \u00e8 stato operato per tre mesi a una clinica di Belgrado. Il 30 maggio muore a soli 43 anni ed \u00e8 omaggiato dai giocatori della CSU nella capitale della Serbia, tra cui il veterano C\u0103t\u0103lin Burlacu."}
{"id": "5472024", "revid": "1573940", "url": "https://it.wikipedia.org/wiki?curid=5472024", "title": "Drassyllus ojus", "text": "Drassyllus ojus \u00e8 un ragno appartenente alla famiglia Gnaphosidae.\nEtimologia.\nIl nome proprio deriva da un'arbitraria combinazione di lettere, come indicato dallo stesso descrittore nella pubblicazione. In realt\u00e0 sembra comunque riferirsi, in parte, alla localit\u00e0 messicana di rinvenimento: Laguna Ojo de Liebre.\nCaratteristiche.\nFa parte dell'\"insularis-group\" di questo genere: ha varie somiglianze con \"D. chibus\" e \"D. eurus\" e \"D. talus\"; se ne distingue per i bordi anteriori della parte mediana dell'epigino, di forma arrotondata.\nL'olotipo femminile rinvenuto pi\u00f9 grande ha lunghezza totale \u00e8 di 5,94mm; la lunghezza del cefalotorace \u00e8 di 2,20mm; e la larghezza \u00e8 di 1,71mm.\nDistribuzione.\nLa specie \u00e8 stata reperita nel Messico occidentale: nei pressi della cittadina di Laguna Ojo de Liebre, nello stato della Bassa California del Sud; sono stati rinvenuti anche altri esemplari in Arizona.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5472026", "revid": "474175", "url": "https://it.wikipedia.org/wiki?curid=5472026", "title": "Associazione Calcio Carpi 1923-1924", "text": "Questa pagina raccoglie le informazioni riguardanti l'Associazione Calcio Carpi nelle competizioni ufficiali della stagione 1923-1924.\nStagione.\nNella stagione 1923-1924 il Carpi ha disputato il girone D del campionato di Seconda Divisione Nord. Con 13 punti si \u00e8 piazzato in quinta posizione di classifica."}
{"id": "5472027", "revid": "62004", "url": "https://it.wikipedia.org/wiki?curid=5472027", "title": "Omloop Door Middag-Humsterland", "text": ""}
{"id": "5472028", "revid": "486946", "url": "https://it.wikipedia.org/wiki?curid=5472028", "title": "Giro del Belgio (femminile)", "text": ""}
{"id": "5472029", "revid": "486946", "url": "https://it.wikipedia.org/wiki?curid=5472029", "title": "Team Roompot Oranje Peloton", "text": ""}
{"id": "5472031", "revid": "486946", "url": "https://it.wikipedia.org/wiki?curid=5472031", "title": "Team Roompot", "text": ""}
{"id": "5472032", "revid": "83275647", "url": "https://it.wikipedia.org/wiki?curid=5472032", "title": "Etea", "text": ""}
{"id": "5472033", "revid": "830939", "url": "https://it.wikipedia.org/wiki?curid=5472033", "title": "Dolopi", "text": ""}
{"id": "5472035", "revid": "830939", "url": "https://it.wikipedia.org/wiki?curid=5472035", "title": "Perrebi", "text": ""}
{"id": "5472047", "revid": "1573940", "url": "https://it.wikipedia.org/wiki?curid=5472047", "title": "Drassyllus puebla", "text": "Drassyllus puebla \u00e8 un ragno appartenente alla famiglia Gnaphosidae.\nEtimologia.\nIl nome proprio deriva dallo stato messicano di rinvenimento degli esemplari: Puebla.\nCaratteristiche.\nFa parte del \"frigidus-group\" di questo genere: ha varie somiglianze con \"D. creolus\"; se ne distingue per i dotti mediani dell'epigino, piuttosto stretti.\nL'olotipo femminile rinvenuto ha lunghezza totale \u00e8 di 4,78mm; la lunghezza del cefalotorace \u00e8 di 2,17mm; e la larghezza \u00e8 di 1,67mm.\nDistribuzione.\nLa specie \u00e8 stata reperita nel Messico centrale: 2 miglia ad est della cittadina di Teziutl\u00e1n, nello stato di Puebla.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5472049", "revid": "410660", "url": "https://it.wikipedia.org/wiki?curid=5472049", "title": "Un giorno, per caso", "text": ""}
{"id": "5472079", "revid": "287204", "url": "https://it.wikipedia.org/wiki?curid=5472079", "title": "Sooner or Later (John P. Hammond)", "text": "Sooner or Later \u00e8 un album di John P. Hammond, pubblicato dalla Atlantic Records nel 1968."}
{"id": "5472080", "revid": "1543377", "url": "https://it.wikipedia.org/wiki?curid=5472080", "title": "Governo Sipil\u00e4", "text": "Il Governo Sipil\u00e4 \u00e8 stato il settantaquattresimo governo della Finlandia, formatosi dopo le elezioni del 2015.\nL'annuncio dei partiti che sarebbero entrati a far parte della maggioranza venne fatto il 7 maggio 2015.\nGuidato dal Primo ministro Juha Sipil\u00e4 (Partito di Centro), il governo consiste in un governo di coalizione formato dalle tre maggiori forze politiche del Paese, il Partito di Centro, i Veri Finlandesi e il Partito di Coalizione Nazionale, come annunciato da Sipil\u00e4 il 7 maggio 2015. Il Partito di Centro torna cos\u00ec a governare dopo quattro anni di opposizione. Inoltre \u00e8 la prima volta dal 1972 che il Partito Popolare Svedese di Finlandia passa all'opposizione mentre i Veri Finlandesi entrano a far parte della compagine governativa.\nIl 28 maggio 2015 Juha Sipil\u00e4 diventa ufficialmente Primo ministro della Finlandia con 128 voti a favore e 68 contrari. Il 29 maggio 2015 il Presidente della Repubblica finlandese, Sauli Niinist\u00f6 ha ufficializzato il governo Sipil\u00e4, sciogliendo quello precedente\nMinisteri.\nIl 25 maggio 2015 venne annunciato che il numero dei ministeri scende dai 17 del governo Stubb a 12. Il 27 maggio 2015 sono stati annunciati i ministri e i ministeri guidati dal Partito di Coalizione Nazionale e dai Veri Finlandesi mentre il giorno dopo sono stati annunciati i ministri e i ministeri guidati dal Partito di Centro. In tutto sei ministeri sono guidati dal Partito di Centro e quattro dal Partito di Coalizione Nazionale e Veri Finlandesi.\nIl Ministero della Famiglia e dei Servizi Sociali \u00e8 guidato per due anni da Juha Rehula e dai successivi due anni da Annika Saarikko."}
{"id": "5472083", "revid": "92723", "url": "https://it.wikipedia.org/wiki?curid=5472083", "title": "Manuel L. Quez\u00f3n", "text": ""}
{"id": "5472084", "revid": "400694", "url": "https://it.wikipedia.org/wiki?curid=5472084", "title": "Aurora Quez\u00f3n", "text": ""}
{"id": "5472085", "revid": "287204", "url": "https://it.wikipedia.org/wiki?curid=5472085", "title": "N\u00e1rodn\u00ed basketbalov\u00e1 liga 2004-2005", "text": "La N\u00e1rodn\u00ed basketbalov\u00e1 liga 2004-2005 \u00e8 stata la 13\u00aa edizione del massimo campionato ceco di pallacanestro maschile. La vittoria finale \u00e8 stata ad appannaggio del \u010cEZ Nymburk."}
{"id": "5472087", "revid": "11959", "url": "https://it.wikipedia.org/wiki?curid=5472087", "title": "Tulkarm", "text": ""}
{"id": "5472090", "revid": "114496031", "url": "https://it.wikipedia.org/wiki?curid=5472090", "title": "Dorothy Collins", "text": "Biografia.\n\u00c8 nota soprattutto per aver interpretato Sally Durant Plummer nella produzione originale di Broadway del musical \"Follies\", un ruolo poi ripreso a Los Angeles nel 1972 e a Milwaukee nel 1977. Per la sua interpretazione \u00e8 stata candidata al Tony Award alla miglior attrice protagonista in un musical.\nHa recitato anche in altri musical, tra cui \"South Pacific,\" \"A Little Night Music,\" \"Do I Hear a Waltz?\" ed \"Hello, Dolly!\".\n\u00c8 stata sposata con Raymond Scott dal 1952 al 1965 e la coppia ha avuto due figlie, Elizabeth e Deborah. Nel 1966 ha sposato il baritono Ron Holgate, da cui ha avuto la figlia Melissa; la coppia si \u00e8 separata nel 1977, per poi divorziare nel 1980."}
{"id": "5472092", "revid": "287204", "url": "https://it.wikipedia.org/wiki?curid=5472092", "title": "La ballata di Beta-2", "text": "La ballata di Beta-2 (\"The Ballad of Beta-2\") \u00e8 un romanzo breve di fantascienza dello scrittore statunitense Samuel R. Delany, edito nel 1965. Fu candidato al premio Nebula per il miglior romanzo breve 1965.\nPubblicato inizialmente in un'edizione doppia con il romanzo \"Alpha Yes, Terra No!\" di Emil Petaja, dalla Ace Books, fu ripubblicato nel 1971 in edizione singola. Un'edizione rivista \u00e8 stata pubblicata nel 1977 dalla Gregg Press, con introduzione di Marilyn Hacker.\n\u00c8 stato tradotto in italiano da Vittorio Curtoni e Gianni Montanari e pubblicato per la prima volta in Italia nel 1970, nella collana Galassia edita dalla Casa Editrice La Tribuna.\nTrama.\nIn un universo in cui il viaggio attraverso l'iperspazio ha aperto agli uomini l'esplorazione e la colonizzazione della Galassia, ad uno studente di archeologia galattica viene assegnato il compito di studiare una piccola comunit\u00e0 di esseri umani, il Popolo delle Stelle, composto dagli ultimi sopravvissuti di un spedizione interstellare generazionale. La missione era divenuta obsoleta per la civilt\u00e0 terrestre gi\u00e0 durante il suo svolgimento; le dodici navi che componevano la spedizione avevano infatti lasciato la Terra alla volta del sistema lefferiano sessant'anni prima la scoperta della tecnologia che avrebbe poi permesso il viaggio superluminale e avevano raggiunto la loro destinazione quando su Leffer IV era gi\u00e0 presente da tempo un avamposto terrestre. Il Popolo delle Stelle, inoltre, si era evoluto in modo da non essere pi\u00f9 adatto alla vita sul pianeta e aveva scelto di rimanere a bordo delle proprie navi, poste in orbita attorno al quarto pianeta del sistema.\nDella loro cultura, era stata resa nota solo una raccolta di ballate. Al protagonista, Joneny, viene chiesto di scoprire l'origine di una specifica ballata, relativa alla nave Beta-2. A tale scopo, raggiunge Leffer IV e le navi in orbita attorno al pianeta. Salito a bordi di Gamma-5, entra in contatto con uno strano ragazzo, che lo aiuta progressivamente a venire a conoscenza degli eventi accaduti nel corso della missione. L'esplorazione di Joneny funge in effetti solo da cornice narrativa.\nLasciata la Terra, nella comunit\u00e0 del Popolo delle Stelle si svilupp\u00f2 un'ideologia religiosa integralista che cerc\u00f2 progressivamente di imporre una \"Norma\" sulle caratteristiche fisiche e comportamentali del popolo stesso. Al vertice della comunit\u00e0 si posero dei Giudici (uno per ciascuna nave) che giunsero a porre in discussione l'autorit\u00e0 stessa dei capitani dei vascelli. Coloro che non soddisfacevano la Norma - indicati come i Monocoli - cercarono rifugio in ghetti creati in spazi angusti di ciascuna nave.\nQuando la contrapposizione tra i due gruppi stava per giungere ad un climax di tensione, la spedizione si trov\u00f2 ad affrontare una minaccia proveniente dall'esterno, che condusse alla perdita di tre navi della spedizione: Epsilon-7, Delta-6 e Sigma-9. Quando quest'ultima fu attaccata, il capitano della Beta-2 Leela RT-857, si rec\u00f2 sulla nave per identificare la minaccia, venendo a contatto con un essere alieno, eterno e onnipotente, indicato come il Distruttore. L'incontro, tuttavia, permise a quest'ultimo di prendere coscienza delle proprie azioni aggressive, che conseguentemente cess\u00f2. Inoltre, fecond\u00f2 Leela, permettendole di generare un figlio che sarebbe stato in grado di vivere nello spazio. \nIl ritorno del capitano sulla Beta-2, tuttavia, port\u00f2 alla distruzione della sala delle nascite della nave. Ci\u00f2 infranse il fragile equilibrio che ancora persisteva a bordo, con i seguaci del credo che condannarono a morte il capitano e avviarono una sistematica persecuzione nei confronti dei Monocoli, che prosegu\u00ec anche sulle altre navi.\nLo stato del Popolo delle Stelle, quindi, degener\u00f2 rapidamente, ma nel loro viaggio verso Leffer IV portarono con loro i Figli del Distruttore, incaricati dal padre di facilitare agli uomini l'accesso allo spazio. Era appunto con essi che Joneny era entrato in contatto.\nTema religioso.\nNella trama \u00e8 presente una nuova rivelazione dei temi principali della teologia cristiana - l'Annunciazione, l'Immacolata Concezione, con Leela che come Maria conduce alla nascita di un essere miracoloso. La similitudine \u00e8 esplicitata alla fine del libro, quando il Figlio afferma: \u00abMio padre e io siamo un'unica cosa\u00bb, ripetendo parole pronunciate da Ges\u00f9. Tuttavia, in questa nuova versione del racconto biblico, \u00e8 Maria ad essere martirizzata e non suo figlio."}
{"id": "5472094", "revid": "297031", "url": "https://it.wikipedia.org/wiki?curid=5472094", "title": "Berlinisches Gymnasium zum Grauen Kloster", "text": ""}
{"id": "5472095", "revid": "297031", "url": "https://it.wikipedia.org/wiki?curid=5472095", "title": "Gymnasium zum Grauen Kloster", "text": "L'Evangelisches Gymnasium zum Grauen Kloster \u00e8 una scuola privata di tipo umanistico con sede a Berlino, ritenuta una delle pi\u00f9 prestigiose della Germania. I suoi allievi si chiamano \"Klosteraner\".\nStoria.\nIl 13 luglio 1574 l'elettore di Brandeburgo Giovanni Giorgio di Hohenzollern fond\u00f2 sull'attuale Klosterstra\u00dfe il Berlinisches Gymnasium zum Grauen Kloster (\"Ginnasio berlinese al convento grigio\"), il pi\u00f9 antico ginnasio di Berlino.\nLa scuola aveva sede nel Mitte; l'edificio che lo ospitava era stato costruito nel 1271 dall'Ordine dei Frati Minori presso le mura cittadine: il nome del convento (\"Graues Kloster\", \"convento grigio\") derivava dal colore del saio dei frati.\nNel 1539 in seguito alla Riforma protestante il convento venne secolarizzato e soppresso, mentre i membri dell'ordine ricevettero una rendita vitalizia. Dopo che mor\u00ec nel convento l'ultimo francescano, il 4 gennaio 1571, l'elettore di Brandeburgo, che era salito sul trono in quello stesso mese di gennaio, decise che l'edificio del convento sarebbe stato utilizzato come ginnasio.\nIl ginnasio berlinese venne fondato per essere la pi\u00f9 importante istituzione educativa della capitale brandeburghese, nonch\u00e9 dell'intera Marca di Brandeburgo. Nel maggio del 1767 il \"Berlinische Gymnasium\" si fuse con il \"C\u00f6llnischen Gymnasium\", le due scuole unite con il nome di \"Berlinisches Gymnasium zum Grauen Kloster\" continuarono insieme fino al 1824.\nIntorno al 1770 il rettore Anton Friedrich B\u00fcsching fece costruire sul lato sinistro del convento francescano la nuova sede della scuola, e nel 1819 il re Federico Guglielmo III don\u00f2 al ginnasio la cosiddetta \"Lagerhaus\" (\"magazzino\"), nella quale furono ricavati l'aula magna, la biblioteca e l'aula di scienze naturali.\nFra il 1900 ed il 1901 venne costruita una nuova sede in stile eclettico dagli architetti Matzdorff e H\u00f6gg. \nLo storico edificio del ginnasio e la vicina chiesa furono completamente distrutti durante i bombardamenti alleati nel 1945. Le rovine gotiche della \"Franziskaner-Klosterkirche\" del XIII secolo sono tuttora visibili presso Alexanderplatz. Il ginnasio fu quindi sistemato in un primo tempo nel rettorato della \"Friedrichswerderschen Oberrealschule\" (nel Mitte), e poi, dal 1949, negli edifici che erano stati precedentemente occupati dal Franz\u00f6sisches Gymnasium in Niederwallstra\u00dfe 6\u20137.\nDopo la divisione di Berlino nel 1949, il \"Gymnasium zum Grauen Kloster\" si trov\u00f2 nella parte orientale della citt\u00e0. Nello stesso anno la Chiesa evangelica aveva fondato l'\"Evangelisches Gymnasium\" a Berlino Ovest, nel complesso della Glaubenskirche nel quartiere di Tempelhof. Successivamente, nel 1954, l'\"Evangelisches Gymnasium\" venne trasferito nel sobborgo di Schmargendorf in un edificio amministrativo ricostruito con i fondi del piano Marshall.\nNel 1958 le autorit\u00e0 della DDR chiusero il vecchio ginnasio \"zum Grauen Kloster\" e lo ribattezzarono \"Seconda scuola superiore comprensiva\". Perci\u00f2 dal 1963 l\"'Evangelisches Gymnasium\" di Berlino Ovest ha adottato la tradizione dello storico istituto soppresso ed ha aggiunto \"zum Grauen Kloster\" al proprio nome.\nI resti della biblioteca e dell'archivio del vecchio \"zum grauen Kloster\" sono ora custoditi presso la \"Zentral- und Landesbibliothek Berlin\".\nProgramma di studi.\nIl ginnasio \"zum Grauen Kloster\" \u00e8 una delle ultime scuole a Berlino a offrire un'educazione classica con latino e greco antico come materie obbligatorie. Gli studenti iniziano lo studio delle lingue in questo ordine: inglese e latino dal primo anno (chiamato \"quinta classe\" in continuit\u00e0 con i quattro anni delle elementari), greco in ottava classe, francese (facoltativo) in nona classe. \nFra le attivit\u00e0 extracurriculari la \"societ\u00e0 dei dibattiti\" \u00e8 particolarmente attiva e suoi membri hanno vinto varie gare di \"Jugend debattiert\" negli ultimi anni."}
{"id": "5472096", "revid": "729019", "url": "https://it.wikipedia.org/wiki?curid=5472096", "title": "Raphael Eduard Liesegang", "text": ""}
{"id": "5472103", "revid": "767487", "url": "https://it.wikipedia.org/wiki?curid=5472103", "title": "Insidious 3 - L'inizio", "text": "Insidious 3 - L'inizio (\"Insidious: Chapter 3\") \u00e8 un film del 2015 diretto da Leigh Whannell.\nSi tratta del terzo capitolo della saga iniziata con \"Insidious\" (2010) e proseguita con \"Oltre i confini del male - Insidious 2\" (2013). Cronologicamente rappresenta il primo capitolo della serie di film.\nTrama.\nDiversi anni prima del caso Lambert, l'adolescente Quinn Brenner incontra la demonologa pensionata Elise Rainier per chiederle di contattare sua madre Lily, morta un anno prima. Dopo aver percepito una forza maligna, Elise esorta la ragazza a cambiare idea. Successivamente, all'uscita da scuola, Quinn viene distratta da una figura misteriosa che la saluta da lontano e viene investita da un'auto, rimanendo gravemente ferita ad entrambe le gambe.\nQuando torna a casa dall'ospedale con suo padre Sean e suo fratello minore Alex, Quinn, bloccata a letto a causa delle gambe fratturate, inizia a sperimentare fenomeni paranormali sempre pi\u00f9 inquietanti. In particolare \u00e8 tormentata da uno spirito oscuro con indosso una maschera per l'ossigeno (chiamato \"l'uomo che non respira\"), lo stesso che ha portato al suo incidente. Uno dei vicini della ragazza, un'anziana donna affetta da demenza senile, sembra essere a conoscenza dello spirito, ma muore improvvisamente.\nSean incontra Elise per convincerla ad aiutare sua figlia, ma lei non accetta l'accordo in quanto le sue precedenti visite all' \"Altrove\" le hanno fatto capire che \u00e8 inseguita da uno spirito malvagio. Viene per\u00f2 convinta dal suo amico ed ex collega Carl a continuare a usare la sua abilit\u00e0 spirituale. Nel frattempo, a causa del rifiuto di Elise, Sean decide di chiamare su suggerimento di Alex Specs e Tucker, due presunti demonologi piuttosto popolari su Internet. Nel corso dell'indagine Quinn viene posseduta dall' \"uomo che non respira\", rompe i tutori alle gambe e cerca di attaccare il padre, Specs e Tucker, i quali ammettono di non essere davvero demonologi. In quel momento arriva Elise, la quale deduce che l'obiettivo dello spirito \u00e8 quello di attirare potenziali vittime nell'Altrove per nutrirsi della loro forza vitale. Decide cos\u00ec di entrare nel mondo degli spiriti, chiedendo l'aiuto di Specs e Tucker.\nElise entra nell'Altrove e si scontra con lo spirito malvagio che la perseguita (la misteriosa \"Sposa in nero\"), poi incontra lo spirito di Jack, il suo defunto marito. Quest'ultimo cerca di spingerla a suicidarsi per riunirsi a lui, ma la donna si rende conto che in realt\u00e0 \u00e8 l'\"uomo che non respira\" sotto falso aspetto, quindi lo attacca ordinandogli di rilasciare Quinn, ma realizza che la ragazza deve sconfiggere lo spirito da sola. Quinn sta per essere sopraffatta, ma Elise riceve un messaggio dalla vicina che la informa che Lily aveva lasciato a Quinn una lettera. Lo spirito di Lily appare nell'Altrove e aiuta la figlia a sconfiggere l'\"uomo che non pu\u00f2 respirare\", salvando cos\u00ec la sua anima. Elise saluta la famiglia e se ne va con Specs e Tucker, accettando di formare una squadra con loro.\nRientrata a casa, Elise si accorge che il suo cane ha percepito qualcosa: un misterioso demone con la faccia rossa che l'ha presa di mira.\nDistribuzione.\nDivieti\nNegli USA hanno impostato la classificazione di et\u00e0 PG-13, ovvero vietato ai minori di 13 anni \"per violenza, immagini spaventose, alcuni linguaggi e elementi tematici\".\nIn Italia non hanno ottenuto nessun divieto.\nIl film \u00e8 uscito nelle sale cinematografiche statunitensi il 5 giugno 2015, mentre in Italia \u00e8 uscito il 3 giugno dello stesso anno.\nAccoglienza.\nIl film \u00e8 stato accolto in maniera positiva dalla critica e dal pubblico. Il sito Rotten Tomatoes segna un indice di gradimento del 60%, su 92 recensioni con una valutazione media di 5,5 su 10. Anche su Metacritic il film \u00e8 stato ben accolto aggiudicandosi un 52 su 100.\nSequel.\nIl sequel \u00e8 \"Insidious - L'ultima chiave\", ed \u00e8 uscito nelle sale statunitensi il 5 gennaio 2018, mentre in quelle italiane il 18 gennaio dello stesso anno. Il primo trailer \u00e8 stato diffuso il 6 settembre 2017 in lingua originale e in lingua italiana."}
{"id": "5472104", "revid": "729019", "url": "https://it.wikipedia.org/wiki?curid=5472104", "title": "Open di Francia 2015 - Doppio misto", "text": "Anna-Lena Gr\u00f6nefeld e Jean-Julien Rojer sono i campioni dell'Open di Francia 2014 - Doppio misto. Sono stati eliminati al secondo turno da Yung-Jan Chan e John Peers.\nBethanie Mattek-Sands e Mike Bryan hanno vinto il titolo, battendo in finale Lucie Hradeck\u00e1 e Marcin Matkowski con il punteggio di 7-63, 6-1."}
{"id": "5472106", "revid": "287204", "url": "https://it.wikipedia.org/wiki?curid=5472106", "title": "Friedlieb Ferdinand Runge", "text": "Biografia.\nNel 1819, incoraggiato dallo scrittore Goethe ad analizzare chicchi di caff\u00e8, scopr\u00ec la caffeina."}
{"id": "5472108", "revid": "287204", "url": "https://it.wikipedia.org/wiki?curid=5472108", "title": "Mujaddid", "text": "Col termine mujaddid () si indica un \"rinnovatore\" della religione islamica. \nSecondo la tradizione popolare musulmana, viene attribuito a persone che Allah farebbe nascere ogni secolo per rivivificare l'Islam e riportarlo alla sua primitiva purezza.\nIl concetto \u00e8 basato su un \"hadith\" famoso citato da Abu Dawud al-Sijistani: \nSecondo al-Dahabi ed Hajar al-Asqalani, il termine Mujaddid potrebbe anche essere plurale.\nElenco dei Mujaddid riconosciuti e potenziali.\nMalgrado non vi sia alcun criterio formale per designare la qualit\u00e0 di Mujaddid, esiste per\u00f2 un riconoscimento sostanziale da parte dei fedeli. Lo Sciismo e i Naqshbandi hanno loro elenchi di Mujaddid."}
{"id": "5472113", "revid": "287204", "url": "https://it.wikipedia.org/wiki?curid=5472113", "title": "N\u00e1rodn\u00ed basketbalov\u00e1 liga 2005-2006", "text": "La N\u00e1rodn\u00ed basketbalov\u00e1 liga 2005-2006 \u00e8 stata la 14\u00aa edizione del massimo campionato ceco di pallacanestro maschile. La vittoria finale \u00e8 stata ad appannaggio del \u010cEZ Nymburk."}
{"id": "5472115", "revid": "729019", "url": "https://it.wikipedia.org/wiki?curid=5472115", "title": "Braurone (sito archeologico)", "text": "Il sito archeologico di Braurone \u00e8 un'area archeologica dell'Attica orientale che conserva i resti dell'antica citt\u00e0 di Braurone con il suo importante santuario dedicato alla dea Artemide.\nStoria.\nIl luogo, abitato sin dal Neolitico, fior\u00ec tra il 2000 a.C. e il 1600 a.C. per poi essere abbandonato fino all'VIII secolo, quando iniziarono le pratiche di culto legate ad Artemide. Nel VI secolo a.C. fu costruito un tempio, distrutto dai Persiani nel 480 a.C. e ricostruito nel 420 a.C. con l'aggiunta della sto\u00e0 a forma di pi greco (\u03a0) e il ponte di pietra. Probabilmente questa attivit\u00e0 edificativa fu intrapresa a seguito della peste di Atene nel 430 a.C.: Artemide, infatti, era connessa alla peste e alla guarigione, cos\u00ec come il fratello Apollo.\nIl sito fu abbandonato nel III secolo a.C. ed interrato dai depositi del torrente Erasino; sul luogo venne poi costruita una basilica cristiana e quindi una chiesa dedicata a San Giorgio (XV secolo).\nDescrizione.\nNel 1945 Ioannes Papadimitriou inizi\u00f2 gli scavi sul sito, continuati dal professor Bouras negli anni 1950 fino al 1962. Tra i monumenti del V secolo a.C. si contano: la sto\u00e0 a forma di pi greco (\u03a0), intorno al cortile interno, che si apre verso il tempio di Artemide; il tempietto (forse un \"heroon\" di Ifigenia); il ponte di pietra sopra il fiume Erasino. Le iscrizioni restaurate degli edifici indicano molti pi\u00f9 edifici di quanti ne siano stati rinvenuti, inclusa una palestra e un ginnasio.\nTempio di Artemide.\nIl primo tempio noto risale al VI secolo a.C. Costruito su uno sperone di roccia a sud del fiume, \u00e8 allineato verso est su una piattaforma di 11x20 m. Della struttura rimane poco, oltre alle parti inferiori e ai solchi sul letto di roccia. Da alcuni resti si deduce che il tempio era di ordine dorico e che il \"naos\" aveva quattro celle e un \"adyton\" sul retro. Non c'\u00e8 accordo se il tempio fosse esastilo-prostilo (con sei colonne davanti) o distilo in antis (con due colonne tra due muri sporgenti).\nUn muro di contenimento a gradini si trova sul lato nord della piattaforma. Forse si tratta degli scalini citati da Euripide.\nSto\u00e0 a forma di pi greco (\u03a0).\nLa sto\u00e0 dorica si sviluppa su tre lati di un cortile centrale (20x27 m) e guarda a sud in direzione del tempio di Artemide. Le fondazioni si estendono per 38 m lungo l'ala ovest, per 48 m lungo l'ala nord e per 63 m lungo l'ala est. Furono completate solo undici colonne del lato nord e una colonna per le altre due ali. Al di l\u00e0 del colonnato c'era un vicolo contenente molte stele votive e accessi a nove stanze approssimativamente squadrate (circa 5,5x5,5 m) a nord e ad ovest della struttura.\nGli accessi erano fuori centro rispetto alle stanze, ognuna delle quali era rialzata su una piattaforma. Su queste piattaforme ci sono molte incisioni (alcune ancora contenenti piombo) disegnate per inserire triclini (undici per stanza). Alcune stanze conservano piccoli tavoli in pietra di fronte al posto dei triclini. Queste strutture sono tra le pi\u00f9 paradigmatiche tra le stanze da pranzo greche note. Le basi dei muri sono costruite con massicci blocchi di pietra calcarea lavorati, privi di incisioni sulla superficie. I muri furono completati con mattoni fino al livello del tetto. Sul lato ovest c'era un'entrata con incisioni di ruote consumate sul pavimento in pietra e in linea con il ponte.\nPer la costruzione della sto\u00e0 fu utilizzata pietra calcarea locale ricoperta di stucco in finto marmo, tranne i capitelli dorici, le metope, l'architrave e le soglie realizzate in marmo. Una caratteristica molto atipica \u00e8 l'uso di due triglifi nell'intercolunnio, invece di uno singolo. Ci\u00f2 serv\u00ec ad abbassare l'altezza totale della trabeazione e lasciare quadrate le metope. In aggiunta gli angoli del fregio hanno richiesto un accomodamento dell'espansione angolare (invece della contrazione come in molti altri templi) per armonizzare gli intervalli tra i triglifi, che non potevano essere posti al centro sopra le colonne d'angolo.\nLa struttura nord.\nA nord della sto\u00e0, su un muro comune, esisteva una struttura dalla funzione sconosciuta con entrate elaborate ai lati est ed ovest. L'asse maggiore misurava 48 m, l'asse minore circa 11 m. Lungo il muro nord della struttura c'era una serie di fessure per assi strette (forse in legno). Si \u00e8 ipotizzato che su queste assi si deponessero gli indumenti dedicati a Ifigenia, come citato da Euripide.\nIl ponte di pietra.\nIl ponte di pietra \u00e8 l'unico esempio esistente di un ponte della Grecia classica. La struttura \u00e8 quella standard trilitica. Misura circa 9 m di larghezza e una lunghezza di circa 8 m, composto da quattro file di architravi posti su cinque file di pilastri. Sulle pietre del ponte sono stati scavati i solchi dal passaggio delle ruote dei carri, con un angolo obliquo verso l'entrata ovest della sto\u00e0. Questi solchi non si dirigono verso l'elaborato propileo (ingresso monumentale) della struttura a nord della sto\u00e0, come potrebbe sembrare probabile.\nLa fonte sacra.\nUna fonte si trovava all'estremit\u00e0 nord-ovest dello sperone di roccia che corre gi\u00f9 dalla collina dell'acropoli verso sud-est. Questa fonte fu il centro delle attivit\u00e0 di culto a partire dall'VIII secolo, le prime dalla fine dell'Et\u00e0 del Bronzo. Le dedicazioni venivano fatte gettando oggetti nella fonte.\nIl piccolo santuario.\nA circa 12 m sud-est dal Tempio di Artemide fu costruito un \"piccolo santuario\" di circa 5,5x8 m tra la parte frontale dello sperone di roccia e un masso caduto dalla roccia di 25 m di lunghezza. In circa 6 m di spazio sono stati rinvenuti i resti di numerose strutture di funzione incerta. Questa area era stata associata alla propiziazione di Ifigenia, forse nella forma di un \"heroon\". Probabilmente alcune di queste strutture erano gi\u00e0 presenti prima della caduta del masso; ed \u00e8 possibile che il piccolo santuario rimpiazzasse un luogo sacro (forse per Ifigenia) distrutto dal collasso della roccia sotto cui era stato costruito. In alcune pubblicazioni questa area \u00e8 stata denominata come una \"grotta\".\nLe offerte votive.\nLe offerte votive del santuario comprendono statue di bambini e bambine e molti oggetti pertinenti la vita femminile (come scrigni per gioielli e specchi). Un gran numero di crateri in miniatura (\"krateriskoi\") sono stati portati alla luce: molti raffigurano giovani fanciulle, nude o vestite, che corrono o danzano. Il museo archeologico del sito, su una collinetta a 330 m a sud-est, espone un'ampia e importante collezione dei ritrovamenti effettuati sul sito."}
{"id": "5472120", "revid": "61051", "url": "https://it.wikipedia.org/wiki?curid=5472120", "title": "Frauen Fussball Club Zuchwil", "text": ""}
{"id": "5472131", "revid": "137928", "url": "https://it.wikipedia.org/wiki?curid=5472131", "title": "The Game of Death", "text": ""}
{"id": "5472132", "revid": "830939", "url": "https://it.wikipedia.org/wiki?curid=5472132", "title": "OCSE-PISA", "text": ""}
{"id": "5472139", "revid": "110157", "url": "https://it.wikipedia.org/wiki?curid=5472139", "title": "Southern Fried", "text": "Southern Fried \u00e8 l'ottavo album di John P. Hammond, pubblicato dalla Atlantic Records nel 1970."}
{"id": "5472142", "revid": "1573940", "url": "https://it.wikipedia.org/wiki?curid=5472142", "title": "Chiesa della Madonna del Popolo", "text": "La chiesa della Madonna del Popolo \u00e8 una chiesa di Forlimpopoli. Consacrata l'8 aprile del 1537, fu requisita dallo Stato italiano nel 1866 e ceduta alla citt\u00e0 di Forlimpopoli nel 1874. Da quel momento l'edificio diventer\u00e0 parte di un agglomerato architettonico sede di vari istituti scolastici.\nStoria.\nL'icona della \"Madonna del Popolo\" qui conservata era originariamente ubicata nella celletta di San Giovanni alle Quattro strade. Verso il 1504 il Comune la don\u00f2 ai Padri Terziari della penitenza di San Francesco; ci\u00f2 \u00e8 confermato nella Bolla di Giulio II, indirizzata l'11 luglio 1506 al Vescovo di Forlimpopoli e Bertinoro. \nFu attiva in quel periodo la congregazione della Santissima Vergine del Popolo di Forlimpopoli, che si prese cura dell'edificio. Il santuario presenta un'unica navata, ai lati della quale si aprono tre nicchie per lato. Il campanile, posteriore, risale al 1614. \nDal 1797 al 1845 il convento fu utilizzato per usi privati, poi venne ridonato ai frati francescani. La facciata croll\u00f2 nel 1857 e la ristrutturazione riguard\u00f2 anche altre parti dell'edificio. L'edificio fu requisito dallo Stato italiano nel 1866 e ceduto alla citt\u00e0 di Forlimpopoli nel 1874, che adib\u00ec gli edifici annessi a \"Regia Scuola Normale Maschile\" e a convitto per studenti. \nDurante il regime fascista vennero erette ai lati della chiesa le due ali per l'Istituto Magistrale. \nLa tradizione vuole che sia stata la Madonna del Popolo a proteggere i forlimpopolesi da un cataclisma che si present\u00f2 nel XVIII secolo e che, nella zona di Forl\u00ec, risparmi\u00f2 la sola cittadina di Forlimpopoli.\nIl Santuario ha subito una sostanziale restaurazione nel 1991, a seguito della quale \u00e8 stata ridipinta gran parte delle pareti; in particolare, nell'abside, sono stati raffigurati Davide e Isaia.\nSono inoltre presenti semicolonne corinzie a base quadrata.\nDestano particolare interesse il coro dell'abside, in legno e decisamente antico, e l'organo, ora completamente in disuso, ma soprattutto i numerosi quadri del pittore forlivese Giuseppe Marchetti, attivo a Forlimpopoli nella seconda met\u00e0 del 1700."}
{"id": "5472143", "revid": "767487", "url": "https://it.wikipedia.org/wiki?curid=5472143", "title": "Three Bags of Silver", "text": "Three Bags of Silver \u00e8 un cortometraggio muto del 1914 diretto da Francis J. Grandon.\n\u00c8 il sesto episodio del serial \"The Adventures of Kathlyn\".\nTrama.\nTrama di \"Moving Picture World synopsis\" in su \nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche tatunitensi il 9 marzo 1914."}
{"id": "5472152", "revid": "616515", "url": "https://it.wikipedia.org/wiki?curid=5472152", "title": "Monastero di Santes Creus", "text": ""}
{"id": "5472154", "revid": "767487", "url": "https://it.wikipedia.org/wiki?curid=5472154", "title": "Vanessa B\u00fcrki", "text": ""}
{"id": "5472155", "revid": "61051", "url": "https://it.wikipedia.org/wiki?curid=5472155", "title": "Vanessa Buerki", "text": ""}
{"id": "5472162", "revid": "241195", "url": "https://it.wikipedia.org/wiki?curid=5472162", "title": "Raphael Liesegang", "text": ""}
{"id": "5472164", "revid": "241195", "url": "https://it.wikipedia.org/wiki?curid=5472164", "title": "Friedlieb Runge", "text": ""}
{"id": "5472166", "revid": "47767", "url": "https://it.wikipedia.org/wiki?curid=5472166", "title": "Gian Mario", "text": ""}
{"id": "5472170", "revid": "108678", "url": "https://it.wikipedia.org/wiki?curid=5472170", "title": "Santuario della Madonna del Popolo", "text": ""}
{"id": "5472172", "revid": "701660", "url": "https://it.wikipedia.org/wiki?curid=5472172", "title": "Narrativa d'inchiesta", "text": "La narrativa d'inchiesta \u00e8 quel genere di narrativa che racconta eventi d'attualit\u00e0 realmente accaduti o verosimili di cui per lo pi\u00f9 l'autore \u00e8 stato testimone diretto o indiretto, per denunciare le problematiche sociali, economiche, politiche ed etiche di un particolare contesto storico-culturale.\nCaratteristiche.\nHa in comune con il giornalismo d'inchiesta l'oggetto - fatti reali e contemporanei alla narrazione (talvolta appena romanzati o risalenti a pochi anni prima) rappresentanti crimini contro l'umanit\u00e0 o una collettivit\u00e0, situazioni di guerra, povert\u00e0 o discriminazione - e lo scopo - riportare con fedelt\u00e0 la realt\u00e0 narrata per informare e far riflettere il lettore sulle problematiche raccontate, offrendo potenzialmente uno strumento per risolverle.\nMutua quindi dall'inchiesta giornalistica lo stile e il punto di vista: il narratore generalmente \u00e8 autodiegetico, coincide con l'autore e, anche se in tono obiettivo, esprime, esplicitamente o implicitamente, la propria opinione sull'argomento. Non \u00e8 un caso che spesso gli esponenti della narrativa d'inchiesta siano a loro volta giornalisti.\nEsprime quindi una funzione morale e civile della letteratura e dell'intellettuale come figura socialmente impegnata.\nSi accomuna quindi ad altri generi realistici come il memoriale e il romanzo sociale, ma se ne distacca per l'atteggiamento gironalistico; pu\u00f2 assumere la forma del romanzo, racconto, diario, saggio.\nStoria.\n\u00c8 un genere molto recente: si sviluppa a fine Novecento dalla crisi del Postmodernismo per la riscoperta dei contrasti politici e delle disparit\u00e0 socioeconomiche: esempi sono \"\" di suor Helen Prejean, sull'esperienza dei condannati a morte, \"Leggere Lolita a Teheran\", di Azar Nafisi, sulla vita delle donne iraniane, e \"Gomorra\", di Roberto Saviano, sulla camorra napoletana."}
{"id": "5472177", "revid": "767487", "url": "https://it.wikipedia.org/wiki?curid=5472177", "title": "Alfred Espinas", "text": "Biografia.\nStudi.\nAmmiratore di Herbert Spencer e molto legato a Th\u00e9odule Ribot, Espinas partecipa attivamente all'affermazione della psicologia e della sociologia in Francia. Dopo aver frequentato il Lyc\u00e9e de Sens (dove fu compagno di St\u00e9phane Mallarm\u00e9) si iscrive al Lyc\u00e9e Louis- le-Grand di Parigi per ottenere il titolo di \"Bachelier \u00e8s lettres et \u00e8s sciences\". Frequenta l\"'\u00c9cole normale sup\u00e9rieure\" (1864\u20131867) fino a ottenere la \"Licence \u00e8s lettres\" (1865). Nel 1871 Ottiene infine l'\"Agr\u00e9gation de philosophie\" classificandosi al primo posto. L'8 giugno 1877 discute la sua \"th\u00e8se de doctorat \u00e8s lettres\" alla Sorbona (\"Des soci\u00e9t\u00e9s animales: \u00e9tude de psychologie compar\u00e9e\", Alcan 1877).\nPercorso professionale.\nSupplente di filosofia al Liceo di Bastia (1867); incaricato del corso di filosofia al Liceo di Chaumont (1868); professore di filosofia nei Licei di Le Havre (1871) e di Digione (1873). Nel 1878 viene nominato \"ma\u00eetre de conf\u00e9rences de philosophie\" alla Facolt\u00e0 di Lettere di Douai e successivamente incaricato alla Facolt\u00e0 di Lettere di Bordeaux (1879) dove sar\u00e0 in seguito titolare della cattedra di filosofia (1881) e \"Doyen\" nel triennio 1887-1890. Arriva finalmente a Parigi, prima come incaricato di un corso di Storia dell'economia sociale alla Sorbona nel 1894, e poi in qualit\u00e0 di \"professeur-adjoint\", nel 1899. Nel 1904 diventa professore di Storia dell'economia sociale e nel 1905 viene eletto alla prestigiosa \"Acad\u00e9mie des sciences morales et politiques\". Va in pensione nel 1911.\nHa collaborato a diverse riviste, come la \"Revue Philosophique\", la \"Revue Internationale de l'Enseignement\" e la \"Revue de M\u00e9taphysique et de morale\"."}
{"id": "5472182", "revid": "117622897", "url": "https://it.wikipedia.org/wiki?curid=5472182", "title": "Zal Batmanglij", "text": "Biografia.\nFiglio di genitori iraniani, \u00e8 nato in Francia ma \u00e8 cresciuto a Washington. Sua madre Najmieh Batmanglij \u00e8 una nota chef e autrice di libri di cucina persiana, mentre il padre Mohammad \u00e8 proprietario di una casa editrice. Suo fratello minore Rostam \u00e8 un musicista e produttore discografico, ex membro del gruppo musicale Vampire Weekend. Lui e il fratello sono apertamente gay.\nHa studiato antropologia e inglese all'universit\u00e0 di Georgetown, laureandosi nel 2002. Durante i corsi di filosofia conosce Mike Cahill, con cui inizia un sodalizio artistico, scrivendo e producendo assieme vari cortometraggi. Continua gli studi all'American Film Institute Conservatory di Los Angeles, portando come tesi finale il cortometraggio \"The Recordist\", interpretato dall'amica Brit Marling.\nNel 2011 dirige il suo primo lungometraggio \"Sound of My Voice\", scritto assieme a Brit Marling, che anche interprete del film. Il film viene presentato in anteprima al Sundance Film Festival 2011 e ottiene una candidatura come miglior film d'esordio agli Independent Spirit Awards 2013.\nNel 2013 dirige \"The East\", altra collaborazione con la Marling, che \u00e8 co-sceneggiatrice e interprete del film. Anche il suo secondo lungometraggio viene presentato al Sundance Film Festival.\nNel 2015 dirige alcuni episodi della serie televisiva \"Wayward Pines\". Assieme a Brit Marling ha sviluppato il progetto di una serie televisiva, intitolata \"The OA\", che ha debuttato su Netflix nel dicembre 2016."}
{"id": "5472194", "revid": "287204", "url": "https://it.wikipedia.org/wiki?curid=5472194", "title": "Imre Janos Bekey", "text": ""}
{"id": "5472216", "revid": "729019", "url": "https://it.wikipedia.org/wiki?curid=5472216", "title": "Vancouver Blazers", "text": "I Vancouver Blazers sono stati una squadra di hockey su ghiaccio della World Hockey Association con sede nella citt\u00e0 di Vancouver, nella provincia della Columbia Britannica. Nacquero nel 1973 e si sciolsero nel 1975. Disputarono i loro incontri casalinghi presso il Pacific Coliseum.\nStoria.\nDopo il progetto fallito dei Miami Screaming Eagles la franchigia dei Philadelphia Blazers disput\u00f2 la stagione inauguale della WHA. Al termine dell'anno i proprietari della franchigia trovarono un accordo con Jim Pattison, il quale decise di spostare la squadra in Canada a Vancouver, creando cos\u00ec i Vancouver Blazers.\nPattison tent\u00f2 di competere con i Vancouver Canucks della National Hockey League, la squadra con cui condividevano l'uso del Pacific Coliseum, e per questo motivo cerc\u00f2 di ingaggiare un altro giocatore di richiamo come Andr\u00e9 Lacroix, il quale aveva lasciato Philadelphia per andare ai New York Golden Blades. Pattison offr\u00ec un contatto alla stella dei Boston Bruins Phil Esposito valido per cinque anni e dal valore di 2,5 milioni di dollari, tuttavia egli decise di rimanere a Boston nonostante un ingaggio inferiore.\nLa squadra esord\u00ec nella stagione 1973-74 con un record negativo, seguito l'anno successivo da un altro campionato concluso fuori dalla zona playoff. La mancanza di risultati positivi non riusc\u00ec ad attrarre abbastanza spettatori e nel 1975 la squadra fu costretta nuovamente a trasferirsi per andare a Calgary, dove cambiarono identit\u00e0 diventando i Calgary Cowboys."}
{"id": "5472217", "revid": "287204", "url": "https://it.wikipedia.org/wiki?curid=5472217", "title": "Janos Baar", "text": ""}
{"id": "5472220", "revid": "47767", "url": "https://it.wikipedia.org/wiki?curid=5472220", "title": "Jean-Paul", "text": ""}
{"id": "5472225", "revid": "486946", "url": "https://it.wikipedia.org/wiki?curid=5472225", "title": "Pallacanestro Petrarca Padova", "text": ""}
{"id": "5472231", "revid": "1305772", "url": "https://it.wikipedia.org/wiki?curid=5472231", "title": "Joseph Delboeuf", "text": "Joseph R\u00e9mi L\u00e9opold Delb\u0153uf \u00e8 stato uno psicologo sperimentale e filosofo belga nato nel 1831 a Liegi, e morto nel 1896 a Bonn. Psicologo assai rispettato, autore di un'opera considerevole e diversificata, \u00e8 noto soprattutto per il suoi lavori sull'ipnosi e per il suo importante contributo ai dibattiti sulla psicofisica. Ha insegnato principalmente all'Universit\u00e0 di Liegi.\nBiografia.\nDal 1863 al 1866, Joseph Delb\u0153uf insegna filosofia all'Universit\u00e0 di Gand poi, dal 1866 al 1896, filologia all'Universit\u00e0 di Liegi. \nNel 1885, in occasione di una visita alla Salp\u00eatri\u00e8re, assiste in compagnia di Hippolyte Taine a une sessione di ipnosi offerta da Jean-Martin Charcot in cui quest'ultimo ottiene delle vescicazioni per suggestione. In occasione di questa stessa visita assiste anche alle sessioni di Alfred Binet e Charles F\u00e9r\u00e9 tendenti a illustrare fenomeni di transfert di sintomi da un individuo all'altro attraverso l'uso del magnete. Nel 1886 Delboeuf pubblica \"Une visite \u00e0 la Salp\u00eatri\u00e8re\" e comincia a praticare il magnetismo.\nNel 1887 la sua conferenza alla classe di Scienze della \"Acad\u00e9mie royale de Belgique\" su \"L'Origine des effets curatifs de l'hypnotisme\" suscita una vivace polemica sulla stampa medica belga.\nNel 1888 si reca alla Scuola di Nancy per incontrare Ambroise-Auguste Li\u00e9beault, Hippolyte Bernheim, Jules Li\u00e9geois e Henri Beaunis. In questo stesso anno pubblica \"L'hypnotisme et la libert\u00e9 des repr\u00e9sentations publiques\" per difendere il diritto degli ipnotizzatori a fare spettacolo, (come faceva il suo conterraneo Alfred D'Hont, alias Donato). La posizione di Delb\u0153uf \u00e8 stata oggetto di una feroce controversia in uno storico congresso tenutosi a Parigi nel 1889 con il neurologo svizzero Paul-Louis Ladame, che si opponeva vivacemente al fatto che la tecnica dell'iponosi potesse essere utilizzata anche dai non-medici. Nel 1890, in \"Magn\u00e9tiseurs et M\u00e9decins\", Delboeuf chiede \"che ciascuno possa fare dell'ipnotismo pubblico o privato, sotto la propria responsabilit\u00e0\".\nAl di l\u00e0 di questa polemica, Delboeuf \u00e8 noto soprattutto per i suoi apporti teorici all'ipnosi, per i suoi lavori nel campo della psicologia sperimentale e per il suo libro sul sogno (\"Le sommeil et les r\u00eaves\"). \u00c8 probabile che abbia incontrato anche Sigmund Freud.\nDelb\u0153uf muore a Bonn nell'estate 1896, mentre si sta recando al 3\u00ba Congresso Internazionale di Psicologia di Monaco di Baviera, a cui dovevano prendere parte anche Franz Brentano, Carl Stumpf e William James."}
{"id": "5472232", "revid": "47767", "url": "https://it.wikipedia.org/wiki?curid=5472232", "title": "Gian Piero", "text": ""}
{"id": "5472243", "revid": "1494169", "url": "https://it.wikipedia.org/wiki?curid=5472243", "title": "Torrej\u00f3n", "text": ""}
{"id": "5472250", "revid": "599013", "url": "https://it.wikipedia.org/wiki?curid=5472250", "title": "Antonino Pietta", "text": "Carriera.\nNella stagione 1945-1946 e nella stagione stagione 1946-1947 milita nella Sommese e in prestito alla Pro Sesto nella Coppa Alta Italia del 1946; successivamente, nella stagione 1947-1948 veste la maglia della Gallaratese con cui realizza 20 gol in 37 presenze in Serie B, risultando cos\u00ec essere il capocannoniere del girone A della serie cadetta (e, in generale, il secondo miglior marcatore di tutto il campionato dietro ad Aurelio Pavesi De Marco, autore di 23 reti con la maglia del Palermo).\nA fine stagione si trasferisce al Legnano, sempre in Serie B; qui disputa l'intera stagione 1948-1949 dove segna 12 reti in 24 presenze, per poi trasferirsi a fine campionato al Messina, con cui durante la stagione 1949-1950 segna 2 reti in 9 presenze nel campionato di Serie C, chiuso dai siciliani al primo posto in classifica.\nNella stagione 1950-1951 veste la maglia del Villasanta, in Serie C, segnando 9 gol in 22 presenze; nella stagione 1951-1952 veste la maglia dell'Aosta, sempre in terza serie, dove segna 7 reti in 18 presenze; nella stagione 1957-1958 gioca a livello dilettantistico con la Rovatese."}
{"id": "5472257", "revid": "217830", "url": "https://it.wikipedia.org/wiki?curid=5472257", "title": "Gran Premio motociclistico d'Italia 2015", "text": "Il Gran Premio motociclistico d'Italia 2015 \u00e8 stato la sesta prova del motomondiale del 2015; si \u00e8 disputata il 31 maggio sull'autodromo internazionale del Mugello ed \u00e8 stata la 67\u00aa edizione del Gran Premio motociclistico d'Italia valida per il titolo iridato.\nNelle gare delle tre classi si sono imposti Jorge Lorenzo in MotoGP, Esteve Rabat in Moto2 e Miguel Oliveira in Moto3.\nMotoGP.\nArrivati al traguardo.\nLorenzo vince il terzo gran premio consecutivo dopo Spagna e Francia; al secondo posto giunge Andrea Iannone dopo esser partito dalla pole position (sua prima volta in questa classe) e al terzo posto Valentino Rossi. Si ritirano Marc M\u00e1rquez e Andrea Dovizioso. Nella classifica della stagione, a questo punto, Rossi \u00e8 primo con 118 punti, secondo Lorenzo con 112 punti, terzo Dovizioso con 83 punti, quarto Iannone con 81 punti e quinto Marquez con 69 punti.\nMoto2.\nLa gara della classe intermedia \u00e8 appannaggio del vincitore del mondiale precedente, lo spagnolo Esteve Rabat che ottiene anche il giro pi\u00f9 veloce e precede sul traguardo il francese Johann Zarco (capoclassifica provvisorio in campionato) e lo svizzero Dominique Aegerter.\nMoto3.\nLa gara riservata alla cilindrata minore vede la prima vittoria nelle prove del mondiale da parte del pilota portoghese Miguel Oliveira (ed \u00e8 anche la prima vittoria nel motomondiale di un pilota di quella nazionalit\u00e0) che precede sul traguardo il britannico Danny Kent (al comando della classifica generale provvisoria) e l'italiano Romano Fenati."}
{"id": "5472259", "revid": "640389", "url": "https://it.wikipedia.org/wiki?curid=5472259", "title": "Dae Jang-geum", "text": "Dae Jang-geum (, lett. \"La grande Jang-geum\"; conosciuto anche come \"Jewel in the Palace\") \u00e8 un drama coreano trasmesso su MBC dal 15 settembre 2003 al 23 marzo 2004. Si tratta di uno dei drama trasmessi sui canali gratuiti pi\u00f9 visti di sempre in patria, con uno share medio del 46,3% e un picco del 57,8%. Prodotto con un budget di 15 milioni di dollari americani, \u00e8 stato successivamente esportato in 91 Paesi, guadagnando 103,4 milioni di dollari americani, diventando uno dei principali propulsori della Korean Wave e aumentando la popolarit\u00e0 della cultura coreana all'estero. \u00c8 basato sulla storia vera di Jang-geum, prima e unica donna ad ottenere il posto di medico di corte durante la dinastia Joseon.\nNel settembre 2012 MBC annunci\u00f2 un sequel, mai realizzato. Nell'autunno 2018 and\u00f2 in onda un drama con protagonisti tre discendenti di Jang-geum appassionati di cibo, \"Dae Jang-geum bogo-itda\".\nTrama.\nJang-geum \u00e8 la figlia di Seo Cheon-soo, ex-funzionario giuridico diventato macellaio che vive nascosto dopo essere stato espulso da palazzo, e di madame Park, ex-dama di corte scampata alla congiura organizzata contro di lei dalla dama di corte Choi allo scopo di ucciderla. Da bambina, Jang-geum perde entrambi i genitori ed entra a palazzo reale nelle cucine, dove trascorre un'infanzia difficile in continua competizione con Choi Geum-young. Sotto la protezione e la tutela della dama di corte Han, Jang-geum si impegna nel suo compito fino a diventare la miglior cuoca del palazzo, ma lady Choi, gelosa del successo della ragazza e della dama Han, ordisce una congiura che scaturisce nella morte di lady Han e nell'espulsione da palazzo di Jang-geum, che viene relegata alla posizione di serva presso l'ufficio governativo a Jeju. Durante l'esilio, la giovane si dedica allo studio della medicina e, grazie a intelligenza e impegno, si guadagna un'ottima reputazione come guaritrice. Tornata a palazzo, il re la sceglie come medico di corte e si innamora di lei, ma Jang-geum non pu\u00f2 ricambiare i suoi sentimenti perch\u00e9 \u00e8 innamorata di Min Jeong-ho, un uomo che le \u00e8 stato accanto durante i momenti pi\u00f9 difficili della sua vita.\nAdattamenti.\nUna serie animata, \"Jang-geum-ui kkum\", \u00e8 stata trasmessa su MBC dal 2005 al 2006 e racconta la stessa storia, concentrandosi principalmente sugli anni della giovinezza.\nNel 2007, \"Dae Jang-geum\" \u00e8 stata adattata in un musical da due ore e mezza rappresentato al Seoul Arts Center dal 26 maggio al 16 giugno, e replicato nel Sungjeon Hall del Gyeonghuigung dal 5 al 30 settembre 2008."}
{"id": "5472260", "revid": "767487", "url": "https://it.wikipedia.org/wiki?curid=5472260", "title": "Rosemary, That's for Remembrance", "text": "Rosemary, That's for Remembrance \u00e8 un cortometraggio muto del 1914 diretto da Francis J. Grandon.\nTrama.\nTrama di \"Moving Picture World synopsis\" in su IMDb\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 2 novembre 1914. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dalla Selig, \"Doc Yak's Cats\"."}
{"id": "5472261", "revid": "594360", "url": "https://it.wikipedia.org/wiki?curid=5472261", "title": "Dae Jang Geum", "text": ""}
{"id": "5472262", "revid": "287204", "url": "https://it.wikipedia.org/wiki?curid=5472262", "title": "Steve Jobs (disambigua)", "text": ""}
{"id": "5472263", "revid": "287204", "url": "https://it.wikipedia.org/wiki?curid=5472263", "title": "Arnautovi\u0107", "text": ""}
{"id": "5472272", "revid": "729019", "url": "https://it.wikipedia.org/wiki?curid=5472272", "title": "Castello Avogadro", "text": "Il castello Avogadro \u00e8 una roccaforte risalente al XV secolo che sorge nel borgo di Meano, frazione di Corzano in Provincia di Brescia.\nStoria.\nEdificato intorno alla fine del '400 dalla nobile famiglia bresciana degli Avogadro, attorno al quale \u00e8 poi sorto l'intero abitato del quale si contraddistinguono una serie di cascinali di servizio posti in continuo dialogo con l'importante sistema idrico di rogge e risorgive, che rendono il borgo uno straordinario esempio di gioiello urbanistico medioevale della bassa padana."}
{"id": "5472293", "revid": "1564499", "url": "https://it.wikipedia.org/wiki?curid=5472293", "title": "Corte d'appello di Napoli", "text": "Il distretto della Corte d'appello di Napoli \u00e8 formato dai circondari dei Tribunali ordinari di Avellino, Benevento, Napoli, Napoli Nord in Aversa, Nola, Santa Maria Capua Vetere e Torre Annunziata.\nCostituisce una delle due Corti d'appello nel territorio della regione Campania.\nCompetenza territoriale civile e penale degli uffici del distretto.\nLe circoscrizioni territoriali sono aggiornate al testo della legge 27 febbraio 2015, n. 11 e dei decreti ministeriali 22 aprile 2015 e 29 luglio 2015.\nTribunale di Avellino.\nGiudice di pace di Avellino.\nAiello del Sabato, Altavilla Irpina, Atripalda, Avella, Avellino, Baiano, Candida, Capriglia Irpina, Castelvetere sul Calore, Cesinali, Chiusano di San Domenico, Contrada, Domicella, Forino, Grottolella, Lapio, Lauro, Manocalzati, Marzano di Nola, Mercogliano, Montefalcione, Monteforte Irpino, Montefredane, Montemarano, Montemiletto, Moschiano, Mugnano del Cardinale, Ospedaletto d'Alpinolo, Pago del Vallo di Lauro, Parolise, Pietrastornina, Prata di Principato Ultra, Pratola Serra, Quadrelle, Quindici, Salza Irpina, San Mango sul Calore, San Michele di Serino, San Potito Ultra, Santa Lucia di Serino, Santa Paolina, Sant'Angelo a Scala, Santo Stefano del Sole, Serino, Sirignano, Sorbo Serpico, Sperone, Summonte, Taurano, Torre Le Nocelle, Tufo, Volturara Irpina\nGiudice di pace di Cervinara.\nCervinara, Roccabascerana, Rotondi, San Martino Valle Caudina \n[Giudice di pace di Lacedonia].\nAquilonia, Bisaccia, Lacedonia, Monteverde\nGiudice di pace di Montoro.\nMontoro, Solofra \nGiudice di pace di Sant'Angelo dei Lombardi.\nAndretta, Bagnoli Irpino, Cairano, Calabritto, Calitri, Caposele, Cassano Irpino, Castelfranci, Conza della Campania, Frigento, Gesualdo, Guardia Lombardi, Lioni, Montella, Morra De Sanctis, Nusco, Rocca San Felice, Sant'Andrea di Conza, Sant'Angelo dei Lombardi, Senerchia, Sturno, Teora Torella dei Lombardi, Villamaina \nTribunale di Benevento.\nGiudice di pace di Airola.\nAirola, Arpaia, Bucciano, Forchia, Moiano, Paolisi \nGiudice di pace di Ariano Irpino.\nAriano Irpino, Bonito, Carife, Casalbore, Castel Baronia, Flumeri, Greci, Grottaminarda, Melito Irpino, Montaguto, Montecalvo Irpino, San Nicola Baronia, San Sossio Baronia, Savignano Irpino, Scampitella, Trevico, Vallata, Vallesaccarda, Villanova del Battista, Zungoli\nGiudice di pace di Benevento.\nApice, Arpaise, Benevento, Calvi, Campoli del Monte Taburno, Castelpoto, Cautano, Ceppaloni, Chianche, Dugenta, Foglianise, Fragneto l'Abate, Fragneto Monforte, Frasso Telesino, Melizzano, Montefusco, Paduli, Paupisi, Pesco Sannita, Petruro Irpino, Pietradefusi, Pietrelcina, Ponte, San Giorgio del Sannio, San Leucio del Sannio, San Martino Sannita, San Nazzaro, San Nicola Manfredi, Sant'Angelo a Cupolo, Sant'Arcangelo Trimonte, Solopaca, Telese Terme, Tocco Caudio, Torrecuso, Torrioni, Venticano, Vitulano\nGiudice di pace di Colle Sannita.\nBaselice, Campolattaro, Castelfranco in Miscano, Castelpagano, Castelvetere in Val Fortore, Circello, Colle Sannita, Foiano di Val Fortore, Montefalcone di Val Fortore, Morcone, Pontelandolfo, Reino, San Bartolomeo in Galdo, Santa Croce del Sannio, Sassinoro \nGiudice di pace di Guardia Sanframondi.\nAmorosi, Casalduni, Castelvenere, Cerreto Sannita, Cusano Mutri, Faicchio, Guardia Sanframondi, Pietraroja, Puglianello, San Lorenzello, San Lorenzo Maggiore, San Lupo, San Salvatore Telesino \nGiudice di pace di Mirabella Eclano.\nFontanarosa, Luogosano, Mirabella Eclano, Paternopoli, Sant'Angelo all'Esca, Taurasi \nGiudice di pace di Montesarchio.\nApollosa, Bonea, Montesarchio, Pannarano \nGiudice di pace di San Giorgio La Molara.\nBuonalbergo, Ginestra degli Schiavoni, Molinara, Pago Veiano, San Giorgio La Molara, San Marco dei Cavoti \nGiudice di pace di Sant'Agata de' Goti.\nDurazzano, Limatola, Sant'Agata de' Goti \nTribunale di Napoli.\nGiudice di pace di Barra.\nData di inizio di funzionamento dell'Ufficio: 15 settembre 2015.\nNapoli (municipalit\u00e0 VI), San Giorgio a Cremano\nGiudice di pace di Capri.\nAnacapri, Capri \nGiudice di pace di Ischia.\nBarano d'Ischia, Casamicciola Terme, Forio, Ischia, Lacco Ameno, Serrara Fontana \nGiudice di pace di Napoli.\nBacoli, Ercolano, Monte di Procida, Napoli (esclusa municipalit\u00e0 VI), Portici, Pozzuoli, Quarto \nGiudice di pace di Procida.\nProcida\nTribunale di Napoli Nord in Aversa.\nGiudice di pace di Afragola.\nAfragola, Caivano, Cardito\nGiudice di pace di Casoria.\nArzano, Casavatore, Casoria, Napoli (Municipalit\u00e0 7 di Napoli)\nGiudice di pace di Marano di Napoli.\nCalvizzano, Giugliano in Campania, Marano di Napoli, Melito di Napoli, Mugnano di Napoli, Qualiano, Villaricca\nGiudice di pace di Napoli Nord in Aversa.\nAversa, Carinaro, Casal di Principe, Casaluce, Casapesenna, Casandrino, Cesa, Crispano, Frattamaggiore, Frattaminore, Frignano, Gricignano di Aversa, Grumo Nevano, Lusciano, Orta di Atella, Parete, San Cipriano d'Aversa, San Marcellino, Sant'Antimo, Sant'Arpino, Succivo, Teverola, Trentola-Ducenta, Villa di Briano, Villa Literno\nTribunale di Nola.\nGiudice di pace di Acerra.\nAcerra\nGiudice di pace di Marigliano.\nBrusciano, Mariglianella, Marigliano, San Vitaliano, Scisciano \nGiudice di pace di Nola.\nCamposano, Carbonara di Nola, Casamarciano, Cicciano, Cimitile, Comiziano, Liveri, Nola, Ottaviano, Palma Campania, Roccarainola, San Gennaro Vesuviano, San Giuseppe Vesuviano, San Paolo Bel Sito, Saviano, Terzigno, Tufino, Visciano \nGiudice di pace di Pomigliano d'Arco.\nCasalnuovo di Napoli, Castello di Cisterna, Pomigliano d'Arco\nGiudice di pace di Sant'Anastasia.\nCercola, Massa di Somma, Pollena Trocchia, San Sebastiano al Vesuvio, Sant'Anastasia, Somma Vesuviana, Volla\nTribunale di Santa Maria Capua Vetere.\nGiudice di pace di Arienzo.\nArienzo, San Felice a Cancello, Santa Maria a Vico \nGiudice di pace di Carinola.\nCarinola, Falciano del Massico, Francolise, Mondragone \nGiudice di pace di Caserta.\nCasagiove, Caserta, Castel Morrone, Cervino, Maddaloni, San Marco Evangelista, San Nicola la Strada, Valle di Maddaloni \nGiudice di pace di Piedimonte Matese.\nAlife, Alvignano, Caiazzo, Castel Campagnano, Castello del Matese, Dragoni, Gioia Sannitica, Piana di Monte Verna, Piedimonte Matese, Raviscanina, Ruviano, San Gregorio Matese, San Potito Sannitico, Sant'Angelo d'Alife \n[Giudice di pace di Pignataro Maggiore].\nCalvi Risorta, Camigliano, Giano Vetusto, Pastorano, Pignataro Maggiore, Rocchetta e Croce, Sparanise\nGiudice di pace di Santa Maria Capua Vetere.\nAilano, Bellona, Cancello ed Arnone, Capodrise, Capriati a Volturno, Capua, Casapulla, Castel di Sasso, Castel Volturno, Ciorlano, Curti, Fontegreca, Formicola, Gallo Matese, Grazzanise, Letino, Liberi, Macerata Campania, Marcianise, Pontelatone, Portico di Caserta, Prata Sannita, Pratella, Recale, San Prisco, San Tammaro, Santa Maria Capua Vetere, Santa Maria la Fossa, Valle Agricola, Vitulazio\nGiudice di pace di Sessa Aurunca.\nCellole, Conca della Campania, Marzano Appio, Roccamonfina, Sessa Aurunca, Tora e Piccilli \nGiudice di pace di Teano.\nBaia e Latina, Caianello, Pietramelara, Pietravairano, Riardo, Roccaromana, Teano, Vairano Patenora\nTribunale di Torre Annunziata.\nGiudice di pace di Gragnano.\nAgerola, Casola di Napoli, Gragnano, Lettere, Pimonte, Santa Maria la Carit\u00e0, Sant'Antonio Abate\nGiudice di pace di Sorrento.\nMassa Lubrense, Meta, Piano di Sorrento, Sant'Agnello, Sorrento, Vico Equense \nGiudice di pace di Torre Annunziata.\nBoscoreale, Boscotrecase, Castellammare di Stabia, Poggiomarino, Pompei, , Striano, Torre Annunziata, Torre del Greco, Trecase"}
{"id": "5472296", "revid": "789059", "url": "https://it.wikipedia.org/wiki?curid=5472296", "title": "Corte di appello di Napoli", "text": ""}
{"id": "5472298", "revid": "1305772", "url": "https://it.wikipedia.org/wiki?curid=5472298", "title": "This Summer's Gonna Hurt like a Motherfucker", "text": "This Summer's Gonna Hurt like a Motherfucker \u00e8 un singolo del gruppo musicale statunitense Maroon 5, pubblicato il 19 maggio 2015 come primo estratto dalla riedizione del quinto album in studio \"V\".\nIl brano \u00e8 stato definito dai critici \"un sound synthpop\" con una sonorit\u00e0 arena rock ed \u00e8 stato prodotto da Shellback.\nDescrizione.\nIl 6 maggio 2015 il gruppo ha annunciato la pubblicazione del brano nelle stazioni radiofoniche a partire dal 26 maggio 2015. Il giorno seguente, la notizia \u00e8 stata confermata dalla rivista \"Billboard\" in un articolo che dichiarava che il singolo sarebbe stato pubblicato a fianco della prossima riedizione del loro album \"V\" e come seguito del singolo della band, \"Sugar\".\nVideo musicale.\nIl videoclip, diretto da Travis Schneider insieme ad Adam Levine e girato in bianco e nero, \u00e8 stato pubblicato a sorpresa il 30 maggio attraverso il canale YouTube del gruppo e mostra lo stesso Levin nei pochi minuti che intercorrono tra i preliminari di un concerto dei Maroon 5 e l'avvio del concerto vero e proprio.\nIl video si apre con la scritta in bianco del nome della band che campeggia su un fondo nero a cui segue una panoramica di una stanza piena di vapori che si rivela essere uno spogliatoio, nel quale si intravede Adam afferrare un asciugamano dopo essersi fatto una doccia e camminare per la stanza a torso nudo tenendo stretto l'asciugamano intorno alla vita e cantando il brano, per poi incamminarsi verso uno specchio sulla parete in fondo allo spogliatoio rivolgendo le spalle all'obiettivo e lasciarsi cadere l'asciugamano dai fianchi, denudandosi completamente.\nDopo aver lanciato a terra il panno intorno ai fianchi, Adam fronteggia per qualche secondo la telecamera completamente nudo con le natiche e la schiena tatuata mostrate senza veli in primo piano. A causa di questa scena, il video \u00e8 soggetto a limiti di et\u00e0 ed \u00e8 necessario il login per poter essere visualizzato (tramite il quale \u00e8 possibile verificare l'et\u00e0).\nUna versione censurata del video \u00e8 stata pubblicata il 12 giugno 2015. Tutte le scene di nudit\u00e0, e in cui la labiale di Adam Levine pronuncia turpiloquio sono state coperte da diverse emoji.\nAccoglienza.\nIl video ha ricevuto pareri positivi dai critici, molti dei quali concernenti il primo piano del nudo integrale di Adam Levine. Il 1\u00ba giugno 2015 il video ha superato un 1 milione di visite. Alcuni critici hanno definito il video rivelatore perch\u00e9 il cantante balugina un inaspettato nudo."}
{"id": "5472303", "revid": "1924342", "url": "https://it.wikipedia.org/wiki?curid=5472303", "title": "Like I Can", "text": "Like I Can \u00e8 un singolo del cantautore britannico Sam Smith, pubblicato il 5 dicembre 2014 come quinto estratto dal primo album in studio \"In the Lonley Hour\". La canzone \u00e8 stata scritta da Sam Smith e Matt Prime e prodotta da Steve Fitzmaurice, Jimmy Napes e Mojam. Ha debuttato e ha raggiunto la posizione numero 9 nel Regno Unito divenendo il quinto singolo ad esser insignito nella top 10 del Regno Unito."}
{"id": "5472304", "revid": "986213", "url": "https://it.wikipedia.org/wiki?curid=5472304", "title": "John Pratt, IV marchese di Camden", "text": "Biografia.\nEra il figlio di John Pratt, III marchese di Camden, e di sua moglie, Lady Clementina Augusta, figlia di George Spencer-Churchill, VI duca di Marlborough. Era un cugino di Lord Randolph Churchill. Successe al marchesato all'et\u00e0 di soli due mesi, alla morte prematura del padre, e successivamente studi\u00f2 preso l'Eton e il Trinity College, Cambridge.\nCarriera militare.\nNel 1905 Camden fu nominato Lord luogotenente del Kent, carica che mantenne fino alla sua morte. Ha combattuto nella prima guerra mondiale come maggiore nel West Kent Yeomanry Cavalry. \u00c8 stato anche vice tenente del Sussex (1894\u20131922), nonch\u00e9 un giudice di pace per la contea. Dal 1942 al 1943 \u00e8 stato commodoro del prestigioso Royal Yacht Squadron.\nMatrimonio.\nSpos\u00f2, il 2 giugno 1898, Lady Joan Marion Nevill (16 luglio 1877\u20134 luglio 1952), figlia di Henry Nevill, III marchese di Abergavenny. Ebbero quattro figli:\nMorte.\nMor\u00ec il 15 dicembre 1943."}
{"id": "5472305", "revid": "287204", "url": "https://it.wikipedia.org/wiki?curid=5472305", "title": "N\u00e1rodn\u00ed basketbalov\u00e1 liga 2006-2007", "text": "La N\u00e1rodn\u00ed basketbalov\u00e1 liga 2006-2007 \u00e8 stata la 15\u00aa edizione del massimo campionato ceco di pallacanestro maschile. La vittoria finale \u00e8 stata ad appannaggio del \u010cEZ Nymburk."}
{"id": "5472309", "revid": "33689", "url": "https://it.wikipedia.org/wiki?curid=5472309", "title": "Descendants", "text": "Descendants \u00e8 un film per la televisione in stile musical del 2015 diretto da Kenny Ortega e distribuito da Walt Disney Pictures.\nIl film ha debuttato il 31 luglio 2015 negli Stati Uniti, mentre in Italia il 3 ottobre dello stesso anno su Disney Channel e il 12 marzo 2016 su Rai Gulp.\nUno speciale dietro le quinte dal titolo \"Set It Off\" \u00e8 stato trasmesso su Disney Channel il 9 agosto 2015 negli Stati Uniti e il 6 gennaio 2016 in Italia.\nUna versione del film in stile karaoke con i testi delle canzoni da cantare sulla base musicale \u00e8 stata trasmessa negli Stati Uniti il 4 marzo 2016 e in Italia il 18 giugno dello stesso anno.\nTrama.\nA seguito del matrimonio fra la regina Belle e il re Adam (Bestia), i regni delle fiabe vengono unificati negli \"Stati Uniti di Auradon\", mentre i cattivi e i loro seguaci vengono imprigionati sulla cosiddetta \"Isola degli Sperduti,\" con una barriera magica che impedisce loro la fuga e l'uso della magia.\nVent'anni dopo, Ben, il figlio dei due sovrani, si accinge a salire al trono come nuovo re ed il suo primo editto \u00e8 quello di invitare i figli di alcuni prigionieri dell'Isola degli Sperduti (nello specifico Carlos, figlio di Crudelia De Mon, Jay, figlio di Jafar, Evie, figlia della Regina Cattiva e Mal, figlia di Malefica) a frequentare la prestigiosa accademia Auradon Prep, diretta dalla Fata Smemorina. I quattro figli dei cattivi accettano, ma con la missione di recuperare la bacchetta della fata per liberare i loro genitori dalla barriera.\nArrivati nella scuola i quattro ragazzi fanno la conoscenza di Ben e della sua ragazza Audrey (figlia di Aurora e del Principe Filippo) di Doug (figlio di Cucciolo), della direttrice Smemorina e di sua figlia Jane. Dopo un fallito tentativo di rubare la bacchetta (esposta insieme ad altri artefatti al museo del regno) i quattro decidono di elaborare un nuovo piano, cominciando nel frattempo a frequentare le lezioni.\nJay \u00e8 presto reclutato per il torneo della squadra a causa della sua idoneit\u00e0 fisica naturale. Carlos fa amicizia con il cane Rudy, sconfiggendo cos\u00ec la sua paura, mentre Evie eccelle accademicamente (utilizzando le informazioni fornite dallo specchio magico della madre) e si infatua di Chad (figlio di Cenerentola e del Principe Azzurro). Inoltre, scoprir\u00e0 grazie a Doug che la Fata Smemorina incoroner\u00e0 Ben con la sua bacchetta. Mal decide prima di provare a manipolare Jane, ma poi decide di far innamorare Ben di s\u00e9 usando un filtro d'amore, in modo da fidanzarsi con lui e convincerlo a farla sedere in prima fila alla sua incoronazione. Il piano ha successo, e Ben si fidanza con Mal rompendo con Audrey, la quale per ripicca si fidanza con Chad, mentre Evie comincia a legarsi con Doug.\nI legami formati diventano la causa di attriti fra i quattro ragazzi ed i loro genitori, ma dopo che la regina Leah (nonna di Audrey) rimprovera a Ben l'aver portato ad Auradon la figlia di Malefica, Mal decide comunque di portare a termine la missione rubando la bacchetta il giorno dell'incoronazione di Ben. Poco prima della cerimonia, Mal annulla il suo incantesimo sul futuro re (ritenendo che sarebbe stato inutile e crudele tenerlo innamorato dopo aver conquistato il regno), ma Ben ammette di saper gi\u00e0 dell'incantesimo d'amore (spezzato durante la nuotata nel lago incantato durante il loro primo appuntamento). \nDurante la benedizione Jane strappa la bacchetta dalle mani della madre, ma, incapace di controllarne il potere, la ragazza spezza accidentalmente la barriera dell'Isola degli Sperduti, prima di essere fermata da Mal che, per\u00f2 (spinta da Ben), all'ultimo decide di ridare la bacchetta alla sua proprietaria, ma viene per\u00f2 interrotta dalla madre Malefica. La strega ordina alla figlia di darle la bacchetta, ma Mal rifiuta. Malefica riesce lo stesso ad impossessarsene immobilizzando Ben, Smemorina e gli invitati (meno Mal ed i suoi amici) e poi trasformandosi in un drago per punire la figlia ed i suoi compagni, ma i quattro ragazzi uniscono la bont\u00e0 che hanno scoperto esistere nei loro cuori, trasformando la strega in una piccola lucertola (Smemorina spiegher\u00e0 poi alla giovane che le dimensioni di Malefica sono equivalenti alla quantit\u00e0 di amore che essa prova per la figlia), per liberare Ben e gli altri e festeggiare l'incoronazione del giovane re.\nProduzione.\nIl 12 dicembre 2013, Disney Channel annunci\u00f2 la trama del film e l'inizio della produzione. Il soggetto \u00e8 stato scritto da Josann McGibbon e Sara Parriott. Le riprese sono iniziate nella primavera del 2014. Kenny Ortega, il regista che gi\u00e0 precedentemente aveva lavorato con Disney Channel con la trilogia di \"High School Musical\", ha ottenuto la regia del film. Le riprese si sono svolte a Victoria, Vancouver, Columbia Britannica, Canada.\nSequel.\nDurante il D23 Expo 2015, la Disney ha accennato che era in produzione il sequel del film. Il 15 ottobre 2015, Disney ha ufficialmente confermato la realizzazione di un sequel, la cui uscita \u00e8 prevista per il 2017. Tra i nuovi membri del cast si segnala l'ingresso di China Anne McClain nel ruolo di Uma, la figlia di Ursula.\nIl 12 agosto 2016 \u00e8 stato annunciato dalla stessa Sarah Jeffery che non riprender\u00e0 il ruolo di Audrey, la figlia di Aurora e del Principe Filippo, nel sequel. Una settimana dopo, inoltre, il 18 agosto, \u00e8 stato confermato dalla Disney che Thomas Doherty interpreter\u00e0 il ruolo di Harry, il figlio di Capitan Uncino, mentre il giorno dopo viene annunciato da Entertainment Weekly che Dylan Playfair interpreter\u00e0 il ruolo di Gil, il figlio di Gaston. La settimana successiva, il 25 agosto, viene annunciato dalla Disney l'arrivo di Dizzy, la figlia di Genoveffa da Cenerentola, interpretata da Anna Cathcart.\nLe prove e le pre-registrazioni di Descendants 3 sono iniziate il 23 aprile 2018, la produzione il 25 maggio 2018, il 18 luglio 2018 \u00e8 stato segnalato sui social che sar\u00e0 ufficiale e sar\u00e0 l'ultimo dei film della saga di Descendants. \nNell'agosto 2019 il film tv \u00e8 stato presentato in anteprima su Disney Channel. \nMini webserie.\nPoco prima del debutto del film, Disney Channel ha annunciato una mini serie incentrata sulla vita quotidiana ad Auradon Prep, poco prima degli eventi iniziali del film. La serie, trasmessa dal 2 luglio 2015 sull'app WATCH Disney Channel, composta da 23 episodi, viene spiegata da Lonnie sui vari segreti degli studenti fin dal primo giorno di scuola all'annuncio di Ben sull'arrivo dei figli dei cattivi.\nSpin-off animato.\nDopo l'uscita di \"Descendants\" su Disney Channel negli Stati Uniti il 31 luglio 2015, viene confermato dallo stesso canale l'arrivo di uno spin-off animato di corti in CGI chiamato \"\" e che avrebbe debuttato a settembre 2015. Dopo la distribuzione del promo e del poster ufficiale, Aliki Theofilopoulos Grafft, artista di Phineas e Ferb ha annunciato sul suo profilo Twitter che avrebbe diretto la serie, con Jenni Cook come produttrice, e che il cast del film avrebbe ripreso i ruoli del film principale doppiando i loro rispettivi personaggi. \nLa serie \u00e8 in onda dal 18 settembre 2015 negli Stati Uniti e in Italia dal 14 novembre dello stesso anno. Il 13 luglio 2016 viene confermato la seconda stagione, trasmessa negli Stati Uniti il 21 ottobre 2016 e in Italia il 1 maggio 2017, e l'arrivo di Zevon, figlio di Yzma, il nuovo personaggio doppiato da Bradley Steven Perry e che il personaggio di Freddie, figlia del Dr. Facilier sarebbe stata doppiata da Lauryn McClain, sorella di China Anne McClain, dopo che quest'ultima viene scelta per interpretare il ruolo di Uma, la figlia di Ursula, in \"Descendants 2\".\nCortometraggio.\nSul canale YouTube Disney Descendants nel febbraio 2018 \u00e8 stato annunciato un corto dal titolo \"Under the Sea: A Descendants Short Story\" (trad. lett. \"In fondo al mar: Descendants una breve storia\") pubblicato il 28 settembre 2018.\nIn Italia \u00e8 presente su Disney+.\nLibri.\nIspirati al film, sono stati pubblicati 9 libri originali:\nNei mesi di agosto e settembre sono stati pubblicati diversi libri anche nel Regno Unito, Francia e Germania.\nAltri libri ispirati al film saranno pubblicati nel 2016.\nMarketing.\nIl film ha dato spunto ad una serie di iniziative di marketing.\nIn Italia, oltre al rilascio dei libri originali e della colonna sonora, \u00e8 stata realizzata una raccolta di figurine Panini, pubblicata il 3 ottobre 2015, e due app dedicate al film:\nNel mese di settembre sono state prodotte una serie di bambole, linee d'abbligliamento e vari gadget dedicati al film e venduti nei Disney Store d'italia.\nColonna sonora.\nIl 31 luglio 2015, con l'uscita del film su Disney Channel negli Stati Uniti, \u00e8 stata pubblicata la colonna sonora originale contenente 13 canzoni. Inizialmente, il film non era stato concepito come un musical, ma con l'arrivo di Kenny Ortega come regista sono poi state aggiunte canzoni e coreografie. Il film contiene sette canzoni, con l'aggiunta di un brano cantato da Shawn Mendes per i titoli di coda, che \u00e8 stato pubblicato come singolo. Inoltre, la colonna sonora comprende quattro bonus tracks e una suite di David Lawrence. Sono stati venduti oltre 42.000 album durante la prima settimana di uscita della colonna sonora e \"Descendants\" \u00e8 stato il primo film Disney per la televisione dopo \"High School Musical 2\" ad avere una colonna sonora che ha raggiunto il n\u00b0 1 al Billboard 200. L'album ha anche ottenuto in disco d'oro in USA.\nIn Italia la colonna sonora \u00e8 stata resa disponibile come negli Stati Uniti il 31 luglio 2015 sulle piattaforme digitali, mentre il 25 settembre 2015 \u00e8 partita la vendita nei negozi di dischi. Nella versione italiana \u00e8 stata aggiunta la canzone \"Se Solo\", versione italiana di \"If Only\", cantata da Carola Campagna, terza classificata di The Voice of Italy 2015.\nIl 18 novembre 2016 \u00e8 stata rilasciata una versione alternativa a tema natalizio di \"Rotten to the Core\" intitolata \"Jolly to the Core\" cantata nuovamente dai quattro protagonisti.\nAscolti.\nNegli Stati Uniti, prima che il film debuttasse su Disney Channel il 31 luglio, \u00e8 stato visto 1.8 milioni di volte su Watch Disney Channel. La sera della sua prima TV, Descendants \u00e8 stato visto da 6,6 milioni di persone e ha raggiunto i 10,5 milioni di spettatori nei mesi successivi. Il film \u00e8 attualmente il quinto film con pi\u00f9 spettatori totali nella storia di Disney Channel, arrivando a oltre 32 milioni di spettatori totali in tutto il mondo.\nTrasmissione.\nNegli Stati Uniti, il primissimo trailer \u00e8 stato trasmesso il 12 dicembre 2014 ed altri trailer durante il 2015, fino al trailer ufficiale pubblicato il 26 aprile 2015. In Italia \u00e8 stato mostrato il trailer ufficiale il 6 giugno dello stesso anno prima del film TV \"Capelli ribelli\".\nDa giugno sono stati trasmessi diversi trailer e spot pubblicitari prima sui canali Disney poi sugli altri canali kids e successivamente quelli a target alzato come Sky Uno, Cielo, Mtv, Mediaset."}
{"id": "5472317", "revid": "1848372", "url": "https://it.wikipedia.org/wiki?curid=5472317", "title": "Shaun, vita da pecora - Il film", "text": "Shaun, vita da pecora - Il film (\"Shaun the Sheep Movie\") \u00e8 un film d'animazione britannico del 2015 diretto da Richard Starzak e Mark Burton, basato sulla serie televisiva \"Shaun, vita da pecora\", a sua volta uno spin-off del cortometraggio \"Una tosatura perfetta\".\nTrama.\nShaun \u00e8 una pecora che vive con il suo gregge a Mossy Bottom Farm, ed \u00e8 annoiato dalla routine della vita in fattoria. Per questo, prepara un piano per avere un giorno libero, che consiste nell'ingannare il fattore facendolo addormentare a furia di contare e ricontare le sue pecore. Tuttavia, la roulotte in cui esse mettono a letto il fattore accidentalmente rotola via, portandolo fino in citt\u00e0. Bitzer, il cane del fattore, lo insegue. La corsa dell\u2019agricoltore riceve con un colpo alla testa: questi viene portato in un ospedale, dove gli viene diagnosticata un'amnesia. Uscito dal nosocomio, l\u2019uomo vaga per le strade della cittadina fino a giungere in un negozio di un parrucchiere: avendo un improvviso e vago ricordo a proposito della tosatura delle sue pecore, taglia a forza i capelli di una celebrit\u00e0. Per fortuna la star ama il risultato, cos\u00ec il contadino guadagna popolarit\u00e0 come parrucchiere, venendo chiamato \"Mr. X\".\nNel frattempo, le pecore capiscono che il fattore \u00e8 indispensabile, cos\u00ec Shaun si intrufola in un autobus diretto in citt\u00e0; con sua sorpresa, il resto del gruppo lo segue su un altro autobus. Travestite da persone in carne ed ossa, il gruppo inizia a cercare il fattore, fino a quando Shaun viene catturato da Trumper, un uomo egoista e antipatico che dirige un canile. L\u00ec incontra Bitzer e si ricongiunge con lui. Con l'aiuto di una cagnolina senzatetto di nome Slip, i due riescono a fuggire mentre imprigionano Trumper. Le pecore ritrovano il fattore, che per\u00f2 non riconosce Shaun, sebbene quest'ultimo sia molto dispiaciuto per ci\u00f2 che ha fatto.\nSentendosi indesiderati, Shaun, Bitzer e il gregge si costruiscono una casa di fortuna in un vicolo. Resisi conto della perdita di memoria del fattore, elaborano un piano che consiste nel metterlo di nuovo a dormire, riportandolo alla roulotte guidata da un cavallo (in realt\u00e0, il gregge di pecore con un elaborato travestimento) e agganciando il rimorchio a un autobus diretto a Mossy Bottom Farm. Il piano ha inizialmente successo, ma Trumper (riuscito a fuggire dalla cella) si scontra con loro e poi li segue alla fattoria.\nIl gruppo torna alla fattoria, ma quando Slip individua Trumper si barricano in un capanno in giardino. Dopo aver bloccato l'uscita con il nastro, Trumper usa il trattore con pinza dell'agricoltore per gettare il capanno in una cava di pietra, ma l'agricoltore recupera la memoria e Shaun riesce a salvare i suoi amici e a sconfiggere Trumper. La dolce cagnolina Slip se ne va, lasciando una lettera ai suoi nuovi amici, ma mentre sta camminando per la strada verso la citt\u00e0 viene trovata dall'autista dell'autobus, che decide di adottarla. Il fattore e gli animali hanno un rinnovato apprezzamento reciproco, e il giorno dopo il fattore annulla le attivit\u00e0 di routine concedendo un giorno di riposo ufficiale.\nGli epiloghi rivelano che il servizio per il controllo degli animali, che di fatto era un'orrenda prigione, viene trasformato in un centro di protezione degli animali, Trumper trova lavoro indossando un costume da pollo per promuovere un ristorante, Slip va a trovare i suoi nuovi amici in campagna, mentre il fattore vede alla televisione un notiziario che descrive alcuni dei disordini avvenuti durante la missione di salvataggio, che con suo enorme stupore, coinvolgono proprio lui. Si scopre inoltre che in citt\u00e0 si cerca ancora il misterioso parrucchiere \"Mr. X\".\nProduzione.\nNel gennaio 2011 la BBC chiese alla Aardman Animations di sviluppare un film basato sulla serie \"Shaun, vita da pecora\", ideata da Nick Park. Nell'aprile 2013 venne annunciato che il film, scritto e diretto da Richard Starzak e Mark Burton, sarebbe stato finanziato e distribuito da StudioCanal. La produzione vera e propria cominci\u00f2 il 30 gennaio 2014.\nMusica.\nIlan Eshkeri ha composto la musica per il film. La canzone \"Feels Like Summer\" \u00e8 una collaborazione tra Tim Wheeler, Ilan Eshkeri e Nick Hodgson. La colonna sonora \u00e8 stata pubblicata nel Regno Unito digitalmente il 1\u00ba giugno 2015 e su CD il 29 giugno successivo.\nAccoglienza.\nIl film \u00e8 stato accolto caldamente dalla critica e dal pubblico. Su Rotten Tomatoes \u00e8 stato promosso dal 99% delle 161 recensioni professionali registrate, con un voto medio 8,1. Su Metacritic detiene un punteggio di 81 su 100 basato su 30 recensioni.\nL'incasso totale ammonta a .\nSequel.\n\"\" \u00e8 stato distribuito nel Regno Unito il 5 aprile 2019."}
{"id": "5472333", "revid": "958063", "url": "https://it.wikipedia.org/wiki?curid=5472333", "title": "Ray Traylor", "text": ""}
{"id": "5472342", "revid": "251304", "url": "https://it.wikipedia.org/wiki?curid=5472342", "title": "MS Nordkapp", "text": ""}
{"id": "5472346", "revid": "181699", "url": "https://it.wikipedia.org/wiki?curid=5472346", "title": "FC Castiglione", "text": ""}
{"id": "5472355", "revid": "827882", "url": "https://it.wikipedia.org/wiki?curid=5472355", "title": "BMO (personaggio)", "text": ""}
{"id": "5472356", "revid": "287204", "url": "https://it.wikipedia.org/wiki?curid=5472356", "title": "N\u00e1rodn\u00ed basketbalov\u00e1 liga 2007-2008", "text": "La N\u00e1rodn\u00ed basketbalov\u00e1 liga 2007-2008 \u00e8 stata la 16\u00aa edizione del massimo campionato ceco di pallacanestro maschile. La vittoria finale \u00e8 stata ad appannaggio del \u010cEZ Nymburk."}
{"id": "5472360", "revid": "2033069", "url": "https://it.wikipedia.org/wiki?curid=5472360", "title": "Maria, Maria", "text": "Maria, Maria \u00e8 una telenovela brasiliana in 121 puntate andata in onda su TV Globo dal 30 gennaio al 24 giugno 1978. \nAmbientata in una regione mineraria ricca di diamanti a Bahia nel 1860, territorio messo in ginocchio l'anno precedente da una grave siccit\u00e0, essa racconta la storia di due sorelle gemelle che non si conoscono, Maria Alves e Maria Dus\u00e1 (ambedue interpretate da N\u00edvea Maria) e del loro rapporto parallelo con Ricardo Valeriano Brand\u00e3o (Cl\u00e1udio Cavalcanti). Le due sorelle hanno personalit\u00e0 e posizioni sociali differenti: Maria Alves, chiamata comunemente Mariazinha, \u00e8 una ragazza semplice, timorosa e sincera, mentre Maria Dus\u00e1 \u00e8 ricca e molto orgogliosa.\nTrama.\nLa vicenda inizialmente \u00e8 ambientata nell'entroterra di Chapada Diamantina. Ricardo Valeriano Brand\u00e3o, \u00abun forte, coraggioso, uomo d'onore\u00bb, si ferma alla fattoria di Raimundo Alves (Wilson Grey). Qui conosce la figlia dell'uomo, Maria, e se ne innamora. Raimundo, \u00abstremato e ridotto alla fame dalle calamit\u00e0 che si \u00e8 abbattuta sul paese\u00bb, gli offre Maria come sposa in cambio di generi alimentari. Ricardo, per\u00f2, lascia a Maria Alves la libert\u00e0 di scegliere se sposarlo o meno. Maria, bench\u00e9 attratta dal forestiero, non si sente ancora pronta per iniziare una relazione e decide quindi di rimanere con la propria famiglia, anche se dopo la partenza di Ricardo si rende conto che non riesce a dimenticare l'uomo e spera che egli un giorno torni da lei.&lt;br&gt;\nGiunto nel villaggio di Xique-Xique, Ricardo incontra una ragazza identica a Maria Alves, e crede di aver ritrovato la donna della quale si \u00e8 innamorato. In realt\u00e0 questa giovane si chiama Maria Dus\u00e1, \u00e8 di ottima famiglia, vive in una della case pi\u00f9 ricche e sofisticate del villaggio, ed \u00e8 la \u00abspregiudicata proprietaria di una locanda\u00bb. Quando conosce Ricardo, la donna lo tratta con freddezza e disdegno. Sentendosi disprezzato, l'uomo umilia Maria Dus\u00e0 davanti a tutti, ma in tal modo provoca la violenta reazione degli amici di quest'ultima. Spaventato, Ricardo cerca di fuggire, ma durante la fuga uccide accidentalmente uno dei suoi assalitori. A questo punto, per evitare ripercussioni, l'uomo si rifugia nelle miniere.&lt;br&gt;\nQualche tempo dopo, Dona Ros\u00e1ria (Ana Ariel) si reca a Xique-Xique accompagnata da Maria Alves, che ha lasciato la sua famiglia dopo la morte del padre con la speranza di reincontrare Ricardo. Ben presto la ragazza viene scambiata per la ricca Maria Dus\u00e1. Quest'ultima viene a sapere della presenza di una sua sosia, e chiede di poter conoscere la ragazza. Le due Maria finalmente si incontrano e Maria Alves racconta della sua vita sfortunata e miserabile, della morte del padre e del suo amore tardivo per Ricardo. Toccata dalla triste storia, Maria Dus\u00e1 decide di aiutarla e parte alla ricerca di Ricardo. Riesce a rintracciarlo, ma si trova davanti un uomo diverso: un uomo amareggiato e disilluso dalla vita, che \u00e8 riuscito a farsi un nome grazie al lavoro nelle miniere. Il nuovo Ricardo affascina profondamente Maria Dus\u00e1 e la ragazza si innamora di lui, dimenticando l'impegno preso con Maria Alves. Quando si scoprir\u00e0 che le due giovani donne sono in realt\u00e0 sorelle gemelle, sar\u00e0 troppo tardi.\nProduzione.\nPrima telenovela scritta da Manoel Carlos (che scriver\u00e0 nello stesso anno \"Marina\" e tre anni dopo \"Destini\"), \"Maria, Maria\" \u00e8 basata sul romanzo \"Maria Dus\u00e1\" (1910) di Lindolfo Rocha.\nLe scene in esterna ambientate nella zona della miniera furono registrate a Maric\u00e1 (Rio de Janeiro), dove 100.000 m\u00b2 di territorio furono trasformati in una fittizia savana, secca e polverosa. Le scene ambientate a Xique-Xique furono girate nella pittoresca cittadina di Barra de Guaratiba (sempre nei pressi di Rio).\nLa sigla di apertura si intitolava \"Olha Maria\", scritta da Chico Buarque, Tom Jobim e Vin\u00edcius de Moraes, ed eseguita dall'Orquestra Som Livre.\nTrasmissione italiana.\nIn Italia, la telenovela \u00e8 stata trasmessa dal 12 dicembre 1983 da Rete 4."}
{"id": "5472377", "revid": "125542453", "url": "https://it.wikipedia.org/wiki?curid=5472377", "title": "Collegiata di San Giovanni Battista (Angri)", "text": "La collegiata di San Giovanni Battista \u00e8 la chiesa madre di Angri, comune in provincia di Salerno, situata nell'omonima piazza e nelle adiacenze del Castello Doria di Angri. Vengono custoditi al suo interno la statua lignea di San Giovanni Battista e il busto argenteo del medesimo santo, i quali sono oggetto di venerazione da parte della popolazione angrese da molti secoli.\nStoria.\nLa fondazione della chiesa\nLa chiesa fu fatta costruire una prima volta nel 1181 da un sacerdote locale, un certo Giovanni de Miro, e dedicata inizialmente a Sant'Angelo (o San Michele Arcangelo). Il sacerdote Giovanni de Miro vissuto nel XII secolo non deve essere confuso con un sacerdote suo omonimo, appartenuto presumibilmente anche al medesimo casato e vissuto nell'XI secolo, sempre ad Angri. Tale Giovanni de Miro fond\u00f2, secondo alcune fonti, la prima chiesa di Angri, quella dedicata a San Benedetto da Norcia, in uno dei due pi\u00f9 antichi rioni della citt\u00e0, il \"rione Ardinghi\".\nLa chiesa quando venne eretta era di dimensioni pi\u00f9 piccole di quelle che si possono ammirare oggi. Il motivo per il quale il nome della chiesa venne intitolato a San Michele arcangelo \u00e8 che all'epoca la popolazione era molto devota agli angeli custodi ed in particolare a San Michele. Infatti, anche i Longobardi, giunti in Italia secoli prima, e dopo la loro conversione dall'arianesimo al cristianesimo, adottarono San Michele arcangelo come loro patrono e santo protettore.\nVarie fonti riguardanti la fondazione dell'antica chiesa di Sant'Angelo\nSecondo alcune fonti scritte trasmesse fino a noi dagli storici dell'epoca, indicano che esisteva una chiesa sorta poco dopo un altro edificio religioso e intitolata a Sant'Angelo. L'altro edificio religioso secondo tali testimonianze era un monastero e vi era al suo interno un eremo. Entrambi gli edifici sarebbero sorti nell'VIII secolo o forse anche anni prima della fondazione della prima chiesa di Angri. Il monastero era gestito dai monaci benedettini e al suo interno vi svolgevano delle celebrazioni liturgiche sia private e sia verso la popolazione locale. Poco dopo la fondazione di questi edifici, passarono sotto il governo del priorato dell'abbazia di Cava De' Tirreni. Sempre secondo questi testi inoltre, entrambi questi edifici erano situati \"sopra Angre, in loco qui dicitur Curbaru\" (sopra la citt\u00e0 di Angri, in localit\u00e0 di Corbara). Corbara infatti confinava e confina tutt'ora con le terre di Angri andando verso sud e si estende ai piedi dei Monti Lattari. Le testimonianze di questi storici per\u00f2, non indicano se questi edifici si trovassero in territorio di Corbara o al confine fra le due citt\u00e0, poich\u00e9 oggigiorno, non esistono pi\u00f9. Sempre secondo queste fonti, ad Angri c'era anche una localit\u00e0 che veniva chiamata nel Medioevo \"alli santi Angeli\" o \"alli beati santi Angeli\" (ai beati e santi angeli), ed era situata nel \"fundo Marciani\" (fondo Marciano), poi rinominata e chiamata ancora oggi con il nome di \"rione Casalanario\".\nAnche nel Codex diplomaticus avensis (codice diplomatico Cavese) in merito ad Angri, si descrive l'esistenza effettiva di una chiesa annessa ad un'antica masseria e dedicata ancora a Sant'Angelo. Questo complesso di edifici inoltre, era situato sempre secondo ci\u00f2 che narra il \"codice\" in terra d'Angri e pi\u00f9 esattamente sempre nel \"fondo Marciano\". Si racconta sempre secondo il \"codice\" che questa masseria fu di beneficio dell'abbazia di S. Massimo di Salerno e nel IX secolo dell'Episcopio di Stabia e di Paestum.\nSecondo una lettera, la n\u00b0 72 del papa San Gregorio Magno, conservata dal monsignor. su-eccellenza Martini, (del gennaio 1846), dal libro XI, epistolario LXXII, indice IV, Cfr. Italia Pontificia, V. Sorrento, indirizzata dal papa S. Gregorio Magno all'abate del monastero di Sorrento, di nome Agapito, lo invitava ad accogliere tutti i monaci del monastero di Sant'Angelo del \"fondo Marciano\" nel suo perch\u00e9, anche il papa venne a sapere che il monastero and\u00f2 completamente distrutto a causa di alcuni guerrieri Longobardi, andati l\u00ec per saccheggiare e distruggere quelle terre. Inoltre, sempre nella lettera, Gregorio Magno invit\u00f2 Agapito ad unire entrambi i monasteri finch\u00e9, non si sarebbero rivendicate le terre del \"fondo Marciano\" e ripristinato l'intero complesso religioso andato completamente distrutto. Nel frattempo, il monastero del \"fondo\" sarebbe andato sotto la giurisdizione del vescovo di Nocera dei Pagani che se ne sarebbe occupato nel farlo ripristinare (cosa che non avvenne pi\u00f9 neanche a distanza di secoli). Infine sempre nelle ultime parti della lettera del papa, obblig\u00f2 sempre il vescovo Agapito, ad inviare al pi\u00f9 presto dei monaci al monastero distrutto finch\u00e9 continuassero con le celebrazioni liturgiche in quelle terre di Angri.\nSecondo l'archivio diocesano, dei vari testi correlati e di alcuni storici dell'epoca in cui venne eretta la chiesa di Sant'Angelo, la localit\u00e0 esatta dell'erezione della struttura, non \u00e8 la stessa della quale sorge l'attuale Collegiata di San Giovanni Battista ma, si troverebbe in un altro luogo di Angri ovvero in una qualche localit\u00e0 montana di Angri e che venne infine sostituita dalla funzione di parrocchia dalla nuova collegiata di San Giovanni Battista.\nAltri storici affermano invece che l'antica chiesa di Sant'Angelo, venne eretta nel perimetro dell'attuale collegiata di San Giovanni Battista.Il culto degli angeli custodi nella vicina citt\u00e0 di Corbara\nAnche nella vicina citt\u00e0 di Corbara era molto sentita la venerazione degli angeli custodi tanto che, dalla met\u00e0 del 1800, ogni 2 giugno (ricorrenza dell'onomastico di Sant'Erasmo di Formia) \u00e8 nata una vera e propria festa religiosa che vede ancora oggi la rappresentazione della calata dell'arcangelo San Michele appeso a delle funi, da uno strapiombo fino alla chiesa principale del paese dove salva la vita di Sant'Erasmo. Quest'ultimo, insieme a San Bartolomeo, sono patroni della citt\u00e0 e titolari della chiesa dove si svolge la ricorrenza della festa.\nLa sede parrocchiale\nNel 1887 la sede parrocchiale della Cappella di San Giuda Taddeo apostolo di Angri venne trasferita a quella della Collegiata di San Giovanni Battista di Angri; la parrocchia contava in totale 7707 fedeli.\nAltre informazioni\nNel 2004 \u00e8 stata creata una nicchia di fronte alla collegiata, nella piazzetta limitrofa, con all'interno un mosaico raffigurante un giovane San Giovanni Battista, similmente raffigurato come il busto argenteo del \"San Giovanniello\" presente all'interno della collegiata, per volont\u00e0 dell'abate Alfonso Raiola.\nL'ultimo abate della collegiata di San Giovanni Battista \u00e8 stato don Alfonso Raiola, che ha eseguito le funzioni liturgiche al suo interno per ben 51 anni, fino all'avvenuta morte.\nLe prime ristrutturazioni e ampliamenti\nNel 1302 fu fatta ricostruire dal conte di Romano Orsini di Nola e dedicata all'attuale santo patrono di Angri, di cui prende il nome, in stile romanico e con una pianta a croce latina.\nNel 1475 sulla bolla papale di Papa Sisto IV, la chiesa ricevette il titolo di \"Insigne Collegiata\", ovvero venne elevata a rango di abbazia e retta da un abate e da un collegio di otto canonici.\nNello stesso periodo, la facciata della chiesa venne rinnovata ed abbellita in stile rinascimentale e con i profili spioventi della copertura e, rivestita esteriormente nella facciata in bugnato di piperno \"liscio tagliato a cuscino\" (unico esempio di facciata nel mondo come chiesa, insieme a quella del Ges\u00f9 Nuovo di Napoli che ha invece una copertura esterna di bugnato di piperno \"tagliato a diamante).\". Sempre sulla facciata, sono incastonati tre splendidi portali marmorei e anticamente, 3 rosoni polilobati, autentici fiori in pietra d'arte catalana, che ha pochi simili in Europa. Oggi si \u00e8 conservato solo quello centrale poich\u00e9 gli altri due sono andati danneggiati durante i bombardamenti della seconda guerra mondiale e sostituiti con delle semplici finestre circolari trasparenti.Opere artistiche conservate al suo interno\n\u00c8 stato aggiunto tra il XIII e il XIV secolo, accanto all'altare maggiore, un crocefisso ligneo.\nNel 1501 fu fatto costruire un polittico incassato nella parete di fondo della tribuna della chiesa dall'artista Simone da Firenze.\nNel 1540 furono aggiunti i 3 portali ancora oggi esistenti; nella lunetta sovrastante comparivano la Vergine Maria con in braccio il Bambin Ges\u00f9 ed i santi Giovanni l'evangelista e Giovanni Battista. Oggi questa lunetta non \u00e8 pi\u00f9 esistente perch\u00e9 \u00e8 andata distrutta sempre dai bombardamenti della seconda guerra mondiale.\nNel 1630 \u00e8 stata commissionata una tela al pittore angrese Domenico De Marinis rappresentante \"la Madonna con in braccio il Bambino Ges\u00f9 posta tra san Giacinto Odrow\u0105\u017c e gli angeli tutti intorno\".\nTra il 1678 e il 1683 venne incaricato il pittore Angelo Solimena di dipingere un quadro che raffigura \"l'estasi di santa Rosa da Lima\".\nNel '700 la chiesa venne ricostruita all'interno in puro stile barocco.\nNel 1743 Sant'Alfonso Maria dei Liguori pass\u00f2 per Angri e venne accolto nella collegiata di San Giovanni Battista, dove disse anche una messa.\nSopra al quarto altare minore alla destra di quello maggiore della collegiata \u00e8 presente un dipinto raffigurante la \"Madonna Addolorata\" seduta su una roccia mentre guarda il cielo.\nAlla sinistra dell'altare maggiore, dove c'\u00e8 l'altare minore di Sant'Anna, vi \u00e8 un antico tabernacolo ribattezzato \"tabernacolo di Sant'Anna\", in marmo bianco di dimensioni di cm. 70 x 70. \u00c8 formato da una cornice in alto, dove sono rappresentate tre teste di cherubini con vicino delle ali pennute; sulle due cornici laterali vi sono due angeli con mani giunte in atto di preghiera, con i capelli lunghi, indossano lunghe vestiti e sono presenti in due nicchie. Ai piedi degli angeli sono poste in prospettiva delle piccole formelle che rappresentano sei corolle piene di fiori. La porticina del ciborio \u00e8 fatta in rame sbalzato e rappresenta un grande calice, dal quale spunta un'ostia emanante raggi. Nel mese di aprile del 2019 il tabernacolo \u00e8 stato spostato e messo in esposizione vicino ai due bianchi marmi restaurati tra la fine dell'anno 2017 e la prima met\u00e0 del 2018, situati nello spazio dove si trova il quarto altare minore a destra di quello maggiore.\nNella navata centrale \u00e8 possibile scorgere un soffitto in ligneo dorato e un cassettone contenente 3 tele settecentesche che illustrano, la vita di San Giovanni Battista, la confraternita di Santa Margherita e la sagrestia.\nL'interno della chiesa ha avuto una serie di rimaneggiamenti nel corso dei secoli e cos\u00ec comparvero le 3 navate con cappelle laterali che oggigiorno possiamo ancora ammirare.\nDurante i bombardamenti della seconda guerra mondiale, pi\u00f9 in particolare nel settembre del 1943, la collegiata sub\u00ec diversi danni, tra cui quello della lunetta centrale della facciata della collegiata con la distruzione di una statua in marmo di San Giovanni Evangelista e il danneggiamento di quella di San Giovanni Battista e della Madonna con in braccio il Bambino Ges\u00f9.\nIl 31 ottobre del 1972, su volont\u00e0 dell'abate Alfonso Raiola, venne fatta affiggere una lapide commemorativa in ricordo del passaggio di Sant'Alfonso Maria dei Liguori ad Angri e nella collegiata di San Giovanni Battista.\nRistrutturazioni avvenute all'interno e all'esterno della collegiata nel corso degli anni\nTra il 2017 e la prima met\u00e0 dell'anno 2018 sono state restaurate due delle tre statue in marmo di Carrara presenti anticamente nella lunetta della collegiata di San Giovanni Battista, datate XVI secolo e collocate all'interno della collegiata, vicino al quarto altare minore alla destra di quello maggiore. Nonostante il restauro, alcune loro parti sono andate perdute come la testa del Bambino Ges\u00f9 o il braccio sinistro di San Giovanni Battista, a causa delle esplosioni delle bombe che colpirono la citt\u00e0 di Angri durante il settembre del 1943.\nTra il mese di settembre del 2019 sono partiti i lavori di restauro del campanile della collegiata e sono terminati all'inizio del mese di gennaio del 2020.\nFurti, ruberie e danneggiamenti all'interno della collegiata\nPer la forzata chiusura a seguito del terremoto del 23 novembre 1980, la collegiata ha subito diversi furti di opere d'arte e di alcuni suppellettili.\nNella notte del 9 novembre del 2013 il sottotetto della collegiata venne colpito da un fulmine che cre\u00f2 un principio di incendio che venne subito domano dai vigili del fuoco accorsi immediatamente sul posto. L'incendio non provoc\u00f2 grossi danni e il sottotetto della collegiata nei giorni successivi venne fatto aggiustare.\nLa festa patronale e la ricorrenza della decapitazione del santo\nOgni 24 maggio, un mese prima della nascita di San Giovanni Battista, c'\u00e8 una ricorrenza religiosa nella quale vengono alzati dei quadri con la sua immagine nelle vie pi\u00f9 antiche e principali della citt\u00e0.\nOgni due settimane prima della ricorrenza della festa patronale di San Giovanni Battista, la statua del santo viene spostata dalla sua nicchia e viene messe sull'altare maggiore dove successivamente viene rivestita di un alto mantello rosso che fino agli anni '70 con il quale esce durante le processioni. Tutti i 24 giugno viene celebrata la nativit\u00e0 di San Giovanni Battista sia come festa parrocchiale che come festa patronale. I festeggiamenti durano circa una settimana durante la quale la statua del santo esce dalla chiesa madre e compie la tradizionale \"peregrinatio\" (peregrinazione) nelle vie principali cittadine, delle chiese e nelle zone periferiche di Angri. Era consuetudine fino agli anni '60 di appendere al mantello della statua le banconote dell offerte dei fedeli. Al termine della festa, la statua di San Giovanni Battista viene riportata nella collegiata ed esposta al pubblico sull'altare maggiore per l'adorazione dei fedeli, ogni 24 giugno fino al 29 agosto e ne viene tolto anche il rosso mantello.\nCon la conclusione delle festivit\u00e0 vengono anche calati i quadri rappresentanti il santo dalle vie cittadine e viene riposizionata la statura del sento nella sua nicchia personale che si trova alla sinistra dell'altare maggiore. Tutti i 29 agosto viene ricordata la sua decapitazione ad opera di Erode Antipa.\nFestivit\u00e0 di San Giuda Taddeo apostolo\nOgni 28 ottobre, viene celebrata la nativit\u00e0 di San Giuda Taddeo apostolo all'interno della collegiata, con solenne messa e processione della statua del santo. La processione ha inizio dalla cappella dove la statua \u00e8 conservata tutto l'anno, giungendo poi alla collegiata di San Giovanni Battista e, successivamente, con il rientro della statua del santo nella sua cappella originaria.\nDescrizione.\nLa chiesa essendo stata costruita in stile architettonico romanico presenta una facciata a salienti.\nGenerale\nLa chiesa conserva diversi tesori, fra cui la statua lignea e il busto argenteo del santo patrono del comune campano, San Giovanni Battista, il crocefisso ligneo di grande valore, posto a destra dell'altare maggiore e diversi dipinti che ritraggono la vita dei santi.\nLa statua del patrono\nLa statua lignea, secondo una leggenda, fu costruita da un marinaio di una flotta bizantina in viaggio verso la costa campana; durante la traversata, si dice che alcuni marinai di un'altra nave rubarono la statua, mossi dall'invidia per la velocit\u00e0 del battello su cui il prezioso legno era collocato. Gli invidiosi marinai tentarono di bruciare la statua, ma invano; non contenti di ci\u00f2, essi misero il legno su di un carro, che, trainato da buoi, si ferm\u00f2 in aperta campagna. In quel punto esatto fu eretta la collegiata dedicata al Battista.\nAl giorno d'oggi la statua lignea, adornata da un manto rosso e oro, \u00e8 il principale elemento di venerazione da parte della popolazione angrese. A San Giovanni Battista gli si attribuiscono molti miracoli tra cui l'aver salvato gli angresi da calamit\u00e0 naturali quali la peste del '600 e i propiziosi e abbondanti raccolti.\u00c8 ancora vivo nel ricordo degli anziani, il miracolo compiuto dal Battista durante l'ultima eruzione del Vesuvio del 1944. Angri fu colpita da una incessante pioggia di lapilli che minacciava non solo l'incolumit\u00e0 degli abitanti ma anche i raccolti. Appena San Giovanni apparve sul sagrato della Collegiata, la pioggia di lapilli, cess\u00f2 improvvisamente.\nFino agli anni'60 nella processione di giugno, l'antica statua lignea di San Giovanni Battista, ricoperta interamente da banconote, veniva accompagnata da \"San Giovanniello\" il busto argenteo del Patrono, che veniva posto nel \"Maio\" un particolare carro allegorico intessuto con la paglia, che serviva a raccogliere le primizie dei campi. A conclusione dei festeggiamenti, le primizie venivano date alle donne gravide, come segno di protezione e benedizione da parte del Santo. La tradizione vuole che il volto del Battista, sia stato \"oscurato\" dal fumo di migliaia di batterie, fatte esplodere ogni anno al Suo passaggio.\nIl legno rappresenta altres\u00ec la statua processionale, che in occasione della festa del 24 giugno, esce dalla chiesa madre e compie la tradizionale \"peregrinatio\" per l'intera citt\u00e0, sia nelle vie cittadine, sia nelle zone periferiche. Successivamente, viene riportata nella collegiata ed esposta al pubblico per l'adorazione dei fedeli.\nNel 2007 la statua del santo patrono ormai corrosa dal tempo \u00e8 stata restaurata presso l'universit\u00e0 Suor Orsola Benincasa di Napoli.\nIl 15 giugno 2016 grazie alla generosit\u00e0 del comitato dei solenni festeggiamenti \u00e8 stato fatto un nuovo manto che San Giovanni indosser\u00e0 quando sar\u00e0 esposto nel suo simulacro.\nIn ogni messa serale, si recita una preghiera al santo patrono di Angri.Il busto argenteo\nIl busto argenteo, invece, di valore ancor pi\u00f9 importante della statua lignea, \u00e8 un capolavoro di arte scultorea. Esso fu scolpito nel 1719 dagli argentieri napoletani dell'epoca e raffigura il Battista con l'agnello, la croce e la mano indicante il Cristo \"agnello di Dio\"; dopo il sisma del 1980, tale agnello, ricoperto di oro, fu trafugato da ignoti.\nNel dicembre 2013, nella Collegiata si \u00e8 tenuta una celebrazione, presieduta dal vescovo diocesano, durante la quale un nuovo agnello dorato \u00e8 stato riposto nella sua collocazione originale: l'operazione \u00e8 stata possibile grazie al contributo di un finanziatore locale. Il busto \u00e8 stato esposto in una mostra dell'oreficeria napoletana tenutasi in Brasile nel 2014.\nGli altari\nL'altare maggiore \u00e8 di notevole bellezza artistica; la mensa, collocata al centro di un largo presbiterio, \u00e8 in posizione sopraelevata rispetto al piano dei fedeli; sul lato sinistro dell'altare troviamo l'ambone (di recente costruzione) e il crocifisso ligneo risalente al XIII-XIV secolo. La zona accessibile ai soli presbiteri \u00e8 racchiusa da alcune colonnine in marmo di Carrara, sormontate da coppette, che ospitano spesso composizioni floreali. Stando a documenti storici rinvenuti in archivio, nell'Ottocento venivano celebrate presso questo altare quasi 800 messe.\nAlla destra dell'altare maggiore, \u00e8 situato l'altare del Santissimo Sacramento e di San Giovanni Battista. Il tabernacolo, costituito da marmi, oro e pietre dure, \u00e8 incastonato all'interno di un altare che vede alla sua sommit\u00e0 la nicchia che ospita la statua processionale del Santo patrono di Angri. Il suddetto tabernacolo, di ingente valore economico, \u00e8 stato voluto fortemente dall'attuale parroco della Collegiata, monsignor Leopoldo, ed \u00e8 stato portato a termine nel febbraio 2013. La teca alla sommit\u00e0 dell'altare, che ospita la statua lignea, \u00e8 accessibile anche dal retro, ovvero dalla sagrestia.\nNella parte opposta dell'altare del Santissimo, ovvero alla sinistra dell'altare maggiore, \u00e8 presente l'altare di Sant'Anna, che ospita una statua lignea raffigurante la santa, nonna di Ges\u00f9 Cristo. La statua, mai esposta al culto da vicino, \u00e8 racchiusa anch'essa in una teca (non accessibile dal retro), e posta alla sommit\u00e0 di un altare del tutto simile a quello di San Giovanni, ma diverso per l'assenza del tabernacolo. La suddetta statua \u00e8 stata riportata all'antico splendore nell'anno 2021 per volere del parroco Mons. Vincenzo Leopoldo, che intuendone il valore artistico e storico, ne ha commissionato il restauro.\nOltre a questi tre altari maggiori, lungo tutte le cappelle sono presenti otto altari minori. Questi, un tempo molto pi\u00f9 in considerazione di oggi, ospitano complessivamente sette tele ed una statua, quella di Sant'Alfonso Maria De' Liguori. Nei secoli passati, ognuno di questi altari ospitava funzioni liturgiche ed era singolarmente curato da un \"sagrista\" o \"sagrestano\". Le tele situate sui vari altari minori raffigurano: nella navata sinistra, l'Addolorata, Sant'Antonio, la Madonna di Montevergine e Santa Margherita, mentre nella navata destra, San Gaetano, Santa Rosa da Lima e San Giuseppe (su questo lato \u00e8 presente l'altare con la statua di Sant'Alfonso).\nIl polittico e le tele del soffitto\nLa collegiata possiede alcune tele, un certo numero delle quali sono disposte nel polittico situato nel retro dell'altare maggiore ma in posizione sopraelevata, altre incorniciate nel cassettone, riccamente decorato da fregi e motivi vari.\nNella parte inferiore del politico \u00e8 raffigurata la Madonna incoronata da due angeli e seduta in trono con il Bambino benedicente, con a lato San Giovanni Battista e San Giovanni Evangelista; ai lati di questo quadro ci sono due tele, una che raffigura San Paolo con la spada ed il libro e l'altra raffigurante San Pietro con le chiavi ed il libro.\nNella parte superiore del complesso pittorico sono presenti altre due tele: il Cristo morto in un lenzuolo trasportato al sepolcro da Nicodemo e Giuseppe di Arimatea alla presenza della Madonna e il Cristo risorto in piedi nel sarcofago tra i soldati. Ci sono poi quattro tele \"minori\": il profeta Daniele, il profeta Isaia, l'arcangelo Gabriele con il giglio e la Vergine Annunziata con la colomba dello Spirito Santo.\nEventi recenti.\nRestauri alle opere d'arte conservate nella collegiata\nNel maggio del 2018 dopo essere stato ultimato il restaurato del dipinto raffigurante la \"Madonna con in braccio il Bambino Ges\u00f9 posta tra san Giacinto Odrow\u0105\u017c e gli angeli tutti intorno\", \u00e8 stato riportato nella collegiata e posto nel terzo altare minore, alla sinistra di quello maggiore. Il dipinto non era pi\u00f9 presente in collegiata per via del terremoto del 1980, ed era stato custodito nella Certosa di Padula fino al suo trasferimento nella collegiata di San Giovanni Battista di Angri."}
{"id": "5472380", "revid": "108915279", "url": "https://it.wikipedia.org/wiki?curid=5472380", "title": "Johann Martin Miller", "text": "Biografia.\nMiller fu autore di romanzi epistolari e sentimentali, nei quali un amore infelice vede opporsi ai giovani amanti gli arroganti genitori."}
{"id": "5472381", "revid": "84184", "url": "https://it.wikipedia.org/wiki?curid=5472381", "title": "Teresa Malvezzi Carniani", "text": ""}
{"id": "5472386", "revid": "830939", "url": "https://it.wikipedia.org/wiki?curid=5472386", "title": "Gabriel Millet", "text": "Biografia.\nDocente al Coll\u00e8ge de France, riteneva che l'arte bizantina si fosse formata su esempio di quella greca e ne discendesse ancor pi\u00f9 che da quella romana.\nTra le sue opere si ricordano \"La scuola greca nell'architettura bizantina\" (1916) e le \"Ricerche sull'iconografia del Vangelo\" (1916)."}
{"id": "5472387", "revid": "869710", "url": "https://it.wikipedia.org/wiki?curid=5472387", "title": "Shaqiri", "text": ""}
{"id": "5472390", "revid": "1730136", "url": "https://it.wikipedia.org/wiki?curid=5472390", "title": "Deposito locomotive di Bologna Centrale", "text": "Il deposito locomotive di Bologna Centrale \u00e8 un impianto di ricovero e manutenzione dei veicoli delle Ferrovie dello Stato Italiane ubicato all'interno del complesso della stazione di Bologna Centrale.\nStoria.\nNel 1905, all'atto dell'istituzione delle Ferrovie dello Stato, la stazione di Bologna Centrale disponeva di un deposito locomotive comprendente due rimesse semicircolari servite da piattaforma girevole&lt;ref name=\"NascimbeneBerto1997/60\"&gt;.&lt;/ref&gt;.\nNell'ambito del piano regolatore di riordino e potenziamento della rete delle Ferrovie dello Stato predisposto nel 1905-1906 venne stabilita la costruzione di un nuovo deposito che subentrasse al precedente, ormai insufficiente per dimensioni e vetust\u00e0. Esso sarebbe dovuto sorgere in localit\u00e0 Mascarella, e a tal fine nel 1915 fu ultimata la costruzione al rustico della nuova rimessa circolare dotata di 70 posti per locomotive&lt;ref name=\"NascimbeneBerto1997/60\"&gt;.&lt;/ref&gt;.\nL'incalzare degli eventi bellici fece sospendere i lavori, e l'edificio della costruenda rimessa venne utilizzato come magazzino&lt;ref name=\"NascimbeneBerto1997/60\"&gt;.&lt;/ref&gt;. Per fronteggiare le necessit\u00e0 della trazione furono pertanto istituiti due depositi sussidiari del vecchio deposito di Bologna, ubicati a Faenza e a Ferrara&lt;ref name=\"NascimbeneBerto1997/60\"&gt;.&lt;/ref&gt;.\nIl nuovo deposito di Bologna Centrale, essendo stata definitivamente abbandonata l'ubicazione precedentemente prevista, fu costruito presso il Bivio Ferrara, e inizi\u00f2 parzialmente la propria attivit\u00e0 nel 1927 ospitando anche le locomotive a corrente alternata trifase destinate al servizio sulla linea Porrettana&lt;ref name=\"NascimbeneBerto1997/60\"&gt;.&lt;/ref&gt;.\nIl nuovo impianto fu attivato completamente all'inizio del 1929. Disponeva di due rimesse e dell'officina per le medie riparazioni&lt;ref name=\"NascimbeneBerto1997/60\"&gt;.&lt;/ref&gt;. La sua dotazione iniziale fu di 170 locomotive&lt;ref name=\"NascimbeneBerto1997/60\"&gt;.&lt;/ref&gt;.\nDanneggiato gravemente durante la Seconda guerra mondiale, fu ricostruito e affiancato, dal 1948, dal nuovo deposito locomotive di Bologna San Donato, ubicato all'interno dell'omonimo impianto di smistamento&lt;ref name=\"NascimbeneBerto1997/69-70\"&gt;.&lt;/ref&gt;."}
{"id": "5472391", "revid": "287204", "url": "https://it.wikipedia.org/wiki?curid=5472391", "title": "The Best of John Hammond", "text": "The Best of John Hammond \u00e8 una raccolta in un doppio album di John P. Hammond, pubblicato dalla Vanguard Records nel 1970.\nMusicisti.\nMy Babe, No Money Down, I'm a Man, Backdoor Man, Statesborough Blues, Keys to the Highway e Barbecue Blues\nI Wish You Would Come Back, Baby, They Call It Stormy Monday (But Tuesday Is Just as Bad), Big Boss Man, So Many Roads, So Many Trains, Baby, Please Don't Go, Travelling Riverside Blues e Who Do You Love \nStill a Fool (Two Trains Running), Milk Cow Calf's Blues, See That My Grave Is Kept Clean, Louise, Louise Blues, Give Me a 32-20, Stones in My Passway, Get Right Church, Drop Down Mama e Going Back to Florida "}
{"id": "5472392", "revid": "1543377", "url": "https://it.wikipedia.org/wiki?curid=5472392", "title": "Le ruote dell'Universo, opera in cui compendiosamente si descrivono le cose celesti e sublunari", "text": "Le ruote dell'Universo, opera in cui compendiosamente si descrivono le cose celesti e sublunari \u00e8 un trattato di Onofrio Giliberto pubblicato nel 1646. \nFrutto degli interessi verso il sapere enciclopedico del suo tempo, \"Le ruote dell'Universo, opera in cui compendiosamente si descrivono le cose celesti e sublunari\" \u00e8 un trattato assai composito come si evince dalla lettura dello stesso. In questo volume si fornisce un compendio delle consuetudini del tempo, misto ad almanacchi, descrizioni storiche e geografiche, di luoghi realmente esistiti o di fantasia. In essa trionfa il gusto per i paesi lontani tanto che l'opera pu\u00f2 dirsi non solo astrologica e protoscientifica ma anche soprattutto geografica.\nTematiche dell'opera.\nIl testo \u00e8 diviso in sedici \"Ruote\" che corrispondono alla divisione in \"Cieli\" del Sistema Aristotelico-Tolemaico come si pu\u00f2 verificare dalla lettura dall'indice del testo posto alla fine del volume e che prende il nome di \"Tavola de' capitoli\". Le parti in cui il testo \u00e8 diviso sono pertanto:\nDescrizione fisica dell'opera.\nL'opera fu stampata a Napoli dallo stampatore arcivescovile Francesco Savio nel 1646. Tutte le copie presentano la medesima consistenza fisica: il formato \u00e8 in 8\u00ba e il testo \u00e8 composto da 391 pagine. Alcune copie risultano mutile di pagine interne. Tutte presentano errori nella numerazione delle pagine.\nDiffusione e reperimento dell'opera.\nSe ne conoscono tre esemplari conservati in Italia. Una integra di cui \u00e8 disponibile anche il formato elettronico si trova a Firenze presso la Biblioteca Nazionale Centrale, una seconda mutila di alcune carte si trova a Bari presso la Biblioteca nazionale Sagarriga Visconti-Volpi, una terza \u00e8 stata recentemente donata alla Biblioteca dell'Osservatorio astronomico di Capodimonte di Napoli.\nDue copie sono invece conservate in Spagna. Una stata identificata presso la biblioteca del Monasterio de San Mill\u00e1n de Yuso a La Rioja, mentre una seconda copia gi\u00e0 presente nel Colegio Mayor de Cuenca, si trova presso la Biblioteca Generale dell'Universit\u00e0 di Salamanca, come si evince da \"Catalogo delle Biblioteche Universitarie spagnole\"."}
{"id": "5472394", "revid": "986213", "url": "https://it.wikipedia.org/wiki?curid=5472394", "title": "John Pratt, III marchese di Camden", "text": "Biografia.\nEra il figlio di George Pratt, II marchese di Camden, e di sua moglie, Harriet Murray, figlia di George Murray, vescovo di Rochester. Studi\u00f2 presso il Trinity College.\nCarriera.\nNel febbraio 1866 \u00e8 stato un deputato per Brecon. Tuttavia, nel mese di agosto dello stesso anno successe al padre nel marchesato ed entr\u00f2 nella Camera dei lord.\nMatrimonio.\nSpos\u00f2, il 12 luglio 1866 a Londra, Lady Clementina Augusta Spencer-Churchill (4 maggio, 1848\u201327 marzo 1886), figlia di George Spencer-Churchill, VI duca di Marlborough. Ebbero quattro figli:\nMorte.\nMor\u00ec il 4 maggio 1872, all'et\u00e0 di 31 anni, a Eaton Square, Londra."}
{"id": "5472396", "revid": "124123", "url": "https://it.wikipedia.org/wiki?curid=5472396", "title": "Martin Boyd", "text": "Biografia.\nVisse a Londra e in Italia; scrittore sentimentale, fu molto influenzato dalla cultura mediterranea dei Paesi che visit\u00f2. Tra le sue opere, per lo pi\u00f9 sentimentali, si ricordano \"Gli dei dell'amore\" (1925), \"Brangane\" (1926), \"Scandalo di primavera\" (1934), \"Lucinda Brayford\" (1946) ed \"Esplosione d'amore\" (1955)."}
{"id": "5472403", "revid": "287204", "url": "https://it.wikipedia.org/wiki?curid=5472403", "title": "N\u00e1rodn\u00ed basketbalov\u00e1 liga 2008-2009", "text": "La N\u00e1rodn\u00ed basketbalov\u00e1 liga 2008-2009 \u00e8 stata la 17\u00aa edizione del massimo campionato ceco di pallacanestro maschile. La vittoria finale \u00e8 stata ad appannaggio del \u010cEZ Nymburk."}
{"id": "5472418", "revid": "124170179", "url": "https://it.wikipedia.org/wiki?curid=5472418", "title": "Vatroslav Mimica", "text": "Biografia.\nEsord\u00ec nel 1958 nell'animazione con \"Solo\", seguito da \"L'ispettore torna a casa\" e \"L'uovo\" nel 1959; il suo ultimo disegno animato fu lo spiritoso \"Malato di tifo\" (1963).\nTra i suoi lungometraggi si ricordano invece \"Il Prometeo dell'isola di Visceviza\" (1965), \"Luned\u00ec o marted\u00ec\" (1966), \"Kaja, ti uccido\" (1966) e due di argomenti medievali, \"Anno domini 1573\" (1976) e \"Il falcone\" (1982)."}
{"id": "5472422", "revid": "1446659", "url": "https://it.wikipedia.org/wiki?curid=5472422", "title": "Andy Gray", "text": ""}
{"id": "5472433", "revid": "126257", "url": "https://it.wikipedia.org/wiki?curid=5472433", "title": "Nosematosi", "text": ""}
{"id": "5472434", "revid": "117864943", "url": "https://it.wikipedia.org/wiki?curid=5472434", "title": "SVT1", "text": "SVT1 \u00e8 un canale televisivo generalista, la principale rete (e primo canale tv) dell'emittente televisiva pubblica nazionale di Stato svedese SVT Sveriges Television.\nStoria.\nIl canale ha iniziato a trasmettere nel 1956 ed era conosciuto come Radiotj\u00e4nst TV; un anno dopo fu rinominato Sveriges Radio TV. Quando, nel 1969, \u00e8 stato lanciato il secondo canale TV2, il primo canale divenne TV1. Nel 1987 SVT riorganizz\u00f2 i due canali televisivi, i dirigenti presero la decisione che il canale \"TV1\" avrebbe prodotto e trasmesso i suoi programmi solo da Stoccolma.\nSuccessivamente dal 1987 al 1996 prese il nome di SVT Kanal 1. \nNel 1996, i canali sono stati riorganizzati ancora e rinominati \"SVT Kanal 1\" in \"SVT1\" e \"TV2\" in \"SVT2.\" Un'altra riorganizzazione ha avuto luogo nel 2001, con l'obiettivo primario di rendere \"SVT1\" il canale televisivo pi\u00f9 popolare in Svezia.\nI principali spettacoli di SVT sono il popolare \"Melodifestivalen\", \"S\u00e5 ska det Lata\" e \"PA sp\u00e5ret\", che sono trasmessi su questo canale. Dal 2006, SVT1 \u00e8 stato superato dal rivale commerciale TV4 in termini di audience share (22,2 % per TV4 rispetto al 19% di SVT1).\nProgrammazione.\nNei giorni feriali, il palinsesto di SVT1 inizia con il programma \"Gomorron Sverige\" (\"Buongiorno Svezia\"), seguito da un programma educativo per bambini e ragazzi intitolato Utbildningsradion alle ore 9.30.\nSVT1 riprende con programmi a pranzo alle 12:00. La programmazione di SVT1 continua per tutto il resto della giornata e comprende \"Bolibompa\", un'ora di programmi per bambini dalle 17:00, e il principale \"Rapport\" (telegiornale). Dal dicembre 2004 SVT1 trasmette la notte con un simulcast del canale di notizie SVT24.\nDal 25 agosto 2008, le principali edizioni dei telegiornali regionali si sono spostati da SVT2 a SVT1, lo spostamento \u00e8 stato reso possibile grazie alla digitalizzazione. Lo stesso giorno SVT ha introdotto nuovi loghi per i suoi canali. Dal 7 settembre 2009, SVT1 ha smesso di trasmettere in simulcast notturno su SVT24, sostituendolo con film, serie televisive (come ad esempio \"Jordskott\" oppure la serie italiana \"Il commissario Montalbano\", con adattamenti) e le repliche dei programmi di \"SVT\"."}
{"id": "5472445", "revid": "21583", "url": "https://it.wikipedia.org/wiki?curid=5472445", "title": "Pont-R\u00e9an", "text": "Pont-R\u00e9an (\"Pont-Rigan\", in bretone) \u00e8 un villaggio francese, situato nei comuni di Bruz e di Guichen, nel dipartimento dell'Ille-et-Vilaine e la regione Bretagna.\nToponimia.\nVi sono due ipotesi sull'etimologia di R\u00e9an. \"R\u00e9an\" proverrebbe dal bretone e significherebbe \"ranocchio\": Pont-R\u00e9an vorrebbe quindi dire letteralmente \"Ponte ranocchio\" \"R\u00e9an\" potrebbe anche essere una deformazione di \"redevance\" o di \"reance\".\nGeografia fisica.\nPont-R\u00e9an si trova sulla riva della Vilaine, a met\u00e0 distanza tra Guichen (3,9\u00a0km) e Bruz (4,5\u00a0km).\nAmministrazione.\nPont-R\u00e9an non forma un comune a parte intera. Posto sotto l'amministrazione di Bruz e di Guichen, Pont-R\u00e9an non dispone dello statuto di comune. La Vilaine funge da frontiere tra la parte amministrata da Guichen e quella amministrata da Bruz."}
{"id": "5472447", "revid": "729019", "url": "https://it.wikipedia.org/wiki?curid=5472447", "title": "All-Ireland Senior Football Championship 2015", "text": "L'All-Ireland Senior Football Championship 2015 \u00e8 la 129\u00aa edizione del principale torneo di calcio gaelico tra le contee irlandesi (esclusa Kilkenny) pi\u00f9 rappresentative di Londra e New York. La squadra detentrice \u00e8 Kerry.\nStruttura.\nLa struttura del torneo segue quella delle ultime edizioni.\nRisultati.\nAll-Ireland Qualifiers.\nRound 1.\n Londra \n Leitrim \n Carlow \n Offaly \n Laois \n Longford \n Louth \n Wexford \n Wicklow \n Waterford \n Limerick \n Antrim \n Cavan \n Armagh \n Down \n Tyrone \nRound 2.\n Antrim\n Cavan\n Longford\n Offaly\n Clare\n Kildare\n Fermanagh\n Roscommon\n Armagh\n Louth\n Wexford\n Tyrone\n Derry\n Galway\n Tipperary\n Meath\nRound 3.\n Kildare\n Longford\n Roscommon\n Fermanagh\n Derry\n Tipperary\n Tyrone\n Galway\nRound 4.\n Kildare\n Fermanagh\n Westmeath\n Cork\n Tyrone\n Galway\n Sligo\n Donegal\nFase finale All-Ireland.\nI punteggi tra parentesi indicano partite di replay rigiocate a seguito di primo pareggio."}
{"id": "5472452", "revid": "76963", "url": "https://it.wikipedia.org/wiki?curid=5472452", "title": "Lydia Rose Bewley", "text": "Biografia.\nBewley nasce e cresce nel Leicestershire. La madre \u00e8 una cantante d'opera, mentre suo fratello maggiore, Charlie Bewley, ha interpretato il vampiro Demetri, nella saga di \"Twilight\". \u00c8 stata istruita alla Our Lady's Convent School prima di frequentare la Loughborough High School, la Leicestershire, Oakham School, Rutland e diplomarsi alla Oxford School of Drama nel 2007."}
{"id": "5472454", "revid": "125828051", "url": "https://it.wikipedia.org/wiki?curid=5472454", "title": "Calcio Monza 1990-1991", "text": "Questa pagina raccoglie le informazioni riguardanti il Calcio Monza nelle competizioni ufficiali della stagione 1990-1991.\nStagione.\nNella stagione 1990-1991 il Monza disputa il girone A del campionato di Serie C1, con 35 punti ottiene il settimo posto, da agosto partecipa prima alla Coppa Italia nazionale superando il Padova nel primo turno e cedendo all'Inter nel doppio confronto del secondo turno eliminatorio. Poi da ottobre disputa la Coppa Italia di Serie C vincendo la competizione per la quarta volta, superando nel doppio confronto della finale il Palermo.\nOrganigramma societario.\nArea direttiva\nArea organizzativa\nArea tecnica"}
{"id": "5472457", "revid": "1573940", "url": "https://it.wikipedia.org/wiki?curid=5472457", "title": "Drassyllus salton", "text": "Drassyllus salton \u00e8 un ragno appartenente alla famiglia Gnaphosidae.\nEtimologia.\nIl nome proprio deriva dal lago californiano detto lago Salton.\nCaratteristiche.\nFa parte dell'\"insularis-group\" di questo genere: ha varie somiglianze con \"D. saphes\" e \"D. fractus\"; se ne distingue per l'apofisi tibiale retrolaterale che si interrompe di colpo ed \u00e8 scanalata, oltre che per il margine anteriore dell'epigino, nelle femmine, che \u00e8 sottile.\nL'olotipo femminile rinvenuto pi\u00f9 grande ha lunghezza totale \u00e8 di 3,67mm; la lunghezza del cefalotorace \u00e8 di 1,58mm; e la larghezza \u00e8 di 1,27mm.\nDistribuzione.\nLa specie \u00e8 stata reperita nella California meridionale: nei pressi della localit\u00e0 di Fish Springs, sulle rive del Lago Salton, nella Contea di Imperial. Altri esemplari sono stati rinvenuti in due contee dell'Arizona.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5472471", "revid": "1543377", "url": "https://it.wikipedia.org/wiki?curid=5472471", "title": "Medicina evoluzionistica", "text": "La medicina evoluzionistica, nota inizialmente come medicina darwiniana, si basa sull'applicazione dei principi della teoria evoluzionistica agli aspetti legati alla salute e alle cure mediche. \u00c8 una scienza di base fondata sulla convergenza di quattro discipline: biologia evolutiva, antropologia, genetica e microbiologia. Il fine di questo approccio interdisciplinare \u00e8 trovare i significati adattativi delle caratteristiche che lasciano il corpo umano vulnerabile alla malattia. Comprendere il significato adattativo della vulnerabilit\u00e0 alla base delle malattie fornisce una spiegazione biologica del \"perch\u00e9\" della malattia, mentre la medicina moderna, finora, ha tentato di comprenderne il \"come\". L'approccio evoluzionistico alla malattia ha comportato importanti passi avanti nella comprensione del cancro, delle malattie autoimmuni e, in generale, della anatomia.\nPrincipi.\nIl postulato che fa da sfondo alla medicina evoluzionistica \u00e8 che ogni individuo \u00e8 espressione di un programma storico e genetico unico dell'evoluzione, plasmato dai meccanismi della filogenesi ovvero variazione genetica e selezione naturale. Di conseguenza, anche i fenomeni epidemiologici, la specifica vulnerabilit\u00e0 individuale alle malattie, i modi e i tempi con cui ogni individuo risponde a un agente patogeno, si ammala o recupera la salute dipendono da processi storici e filogenetici. In un articolo del 1999 George Christopher Williams e Randolph Nesse, fondatori della disciplina, individuavano sette spiegazioni evolutive della malattia in cui ciascuna spiegazione pu\u00f2 portare alla formazione di ipotesi e previsioni:\nLa prima categoria \u00e8 quella maggiormente sviluppata poich\u00e9 riassume il carattere radicale della medicina darwiniana di Williams e Nesse: la malattia pu\u00f2 essere mantenuta dalla selezione perch\u00e9 i geni che ne sono alla base sono implicati in un meccanismo adattativo. L'esempio classico \u00e8 quello della febbre dovuta ad infezione. Il fenomeno ha un significato adattativo perch\u00e9 una temperatura al di sopra della media impedisce ai batteri di riprodursi. Viceversa, scoprire che una patologia non ha alcun significato adattativo pu\u00f2 portare alla scoperta di nuovi aspetti della patologia stessa che potrebbero essere eliminati o corretti dall'intervento umano. Il programma adattazionista in medicina si applica in particolare alla spiegazione di quattro cause di malattia: infezioni, tossine e ferite, fattori genetici e ambienti anormali.\nStoria.\nMedicina darwiniana.\nSebbene fosse presente nel dibattito medico sin dall'epoca di Darwin, l'approccio evoluzionistico alla comprensione delle malattie \u00e8 diventato un tema di specifica riflessione e ricerca solo alla fine del XX secolo.\nLa nascita della disciplina viene generalmente fatta coincidere con la pubblicazione nel marzo 1991 dell'articolo \"The dawn of Darwinian Medicine\" a firma del biologo G.C.Williams e dello psichiatra Randolph Nesse sulla rivista The Quarterly Review of Biology. Tuttavia, \u00e8 solo con \"Why We Get Sick? The New Science of Darwinian Medicine\" (1994) e \"Research Designs that Address Evolutionary Questions about Medical Disorders\" (1999) che si ha la fondazione teoretica della nuova disciplina. In questi articoli i due ricercatori abbozzano inoltre un programma di ricerca completo finalizzato alla comprensione delle cause evolutive della malattia umana. Negli anni successivi la disciplina si divide in due correnti, una sperimentale rivolta soprattutto ai problemi dell'evoluzione della virulenza e della variazione genetica, e una antropologica. In entrambe si assiste a un ridimensionamento del ruolo della selezione naturale nella malattia che comporta l'abbandono dell'aggettivo \"darwiniano\", sostituito da \"evoluzionistico\".\nSalute evoluzionistica.\nIl rappresentante pi\u00f9 autorevole della corrente sperimentale \u00e8 l'ecologo Stephen Sterns, curatore di \"Evolution in Health &amp; Disease\". Il testo \u00e8 il risultato di un congresso tenuto a Sion fra il 6 e il 12 aprile 1997 e raccoglie gli articoli di 61 autori tra i quali gli stessi Williams e Nesse. La selezione, in quanto conseguenza del successo riproduttivo dei geni, mantiene il ruolo centrale del pensiero ma risulta slegata dalla malattia umana e dall'adattamento in favore di una considerazione pi\u00f9 variegata delle patologie. Stearns propone un catalogo di ragioni per le quali i medici dovrebbero utilizzare il pensiero evolutivo:\nIn questo testo, la riflessione muove verso quei risvolti concreti solamente accennati da Williams e Nesse, focalizzandosi sulle modalit\u00e0 con cui applicare la teoria dell'evoluzione alla salute pubblica. Sterns rimarca inoltre la natura interdisciplinare dell'approccio, preferendo il termine \"salute\" a quello di \"medicina\".\nMedicina evoluzionistica.\nIl testo principale della corrente antropologica \u00e8 \"Evolutionary Medicine\", curato dagli antropologi Wenda Trevathan, Euclid Smith e James McKenna. Esso consiste in una raccolta di saggi che trattano in successione dei problemi medici secondo le diverse et\u00e0 dell'individuo in relazione alla differenza fra ambiente moderno e preistorico. Poich\u00e9 in Homo sapiens sapiens l'evoluzione \u00e8 quasi esclusivamente trasformazione culturale, la corrente antropologica si concentra sistematicamente sulla ricerca del significato adattativo delle patologie. In questo caso tale significato non \u00e8 attuale, ma riconducibile ad adattamenti che erano tali nell'ambiente preistorico e ora non lo sono pi\u00f9. Tuttavia, essendo le abitudini e la biologia dei primi uomini in buona parte frutto di congetture, nel campo dell'antropologia evolutiva la teoria mantiene una posizione importante a fianco del lavoro di laboratorio. Come Sterns, i tre studiosi superano inoltre la visione unificatrice di Williams e Nesse: la medicina evoluzionista non rappresenta una nuova specialit\u00e0 capace di unificare le diverse branche della scienza medica bens\u00ec una visione complementare nella quale gli aspetti biologici, sociali ed evolutivi restano distinti."}
{"id": "5472477", "revid": "110157", "url": "https://it.wikipedia.org/wiki?curid=5472477", "title": "CAF Champions League 2015", "text": "La CAF Champions League 2015 (ufficialmente Orange CAF Champions League 2015 per ragioni di sponsorizzazione) \u00e8 la 21\u00aa edizione di questo torneo organizzato dalla CAF, il 19\u00ba con la forma attuale. Il vincitore \u00e8 qualificato per la Coppa del mondo per club FIFA 2015, e partecipa di diritto alla CAF Super Cup 2016. Il ES S\u00e9tif \u00e8 la squadra detentrice del titolo.\nSistema della graduatoria.\nLa CAF calcola i punti per ogni associazione in base ai risultati dei propri club nella Champions League e nella Coppa della Confederazione CAF, non prendendo in considerazione l'anno corrente. I criteri per i punti sono i seguenti:\nI punti sono moltiplicati per un dato coefficiente a seconda dell'anno, come segue:"}
{"id": "5472478", "revid": "767487", "url": "https://it.wikipedia.org/wiki?curid=5472478", "title": "The Fifth Man", "text": "The Fifth Man \u00e8 un cortometraggio muto del 1914 diretto da Francis J. Grandon.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 30 settembre 1914."}
{"id": "5472479", "revid": "1573940", "url": "https://it.wikipedia.org/wiki?curid=5472479", "title": "Drassyllus sinton", "text": "Drassyllus sinton \u00e8 un ragno appartenente alla famiglia Gnaphosidae.\nEtimologia.\nIl nome proprio deriva dalla localit\u00e0 texana di rinvenimento degli esemplari: Sinton.\nCaratteristiche.\nFa parte del \"notonus-group\" di questo genere: ha varie somiglianze con \"D. antonito\"; se ne distingue per l'apofisi tibiale retrolaterale che \u00e8 piuttosto stretta, oltre che per il margine anteriore dell'epigino, nelle femmine, che \u00e8 fuso con la parte mediana.\nL'olotipo femminile pi\u00f9 grande rinvenuto ha lunghezza totale \u00e8 di 2,74mm; la lunghezza del cefalotorace \u00e8 di 1,14mm; e la larghezza \u00e8 di 0,77mm.\nDistribuzione.\nLa specie \u00e8 stata reperita nel Texas meridionale: 8 miglia a nordest della cittadina di Sinton, nella contea di San Patricio. Altri esemplari sono stati reperiti nel Nuovo Messico e nello stato messicano del Tamaulipas.\nTassonomia.\nAl 2015 non sono note sottospecie e dal 1982 non sono stati esaminati nuovi esemplari"}
{"id": "5472480", "revid": "121534106", "url": "https://it.wikipedia.org/wiki?curid=5472480", "title": "Lega arcadica", "text": "La Lega arcadica \u00e8 stata un'alleanza federale di citt\u00e0-stato in Grecia. Un\u00ec le varie citt\u00e0 dell'Arcadia, in Peloponneso, in un singolo stato. La lega venne fondata nel 370 a.C., approfittando del diminuito potere di Sparta, che in precedenza aveva dominato e controllato l'Arcadia. Mantinea, una citt\u00e0 che aveva sofferto sotto il dominio di Sparta, fu particolarmente importante nello spingere alla sua fondazione. La lega ebbe la sua capitale alla citt\u00e0 di nuova fondazione di Megalopoli, dove un'assemblea di diecimila uomini si riun\u00ec come suo organo di governo.\nAnche se inizialmente riusc\u00ec a resistere all'influenza spartana in Arcadia, fu presto divisa dalle lotte di potere che sommersero la Grecia nel IV secolo a.C. Tebe, che era stata determinante nella fondazione della Lega, ben presto entr\u00f2 in conflitto con Mantinea. Alla battaglia di Mantinea, le citt\u00e0 della lega combatterono le une contro le altre, Mantinea combatt\u00e9 al fianco Sparta e Atene, mentre Tegea e altre si schierarono con Tebe. Ci\u00f2 nonostante, la Lega sembra esser durata, in qualche forma, fino al III secolo a.C.\nArcadia e Peloponneso prima del 370 a.C..\nA partire dal VI secolo a.C. e continuando tra il V e l'inizio del IV secolo a.C., Sparta domin\u00f2 il Peloponneso, e costrinse i suoi vicini a partecipare alla sua Lega peloponnesiaca e a combattere le sue guerre. Questo predominio naturalmente suscit\u00f2 rabbia tra questi Stati confinanti, e gli alleati di Sparta dimostrarono di essere disposti a sollevarsi contro il loro signore in diverse occasioni. Nel 418 a.C., Mantinea riusc\u00ec a mettere assieme una lega di Stati democratici del Peloponneso che per breve tempo persegu\u00ec una politica anti-apartana prima di essere sconfitta alla battaglia di Mantinea. \nDopo la fine del Guerra del Peloponneso nel 404 a.C., Sparta, sotto il re Agesilao, ebbe diverse opportunit\u00e0 nel corso degli anni successivi per disciplinare una serie di alleati recalcitranti. Nel 385 a.C., gli Spartani attaccarono Mantinea e costrinsero la citt\u00e0 a dissolversi, dividendola in cinque villaggi separati, ciascuno dei quali era governato da un oligarca inserito dagli spartani. I governi oligarchici presenti in tutto il resto dell'Arcadia ricevettero anch'essi il sostegno spartano.\nIl dominio militare spartano che permise questa interferenza negli affari arcadici termin\u00f2 improvvisamente nel 371 a.C., quando Epaminonda e il suo esercito della Beozia sconfisse un esercito spartano alla Battaglia di Leuttra, uccidendo una parte considerevole della classe d'elite degli Spartiati. Questo sviluppo sconvolse l'equilibrio di potere nel Peloponneso ed apr\u00ec nuove possibilit\u00e0 di azione da parte delle fazioni anti-spartane.\nCostituzione della lega.\nIl primo segno di attivit\u00e0 ribelle in Arcadia arriv\u00f2 nella primavera del 370 a.C., quando la citt\u00e0 di Mantinea cominci\u00f2 a riunirsi dai villaggi in cui era stata divisa, sotto una guida democratica. Poco dopo, un certo numero di comunit\u00e0 arcadiche iniziarono ad assemblarsi in una lega per la protezione reciproca contro Sparta, uno sforzo guidato da Licomede, un Mantineano. Resistenza sostanziale si rilev\u00f2 a Tegea, dove era al potere un governo oligarchico, ma i democratici Tegeani rovesciarono questo governo con l'aiuto delle truppe di Mantinea, e la formazione della lega pot\u00e9 andare avanti. Un esercito spartano, al comando di Agesilao, tent\u00f2 di ripristinare gli oligarchi, ma senza ottenere alcun risultato. Dopo aver respinto gli Spartani, gli Arcadi iniziarono a lavorare sulla nuova citt\u00e0 di Megalopoli, una capitale fortificata posizionata per servire come un baluardo contro Sparta.\nAnche se questo primo tentativo di rompere la nuova lega si era concluso senza successo, la minaccia di un ulteriore intervento militare spinse gli Arcadi ad inviare ambasciatori ad Atene, chiedendo protezione. Gli Ateniesi erano teoricamente vincolati dalle condizioni di un trattato firmato a fine 371 a.C. per proteggere l'autonomia di tutti gli stati greci, ma il loro desiderio di mantenere la forza di Sparta come controllo delle ambizioni dei Tebani li port\u00f2 a rifiutare la richiesta degli Arcadi. Contattando Tebe, tuttavia, gli Arcadi presto ottennero l'assistenza che cercavano. Un massiccio esercito beota, guidato da Epaminonda e Pelopida, venne inviato in Peloponneso.\nRaggiungendo l'Arcadia, questo esercito aveva raggiunto una forza di circa 50 000/70 000 uomini, per l'arrivo di Argivi, Eliani e l'aggiunta delle forze arcadichei. Per gli Spartani affrontare una tale enorme forza sarebbe stato poco meno che un suicidio; di conseguenza, nei mesi successivi, Epaminonda port\u00f2 per due volte l'esercito a sud nel territorio spartano, prima di devastare la Laconia e quindi liberare la Messenia. Quest'ultima azione, privando Sparta di gran parte del suo territorio, e mettendo un nuovo stato ostile ai suoi confini, si concluse con una seria minaccia per gli Arcadi. Quando l'esercito tebano torn\u00f2 a nord, gli Arcadi furono liberi di andare avanti con l'organizzazione della loro lega senza paura di interferenze spartane. Nel 369 a.C., la maggior parte degli stati dell'Arcadia, se non tutti, furono in grado di unirsi nella lega.\nGoverno e strutture.\nLe citt\u00e0 che entrarono nella lega sembra dovessero aver ceduto gran parte della propria autonomia al governo federale. La Lega mantenne un esercito permanente e una sezione della nuova capitale di Megalopoli era piena di edifici federali e caserme per quell'esercito. La Lega condusse una politica estera unitaria, guidata da un suo capo o dirigente, che non \u00e8 chiaro se avesse il titolo di \"strategos\".\nLa lega aveva una costituzione democratica, anche se non molto chiaro come era stato estesa l'associazione. Il corpo dei cittadini che votavano era conosciuto come il \"myrioi\", o \"diecimila\". Se questo numero \u00e8 considerato come una stima approssimativa della dimensione reale del corpo, esso sarebbe consistito soltanto nei cittadini opliti o classe superiore; dalla classe medio-alta in su. Se, d'altra parte, la parola viene interpretata nel suo significato figurativo di \"un numero molto grande,\" \u00e8 possibile che il corpo potesse essere molto pi\u00f9 grande, possibilmente includendo tutti i maschi liberi. Un consiglio pi\u00f9 piccolo, il \"Boule\", era composto da un numero imprecisato di rappresentanti delle varie citt\u00e0 della federazione. Questo consiglio probabilmente gestiva le questioni amministrative e, se serviva, una funzione simile al consiglio con lo stesso nome presente ad Atene, poteva avere risoluzioni preparate che sarebbero state affrontate dal \"myrioi\". Infine, 50 funzionari noto come \"demiourgoi\" probabilmente costituivano un comitato di lavoro del \"Boule\".\nStoria dopo il 370 a.C..\nDopo la sua fondazione nel 370 a.C., la lega assunse un ruolo attivo nella politica del Peloponneso. L'esercito arcadico fece una campagna con l'esercito tebano durante la seconda invasione del Peloponneso da parte di Epaminonda nel 369 a.C. e continu\u00f2 a promuovere campagne nel 368 a.C. sconfiggendo una forza ateniese e corinzia, facendo poi irruzione con successo nel territorio spartano, ma nell'estate del 368 a.C., una forza spartana invase l'Arcadia e spazz\u00f2 via una forza arcadica senza subire una sola vittima, in quella che divenne nota come la \"battaglia senza lacrime.\" Senofonte afferma che gli alleati degli Arcadi, Tebani e Elei, \"erano quasi altrettanto compiaciuto degli Spartani della disgrazia capitata agli Arcadi - poich\u00e9 enorme era diventata in quel momento la loro presunzione\". Dopo questa sconfitta, gli Arcadi affrettarono il completamento delle fortificazioni di Megalopoli per impedire ulteriori incursioni spartane. Le fortune militari della Lega rivissero negli anni seguenti, tanto che nel 365 a.C. la lega combatt\u00e9 e vinse una guerra contro Elis.\nUn esercito di Tebe invase il Peloponneso nel 366 a.C., ma lo scopo di quella spedizione era quello di porre l'Acaia come contrappeso all'influenza arcadica; anche se questo sforzo fu in gran parte un fallimento, esso mise gli uni contro gli altri i capi degli Arcadi. Di conseguenza, in quello stesso anno, Licomede convinse il \"myrioi\" a fare un'alleanza con Atene; gli Ateniesi, sebbene riluttanti ad allearsi con i nemici dei loro alleati Spartani, non potevano lasciarsi sfuggire una tale opportunit\u00e0 di minare l'influenza tebana. Entro il 362 a.C., la domanda se continuare come alleati di Tebe era diventata cos\u00ec pressante da dividere la lega, con Mantinea schieratasi con Sparta e Atene, mentre Tegea e Megalopoli rimasero fedeli a Tebe. Cos\u00ec, le citt\u00e0 della lega combatterono su fronti differenti alla battaglia di Mantinea. Quella battaglia, una vittoria tebana, fu seguita da una pace comune che port\u00f2 la pace nella regione per un certo tempo.\nAnche se non riacquist\u00f2 pi\u00f9 il rilievo che aveva avuto durante gli anni 360 a.C., una lega in qualche forma, continu\u00f2 ad esistere negli anni successivi alla battaglia di Mantinea. Vari riferimenti indicano che dur\u00f2 almeno fino al III secolo a.C. La data della sua scomparsa finale \u00e8 incerta, ma al pi\u00f9 tardi era scomparsa dagli 230 a.C., quando le citt\u00e0 arcadiche si unirono alla lega achea."}
{"id": "5472482", "revid": "767487", "url": "https://it.wikipedia.org/wiki?curid=5472482", "title": "The Eugenic Girl", "text": "The Eugenic Girl \u00e8 un cortometraggio muto del 1914 diretto da Tom Santschi.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 15 settembre 1914."}
{"id": "5472485", "revid": "380654", "url": "https://it.wikipedia.org/wiki?curid=5472485", "title": "Lauren Williams", "text": ""}
{"id": "5472501", "revid": "1573940", "url": "https://it.wikipedia.org/wiki?curid=5472501", "title": "Teius teyou", "text": "Teius teyou (), noto comunemente come teyu \u00e8 una lucertola della famiglia Teiidae diffusa nell'America meridionale. \nDistribuzione e habitat.\n\u00c8 diffusa dal sud del Brasile all'Argentina\nVive in terreno aperto e spesso preferisce le zone rocciose. "}
{"id": "5472502", "revid": "380654", "url": "https://it.wikipedia.org/wiki?curid=5472502", "title": "Jeremy Fritz", "text": ""}
{"id": "5472503", "revid": "767487", "url": "https://it.wikipedia.org/wiki?curid=5472503", "title": "Ye Vengeful Vagabonds", "text": "Ye Vengeful Vagabonds \u00e8 un cortometraggio muto del 1914 diretto da Edward J. Le Saint.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 settembre 1914."}
{"id": "5472506", "revid": "380654", "url": "https://it.wikipedia.org/wiki?curid=5472506", "title": "Jamie Szantyr", "text": ""}
{"id": "5472507", "revid": "732240", "url": "https://it.wikipedia.org/wiki?curid=5472507", "title": "Brancaleone d'Andal\u00f2", "text": ""}
{"id": "5472508", "revid": "1318658", "url": "https://it.wikipedia.org/wiki?curid=5472508", "title": "Trieste Del Grosso", "text": "Biografia.\nNacque a Chieti il 15 ottobre 1915. Si diplom\u00f2 al Liceo scientifico Filippo Masci di Chieti, studi\u00f2 Belle Arti a Roma e intraprese l'attivit\u00e0 artistica.\nDurante la seconda guerra mondiale partecip\u00f2 alla campagna di Grecia, come capitano di artiglieria, nel 13\u00ba Reggimento Fanteria \"Pinerolo\". Il 3 dicembre 1943 fu ferito a un fianco. Dopo l'8 settembre 1943, divent\u00f2 partigiano e si arruol\u00f2 nella Banda Palombaro.\nIl 3 dicembre 1943 si riun\u00ec con altri partigiani per incontrare due presunti ufficiali inglesi e preparare azioni contro i tedeschi. L'incontro era un tranello ordito da alcuni nazifascisti , tra cui Pietro Caruso, successivamente Questore di Roma durante l'eccidio delle Fosse Ardeatine, che era giunto a Chieti a capo di un nucleo di arditi. All'irruzione dei nazifasciti Trieste viene ucciso mentre gli altri partigiani furono portati a Bussi, ove vennero processati e fucilati il 14 dicembre 1943.\nAttivit\u00e0 di scultore.\nRealizz\u00f2 il busto di Giovanni Chiarini (1936), collocato in Piazza Mazzini e poi nella Villa Comunale di Chieti. Nel 2014 gli fu dedicata una retrospettiva nella citt\u00e0 natale."}
{"id": "5472509", "revid": "767487", "url": "https://it.wikipedia.org/wiki?curid=5472509", "title": "The Speck on the Wall", "text": "The Speck on the Wall \u00e8 un cortometraggio muto del 1914 diretto da Colin Campbell.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 17 agosto 1914."}
{"id": "5472512", "revid": "79968", "url": "https://it.wikipedia.org/wiki?curid=5472512", "title": "Maria Landi", "text": "Biografia.\nInfanzia.\nEra figlia di Claudio Landi, terzo principe di Val di Taro e della moglie Juana Fern\u00e1ndez de C\u00f3rdoba y Mil\u00e0 de Arag\u00f3n.\nMatrimonio.\nSpos\u00f2 Ercole di Monaco il 15 dicembre 1595 e dal matrimonio nacquero tre figli.\nSignore di Monaco.\nFu signora consorte di Monaco per matrimonio con Ercole, signore di Monaco. \nMorte.\nMor\u00ec il 19 gennaio 1599.\nDiscendenza.\nDal matrimonio tra Maria e Ercole di Monaco nacquero tre figli: "}
{"id": "5472513", "revid": "287204", "url": "https://it.wikipedia.org/wiki?curid=5472513", "title": "The Best Songs", "text": "The Best Songs \u00e8 un album raccolta di Eric Andersen, pubblicato dalla Arista Records nel 1977.\nTracce.\nBrani composti da Eric Andersen.\nMusicisti.\nIs It Really Love at All \nI Shall Go Unbounded, Violets of Dawn, Thirsty Boots, Hey Babe, Have You Been Cheatlin' e Close the Door Lightly\nBe True to You, Moonchild River Song e Time Run Like a Freight Train\nBlue River"}
{"id": "5472519", "revid": "775504", "url": "https://it.wikipedia.org/wiki?curid=5472519", "title": "SVT2", "text": "SVT2, fino al 1996 TV2, \u00e8 il secondo canale televisivo principale dalla SVT Sveriges Television tv di stato svedese; \u00e8 stato avviato dalla Sveriges Radio nel 1969. SVT2 \u00e8 generalmente pi\u00f9 specialista, rispetto a SVT1.\nIl canale \u00e8 di tipo generalista, ed \u00e8 caratterizzato da programmi di servizio e di approfondimento insieme con spazi dedicati alle autonomie locali, tra cui il telegiornale regionale.\nStoria.\nIl dibattito sull'apertura di un secondo canale televisivo svedese \u00e8 continuato per tutti gli anni sessanta. Alcuni volevano che il nuovo canale tv fosse privato e finanziato dalla pubblicit\u00e0, ma \u00e8 stato deciso che la Sveriges Radio avrebbe gestito il secondo canale e che sarebbe stato anch'esso finanziato dal canone tv. TV2 ha incominciato a trasmettere il 5 dicembre del 1969, un evento conosciuto come la \"scissione canale\" (kanalklyvningen).\nMentre TV1 \u00e8 stato trasmesso sulle frequenze VHF, TV2 ha utilizzato frequenze UHF, il che significava che le famiglie hanno dovuto comprare uno speciale convertitore se volevano vedere \"TV2\" . L'uso di frequenze UHF ha permesso a \"TV2\" di trasmettere programmi diversi per le diverse parti del paese, che port\u00f2 alla partenza di \"Sydnytt,\" il primo telegiornale regionale.\nSebbene TV1 e TV2 facessero parte della stessa azienda, erano editorialmente indipendenti, e avrebbero dovuto competere tra di loro. I due canali hanno per\u00f2 alla fine deciso di non competere direttamente l'uno con l'altro con programmi simili nella stessa fascia oraria. Ad esempio, i famosi spettacoli di intrattenimento di fine settimana erano tipicamente mostrati il venerd\u00ec su \"TV2\" e il sabato su TV1.\nIn occasione del lancio di TV2, c'era una redazione centrale che ha trasmesso nuovi aggiornamenti con il nome TV - nytt in entrambi i canali, cos\u00ec come il telegiornale serale principale su TV1. I canali hanno avuto anche due programmi di informazione indipendenti. Su \"TV2\" il telegiornale \u00e8 stato chiamato Rapport ed \u00e8 stato trasmesso cinque giorni a settimana.\nIl 1\u00ba luglio 1987 i canali sono stati modificati; \"TV1\" divenne SVT Kanal 1 e cominci\u00f2 a trasmettere i suoi programmi prodotti solo da Stoccolma e invece TV2 non fu rinominato ma ritorn\u00f2 alla programmazione prodotta da tutta la Svezia. I due canali dovevano competere all'interno della stessa azienda.\nPer molti anni \"TV2\" \u00e8 stato il canale pi\u00f9 visto in Svezia. Una tipica serata su questo canale comprendeva anche talk show di diverse citt\u00e0 in tutto il paese, seguita da Rapport, il telegiornale pi\u00f9 visto del paese. Tuttavia, entro il 1994, il rivale commerciale TV4 era diventata il pi\u00f9 grande canale del paese.\nNel 1996 con l'aumento della concorrenza da parte di canali commerciali, SVT ha unito i suoi canali di nuovo insieme in un unico editore, e li ha nuovamente rinominati, \"SVT Kanal 1\" in SVT1 e TV2 in SVT2. Il precedente accordo di non trasmettere gli stessi programmi (su stesse fasce orali) \u00e8 stata abolita ed \u00e8 stato possibile trasmettere qualsiasi programma su entrambi i canali. A causa di ci\u00f2, Aktuellt \u00e8 stato spostato a SVT2 e alcune edizioni di Report sono state spostate su SVT1.\nNel 2001 \u00e8 stata ampiamente rinnovata SVT2 con un nuovo look e nuovi palinsesti tv. Rapport \u00e8 stato spostato definitivamente su SVT1 e Aktuellt, che ha avuto un pubblico pi\u00f9 piccolo, \u00e8 stato spostato nuovamente su \"SVT2\". Molti altri spettacoli popolari vennero spostati anche da \"SVT2\" a SVT1 (come ad esempio ). Queste modifiche apportate resero \"SVT2\" un canale pi\u00f9 specialistico in natura ma anche meno visto rispetto al passato.\nOrari di programmazione su \"SVT2\" sono stati cambiati ancora una volta nel 2003, nel tentativo di aumentare la popolarit\u00e0 del canale.\nUna revisione dei programmi il 26 agosto 2008 ha permesso \"SVT2\" di diventare ancora pi\u00f9 specifico, con notizie regionali, e nuovi programmi tra i quali documentari e quiz.\nProgrammi.\nLa programmazione su SVT2 \u00e8 generalmente pi\u00f9 specializzata rispetto che SVT1. Il canale \u00e8 composto pi\u00f9 da programmi culturali, di programmazione per le minoranze linguistiche (lingua sami, finlandese e linguaggio dei segni), qualche film indipendente e programmazione regionale.\nSVT2 non trasmette 24 ore su 24.\nAlle 16:00, \"SVT2\" trasmette alcune edizioni di Rapport (il tg tra le due sezioni del Forum SVT).\nAlle 17:25, SVT2 incomincia la trasmissione di tg con tre lingue minoritarie: O\u0111\u0111asat (in lingua sami), Nyhetstecken (in svedese - lingua dei segni) e Uutiset (in finlandese), seguita da una notiziario regionale intitolato update.It.\nNotiziari regionali.\nI servizi di informazione regionali di SVT2 sono i seguenti:"}
{"id": "5472520", "revid": "729019", "url": "https://it.wikipedia.org/wiki?curid=5472520", "title": "Coppa del Mondo di salto con gli sci 2016", "text": "La Coppa del Mondo di salto con gli sci 2016, trentasettesima edizione della manifestazione organizzata dalla Federazione Internazionale Sci, \u00e8 stata la quinta a prevedere un circuito di gare femminili. Nel corso della stagione si sono tenuti a Tauplitz i Campionati mondiali di volo con gli sci 2016, non validi ai fini della Coppa del Mondo, il cui calendario ha dunque previsto un'interruzione nel mese di gennaio.\nLa stagione maschile \u00e8 iniziata il 21 novembre 2015 a Klingenthal, in Germania, e si \u00e8 conclusa il 20 marzo 2016 a Planica, in Slovenia.\nSono state disputata 29 delle 31 gare individuali e le 6 a squadre previste, in 21 differenti localit\u00e0: 3 su trampolino normale, 25 su trampolino lungo, 7 su trampolino per il volo. Lo sloveno Peter Prevc ha vinto sia la coppa di cristallo, il trofeo assegnato al vincitore della classifica generale, sia il Torneo dei quattro trampolini, sia la Coppa di volo. Il tedesco Severin Freund era il detentore uscente della Coppa generale, l'austriaco Stefan Kraft del Torneo.\nLa stagione femminile \u00e8 iniziata il 4 dicembre 2015 a Lillehammer, in Norvegia, e si \u00e8 conclusa il 28 febbraio 2016 ad Almaty, in Kazakistan; sono state disputata 17 delle 19 gare in programma, tutte individuali, in 10 differenti localit\u00e0: 1 su trampolino lungo, 16 su trampolino normale. La giapponese Sara Takanashi si \u00e8 aggiudicata la coppa di cristallo, il trofeo assegnato alla vincitrice della classifica generale; l'austriaca Daniela Iraschko era la detentrice uscente della Coppa generale.\nUomini.\nRisultati.\nLegenda:\nLH = trampolino lungo\nFH = volo con gli sci\nTL = gara a squadre\nDonne.\nRisultati.\nLegenda:\nNH = trampolino normale\nLH = trampolino lungo"}
{"id": "5472529", "revid": "767487", "url": "https://it.wikipedia.org/wiki?curid=5472529", "title": "The White Mouse (film 1914)", "text": "The White Mouse \u00e8 un cortometraggio muto del 1914 diretto da Colin Campbell.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 24 agosto 1914."}
{"id": "5472534", "revid": "729019", "url": "https://it.wikipedia.org/wiki?curid=5472534", "title": "Campionati mondiali di volo con gli sci 2016", "text": "I Campionati mondiali di volo con gli sci 2016, ventiquattresima edizione della manifestazione, si sono svolti dal 14 al 17 gennaio a Tauplitz, in Austria, e hanno contemplato esclusivamente gare maschili. Sono stati assegnati due titoli, uno individuale e uno a squadre.\nRisultati.\nIndividuale.\nData: 15-16 gennaio&lt;br&gt;\nTrampolino: Kulm HS225 &lt;br&gt;\n3 serie di salti\nGara a squadre.\nData: &lt;br&gt;\nOre: &lt;br&gt;\nTrampolino: Kulm HS225"}
{"id": "5472540", "revid": "709565", "url": "https://it.wikipedia.org/wiki?curid=5472540", "title": "Sam Hanna", "text": "Sam Hanna \u00e8 un personaggio della serie televisiva \"\", interpretato da LL Cool J.\nDescrizione.\nSam Hanna \u00e8 un ex operativo del corpo dei Navy SEAL che lavora come agente senior all'NCIS. Grande amico con G. Callen, \u00e8 molto curioso sul suo passato. Parla e legge in arabo, usandolo per assistere il team con la traduzione e la conversazione quando si tratta di casi di intelligence araba e ha una conoscenza enciclopedica del Corano. Vive ancora secondo il codice di condotta dei SEAL della Marina e ha un forte senso dell'onore. In diversi episodi, tra cui ', Sam dice di soffrire di coulrofobia (paura dei clown). Come si \u00e8 visto nell'episodio ' (1x04), Sam pratica origami.\nSam \u00e8 un individuo estremamente determinato. \u00c8 stato rivelato che il sogno di Sam da bambino era quello di diventare un operatore di squadra SEAL e che prima di arruolarsi nella Marina non sapeva nemmeno nuotare.\nSam a volte pu\u00f2 diventare emotivamente coinvolto nei suoi casi, come dimostra nell'episodio ' (1x11) e il suo stretto rapporto con Moe; oppure dalla sua promessa non autorizzata di un comandante della Marina per salvare sua figlia rapita (episodio ' - 2x05), nonostante fosse ufficialmente un caso dell'FBI ed anche il suo rifiuto di rinunciare alla ricerca del compagno di squadra Dominic Vail dopo che quest'ultimo viene rapito.\n\u00c8 stato rivelato che Sam ha due figli, un maschio e una femmina. \u00c8 altamente protettivo, arrivando anche al punto di seguire la figlia per un mese quando ha iniziato a prendere lo scuolabus. Callen \u00e8 a conoscenza della loro esistenza ed \u00e8 anche chiamato \"Zio Callen\" da parte dei bambini di Sam. Nell'episodio \" (4x06), si scopre che la moglie di Sam \u00e8 un agente della CIA dormiente. Si sono innamorati quando hanno lavorato insieme per una missione task force congiunta riuscendo a catturare Isaak Sidorov, un trafficante d'armi russo.\nIn \" (2x04), Sam afferma di aver giocato a football al liceo, in posizione di wide receiver, anche se aveva come aspirazione quella di giocare quarterback.\nNell'episodio \"Partners\" (3x14) si festeggia Sam e Callen che sono partner da pi\u00f9 di 5 anni. Sam chiama Callen, \"G\" quasi sempre a differenza degli altri membri del team che raramente si riferiscono a lui come \"G\".\nSam \u00e8 amico dell'ex Navy SEAL tenente comandante Steve McGarrett della Hawaii Five-0 e si pu\u00f2 supporre che erano parte della stessa squadra SEAL essendo stati entrambi di stanza a Coronado durante il loro servizio.\nNel finale della quarta stagione, Sam \u00e8 in coppia con Deeks che lo affronta a proposito della sua diffidenza verso di lui. Sam ammette con Deeks che non lo vede di buon occhio: ha alcune cose che non gli piacciono, tipo il modo che ha di portare i capelli. Pi\u00f9 tardi, Deeks salva la vita di Sam e finisce catturato e torturato da Sidorov. In \"\" (5x01) dopo essere stato trovato da Kensi e Granger, Deeks dice a Sam che non si \u00e8 arreso, nemmeno sotto tortura e quindi non svelando dove si trovasse Michelle. Sam afferma che ora gli deve un favore per il resto della sua vita, per quello che ha fatto per lui e Michelle. Quando Deeks ammette che sta pensando di smettere, Sam gli dice che sarebbe un errore, ammettendo con lui che \u00e8 un grande poliziotto.\nNella sesta stagione, si scopre che il padre di Sam lo mand\u00f2 alla scuola militare e rimase deluso quando Sam si un\u00ec alla Marina piuttosto che il corpo dei Marines. Il figlio di Sam, Aiden, frequenta anche lui una scuola militare e al ritorno per le vacanze di Natale 2014 dice di essere stato promosso a Sergente Cadetto.\nSam ha servito in Bosnia, Iraq ed Afghanistan ed \u00e8 ricordato come una leggenda dai suoi commilitoni. Durante il servizio in Bosnia fu catturato, torturato e sepolto vivo da alcuni ribelli insieme al suo commilitone Bryan Dickerson. In quell'occasione il suo amico si sacrifico' per salvargli la vita.\nAbilit\u00e0.\nGrazie al tempo trascorso nei Navy SEAL Sam \u00e8 molto abile con le armi da fuoco.\n\u00c8 anche un esperto di esplosivi e in pi\u00f9 di un'occasione ha dimostrato di essere un abile artificiere. Inoltre \u00e8 molto abile nel combattimento ravvicinato, riuscendo a sconfiggere pi\u00f9 avversari contemporaneamente con relativa facilit\u00e0 o individui altamente addestrati come l'ex operativo SAS John Craig. \u00c8 anche un esperto di arti marziali miste."}
{"id": "5472542", "revid": "110157", "url": "https://it.wikipedia.org/wiki?curid=5472542", "title": "Midnight Son", "text": "Midnight Son \u00e8 un album di Eric Andersen, pubblicato dalla CBS Records nel 1980."}
{"id": "5472543", "revid": "287204", "url": "https://it.wikipedia.org/wiki?curid=5472543", "title": "Associazione Calcio Monza 1943-1944", "text": "Questa voce raccoglie le informazioni riguardanti l'Associazione Calcio Monza nelle competizioni ufficiali della stagione 1942-1943.\nStagione.\nNella stagione 1943-1944 il Monza ha disputato il girone C di un torneo di guerra a categoria mista.\nIl torneo fu disputato dal 30 gennaio al 21 maggio 1944. Il Monza con soli sei punti in classifica si \u00e8 piazzato ottavo ed ultimo, raggranellando solo due vittorie, due pareggi e dieci sconfitte. Con quattro reti in undici gare il miglior realizzatore stagionale \u00e8 stato Primo Tagliabue.\nPer la terza consecutiva stagione alla guida dei brianzoli troviamo Mario Antonioli, che diresse una squadra condizionata dalle forzate assenze di molti titolari impegnati nel conflitto mondiale. \nBibliografia.\nGiornali sportivi"}
{"id": "5472549", "revid": "767487", "url": "https://it.wikipedia.org/wiki?curid=5472549", "title": "The Wilderness Mail", "text": "The Wilderness Mail \u00e8 un cortometraggio muto del 1914 diretto da Colin Campbell.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 13 luglio 1914."}
{"id": "5472551", "revid": "56620", "url": "https://it.wikipedia.org/wiki?curid=5472551", "title": "Conti di Castiglia", "text": ""}
{"id": "5472556", "revid": "56620", "url": "https://it.wikipedia.org/wiki?curid=5472556", "title": "Conti di Boulogne", "text": ""}
{"id": "5472559", "revid": "1543377", "url": "https://it.wikipedia.org/wiki?curid=5472559", "title": "Beyond Fantasy Fiction", "text": "Beyond Fantasy Fiction \u00e8 stata una rivista statunitense di fantasy e fantascienza di cui sono stati pubblicati dieci numeri tra il 1953 e il 1955. Le ultime due uscite hanno come titolo di copertina Beyond Fiction, ma il nome della pubblicazione, relativamente alle questioni di copyright, rimase lo stesso.\nSebbene non abbia avuto un successo commerciale, la rivista ha pubblicato racconti scritti da diversi autori famosi, come Isaac Asimov, Ray Bradbury e Philip K. Dick. Una selezione di storie fu pubblicato in volume nel 1963 sotto il titolo \"Beyond\". \n\"Beyond Fantasy Fiction\" \u00e8 stata posta dai critici nella tradizione di \"Unknown\", una rivista fantasy chiusa nel 1943; era nota per pubblicare storie fantasy che avessero una base razionale, come storie di licantropi con una spiegazione scientifica. James Gunn, uno storico della fantascienza, considerava \"Beyond Fantasy Fiction\" come la migliore rivista fantasy lanciata nei primi anni cinquanta, mentre altri critici avevano un'opinione meno favorevole: ad esempio P. Schuyler Miller, in una recensione del 1963, afferm\u00f2 che le sue storie migliori erano quelle che non tentavano di emulare \"Unknown\".\nStoria.\n\"Beyond Fantasy Fiction\" era una rivista sorella, pi\u00f9 orientata al fantasy, di \"Galaxy Science Fiction\", una rivista di fantascienza nata nel 1950; Horace L. Gold aveva programmato \"Beyond\" sin da allora, ma dovette attendere finch\u00e9 \"Galaxy\" si fosse affermata. Il primo numero di \"Beyond\", pubblicato nel luglio 1953, comprendeva un editoriale di Gold in cui descriveva lo scopo della rivista, escludendo solo il \"probabilmente possibile\" (\"the probably possible\") e il \"non interessante\" (\"the unentertaining\"). Gold assunse anche Sam Merwin, che aveva recentemente lasciato \"Fantastic Universe\", per aiutarlo come redattore.\nUn numero tipico di \"Beyond\" comprendeva diverse storie, lunghe abbastanza da essere considerate novelle o romanzi brevi, insieme a racconti pi\u00f9 brevi, generalmente per un totale di almeno sette storie. La rivista pubblicava raramente saggistica; non erano presenti recensioni di libri e solo il primo numero present\u00f2 un editoriale.\nIl primo numero comprendeva opere di Theodore Sturgeon, Damon Knight, Frank M. Robinson e Richard Matheson; altri autori pubblicati in seguito furono Isaac Asimov, Ray Bradbury, Philip K. Dick, Jerome Bixby, John Wyndham, James Gunn, Fredric Brown, Frederik Pohl (sia da solo che insieme a Lester del Rey sotto lo pseudonimo \"Charles Satterfield\"), Philip Jos\u00e9 Farmer, Randall Garrett, Zenna Henderson e Algis Budrys.\nCinque delle dieci copertine della rivista furono surrealiste, una scelta inusuale per una rivista \"di genere\". La copertina del primo numero era di Richard M. Powers, un autore che apparve solo in poche riviste, creando principalmente copertine di libri. La rivista presentava inoltre illustrazioni interne, relative a quasi tutte le storie; l'autore pi\u00f9 noto di queste fu Ed Emshwiller. Ogni storia includeva, alla fine, un facsimile della firma dell'autore.\nLa rivista non ebbe successo dal punto di vista commerciale, sebbene non siano noti dati precisi sulla tiratura. La sua chiusura dopo meno di due anni pu\u00f2 essere attribuita in parte al decrescere della popolarit\u00e0 del fantasy e dell'horror. In una pubblicit\u00e0, pubblicata su \"Galaxy\" nel 1958, di un \"set\" completo di \"Beyond\" per 3,50 dollari, l'editore descriveva la rivista come \"un esperimento principesco per determinare se ci fossero abbastanza lettori per sostenere una rivista fantasy molto bella e di qualit\u00e0 fantasticamente alta\" (\"a princely experiment to determine whether there were enough readers to support a truly handsome, fantastically high-quality fantasy fiction magazine\"), ma che tali lettori \"non c'erano\".\nCritica.\nSecondo lo storico della fantascienza Donald H. Tuck, \"Beyond\" ha pubblicato del buon materiale, con opere di autori ben noti, e la rivista \u00e8 spesso citata come il successore della rivista \"Unknown\". James Gunn ha definito \"Beyond\" come la miglior rivista fantasy nata negli anni cinquanta. Non tutti pensano che la rivista abbia avuto successo nell'emulare \"Unknown\": P. Schuyler Miller, nella recensione di un'antologia di storie tratte da \"Beyond\", ha scritto che le storie di \"Beyond\" sono troppo autoconsapevoli e le migliori sono quelle che non tentano di essere come quelle di \"Unknown\".\nLo storico della fantascienza Michael Ashley ha descritto \"Beyond\" come una rivista che tentava di pubblicare storie di alta qualit\u00e0 accessibili a tutti i lettori, riuscendo ad aver pi\u00f9 successo di \"Fantastic Science Fiction\" grazie a Gold, che \"aveva una visione pi\u00f9 chiara ed era pi\u00f9 determinato ad ottenerla\" (\"[Gold] had a clearer vision and was more determined [...] to achieve it\").\nDiverse storie, significative o successivamente ristampate diverse volte, sono state pubblicate per la prima volta su \"Beyond Fantasy Fiction\":\nNel 2004, due di questi racconti sono stati candidati ai Retro Hugo, sezione dei premi Hugo destinata ad opere uscite 50 anni prima (in anni in cui i premi Hugo ordinari non sono stati assegnati): \"...e la mia paura \u00e8 grande\" \u00e8 arrivata terza nella categoria per il miglior romanzo breve, mentre \"Il muro intorno al mondo\" \u00e8 arrivato quinto nella categoria per il miglior racconto.\nDettagli bibliografici.\nL'editore della rivista era la Galaxy Publishing Corporation, con sede a New York. La rivista era intitolata \"Beyond Fantasy Fiction\" sulla testata; tuttavia, nel nono numero il titolo sulla copertina, sul dorso e nell'indice era solo \"Beyond Fiction\", mentre nel decimo copertina e dorso presentavano \"Beyond Fiction\", mentre nell'indice era presente il titolo completo, \"Beyond Fantasy Fiction\". Questo ha fatto s\u00ec che a volte venga indicato che la rivista ha cambiato titolo per gli ultimi due numeri.\nLa rivista era pubblicata in formato digest, su due colonne. Il prezzo era di 35 centesimi; i primi sette numeri avevano 160 pagine, mentre gli ultimi tre solo 128. La rivista era pubblicata ogni due mesi; gli ultimi due numeri non hanno l'indicazione di mese e anno, ma vengono catalogati come \"novembre 1954\" e \"gennaio 1955\", corrispondenti alle date del copyright. I primi sei numeri costituiscono il volume 1, mentre gli altri il volume 2.\nUn'edizione britannica della rivista fu pubblicata per quattro numeri, bimestralmente, tra il novembre 1953 e il maggio 1954; essa ripresentava i primi quattro numeri dell'edizione statunitense, con alcuni tagli.\nNel 1963, quasi dieci anni dopo la cessazione delle pubblicazioni, nove storie furono ripubblicate in un'antologia, intitolata \"Beyond\", edita da Berkley Books."}
{"id": "5472561", "revid": "1522738", "url": "https://it.wikipedia.org/wiki?curid=5472561", "title": "Cucina birmana", "text": "La cucina birmana (\u1019\u103c\u1014\u103a\u1019\u102c\u1037 \u1021\u1005\u102c\u1038\u1021\u1005\u102c) raccoglie tutti i piatti delle regioni dell'attuale Birmania, la sua grande variet\u00e0 \u00e8 dovuta al contributo delle numerose minoranze etniche presenti, i birmani sono il gruppo predominante, ma anche altre etnie, fra cui quella dei Chin contribuiscono con le loro specialit\u00e0. Grazie alla posizione geografica, la cucina \u00e8 stata influenzata dalla cucina cinese, indiana e tailandese. \u00c8 una cucina bilanciata che mescola sapientemente l\u2019aspro, il salato, l\u2019amaro e il (poco) piccante\nLa cucina birmana \u00e8 caratterizzata dall'uso frequente di prodotti ittici come la salsa di pesce fermentata chiamata ngapi, una pasta a base di pesce e/o gamberetti, seccati, sminuzzati, salati e lasciati maturare al sole fino a ottenere un prodotto dal sapore estremamente forte, molto comune anche negli altri paesi dell'Asia orientale o all'antico \"garum\", noto all'epoca dei Latini.\nI piatti a base di pesce sono molto diffusi nelle citt\u00e0 di mare come Sittwe, Kyaukpyu, Mawlamyaing (ex Moulmein), Mergui (Myeik) e Dawei, mentre la carne e il pollame sono pi\u00f9 consumati nell'entroterra come a Mandalay.\nIl pesce fresco e i gamberi sono cucinati in diversi modi: freschi, salati, salati ed essiccati, fermentati e pressati o in una pasta salata.\nVi \u00e8 anche una grande variet\u00e0 di insalate (thoke): con patate, zenzero, pomodoro, spaghetti di riso o di grano e vermicelli, combava, foglie di t\u00e8 in salamoia, lahpet.\nProverbio.\nUn detto popolare birmano riassume i piatti preferiti da questo popolo."}
{"id": "5472565", "revid": "212348", "url": "https://it.wikipedia.org/wiki?curid=5472565", "title": "Beyond Fantasy", "text": ""}
{"id": "5472567", "revid": "767487", "url": "https://it.wikipedia.org/wiki?curid=5472567", "title": "His Fight", "text": "His Fight \u00e8 un cortometraggio muto del 1914 diretto da Colin Campbell.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi l'11 luglio 1914."}
{"id": "5472573", "revid": "212348", "url": "https://it.wikipedia.org/wiki?curid=5472573", "title": "Spartiati", "text": "Gli Spartiati () o H\u00f3moioi () erano i diretti discendenti dei dori e cittadini di diritto, i quali governavano la citt\u00e0 prendendo parte all'ap\u00e8lla. Fin da giovani gli Spartiati venivano addestrati alla battaglia tramite l'agogh\u00e9 e sottoposti a sfide estenuanti per addestrarli al loro mestiere di guerrieri senza paura. In battaglia avevano la fama di essere i migliori soldati dell'antica Grecia: la forza dei suoi opliti permise a Sparta di ottenere l'egemonia in Grecia per gran parte del periodo classico. Altre citt\u00e0-stato erano riluttanti ad attaccare Sparta, anche se essa poteva contare su appena 8000 Spartiati durante l'apice della sua posizione dominante, tale era la reputazione dei suoi soldati.\nStruttura della societ\u00e0 spartana.\nLa societ\u00e0 spartana nel periodo classico era rigidamente divisa in caste diverse, ognuna con compiti e privilegi assegnati. La pi\u00f9 piccola di queste, con la maggior parte del potere e la libert\u00e0, era l'\u00e9lite spartiata. Essi erano esenti dal lavoro manuale, e controllavano il governo dello Stato. Dagli Spartiati ci si aspettava che si preparassero costantemente al conflitto militare. Sotto gli Spartiati c'erano i perieci, letteralmente \"abitanti in giro\", abitanti di citt\u00e0 periferiche che effettuavano la maggior parte del commercio nella citt\u00e0, dal momento che agli Spartiati era vietato esercitare un'attivit\u00e0 commerciale. Proseguendo lungo la scala c'erano gli iloti, popolazioni schiavizzate legate alla terra e sulle quali lo Stato spartano rivendicava la propriet\u00e0. Alla fine del V secolo a.C. emerse una nuova classe, i neodamodi (\"nuovi abitanti\"): sembra che fosse composta da iloti liberati. Inoltre, c'erano gli \"hypomeiones\" (inferiori), uomini che erano probabilmente Spartiati che avevano perso il rango sociale.\nOrigini del sistema spartano.\nSecondo i classici resoconti, la costituzione spartana era il prodotto di un grande legislatore, Licurgo. Si dice che sia stata scritta nel tardo periodo arcaico, molto probabilmente nel decennio del 770 a.C., \u00e8 per\u00f2 impossibile determinare se Licurgo fosse una figura storica reale. \u00c8 chiaro, tuttavia, che a un certo punto in et\u00e0 arcaica il modello di societ\u00e0 spartana venne modificato da un sistema monarchico a un'aristocrazia della classe dei guerrieri d'\u00e9lite. Questo cambiamento \u00e8 probabile che sia stato in qualche modo collegato al passaggio dal Medioevo ellenico, in cui i nobili erano la forza dominante, alla guerra degli opliti del periodo classico. Intorno al tempo di questo cambiamento di sistema, Sparta intraprese la conquista del vicino stato di Messenia. Questa acquisizione di un grosso pezzo di territorio e una grande popolazione conquistata sembra avere sia fornito la base per il sistema di schiavit\u00f9 e resa necessaria l'esistenza di una grande forza militare per mantenere i Messeni, potenzialmente ribelli, sotto il loro controllo. Gli Spartiati divennero cos\u00ec una classe dirigente inserita permanentemente, che viveva fuori dal lavoro degli iloti e preveniva la ribellione attraverso una costante vigilanza.\nStile di vita delle classi spartane.\nDurante il VI e V secolo a.C., il sistema spartano era al suo apice. Nel 555 a.C., Sparta sconfisse Tegea e la costrinse a diventare sua alleata. Intorno al 544 a.C., Sparta sconfisse Argo, affermandosi come il potere preponderante nel Peloponneso. Per oltre 150 anni, Sparta divenne la potenza terrestre predominante della Grecia, con gli opliti Spartiati come nucleo del suo esercito.\nPer mantenere il sistema sociale della citt\u00e0, era necessario avere una forza pronta a opporsi a qualsiasi sollevazione degli iloti (un evento che si verific\u00f2 pi\u00f9 volte nel periodo classico). Al fine di garantire la loro preparazione militare, i giovani Spartiati, venivano iscritti all'addestramento militare (agogh\u00e9) a partire dall'et\u00e0 di sette anni e fino a quella di trenta (l'et\u00e0 della piena cittadinanza). Da quella et\u00e0 fino a quando diventavano troppo vecchi per combattere, vivevano nelle loro caserme, visitando le loro famiglie (e pi\u00f9 tardi, le loro mogli) solo quando potevano lasciare. Le donne Spartiati, comunque, dovevano rimanere atleticamente in forma, dato che gli Spartani credevano che i genitori forti e sani avrebbero prodotto bambini forti e sani. Gli Spartiati erano tenuti ad aderire ad un ideale di valor militare, esemplificato dalle poesie di Tirteo, che elogi\u00f2 gli uomini caduti in battaglia e gett\u00f2 disprezzo su coloro che erano fuggiti.\nAd ogni maschio Spartiate veniva assegnato un appezzamento di terreno, con gli iloti necessari per lavorarlo. Questa era la fonte del suo reddito, dal momento che non era autorizzato a lavorare o a gestire un commercio. L'utilizzo principale di questo reddito \u00e8 stato quello di pagare le quote dei banchetti ai quali tutti gli Spartiati dovevano partecipare. Qualsiasi Spartiate che non era in grado di pagare questi contributi veniva retrocesso alla classe inferiore.\nPoliticamente, i maschi Spartiati componevano l'esercito, l'organismo che eleggeva gli Efori, i pi\u00f9 potenti magistrati di Sparta dopo i re. Gli Spartiati erano anche la fonte della Krypteia, una sorta di polizia segreta che, attraverso misure quali l'assassinio e il rapimento, cercava di evitare la ribellione tra gli iloti.\nDeclino.\nTra la fine V e l'inizio del IV secolo a.C., la classe Spartiate gradualmente and\u00f2 scemando, insieme al valore militare degli Spartani. C'erano diverse ragioni per questo declino. Prima c'era attrito per le guerre sempre pi\u00f9 frequenti che Sparta in cui si trovava coinvolta dalla met\u00e0 del V secolo a.C. Poich\u00e9 gli Spartiati erano tenuti a sposarsi in ritardo, i tassi di natalit\u00e0 erano bassi, ed era difficile sostituire le perdite della classe. Ad esacerbare questo problema, \u00e8 possibile che si fosse abbassato lo status di Spartiate per una serie di motivi; la codardia in battaglia era comune, cos\u00ec come l'incapacit\u00e0 di pagare l'adesione al Sissizi. L'incapacit\u00e0 di pagare divenne un problema sempre pi\u00f9 grave e l'attivit\u00e0 commerciale inizi\u00f2 a svilupparsi a Sparta, dal momento che alcuni Spartiati avrebbero venduto la terra da cui avrebbero dovuto ricavare i loro guadagni. Dal momento che la costituzione non comprendeva disposizioni per la promozione dello status di Spartiate, il numero di essi and\u00f2 gradualmente diminuendo nel periodo classico.\nEntro la met\u00e0 del IV secolo a.C., il numero di Spartiati era gravemente ridotto, anche se Sparta continuava a dominare su gran parte della Grecia. Infine, alla battaglia di Leuttra (371 a.C.), un esercito tebano sconfisse una forza spartana, sconfiggendo 400 Spartiati scombinando il potere militare spartano. Nel 370 a.C., la Messenia venne liberata da un esercito di Tebe, distruggendo le basi del sistema sociale spartano. Lo stato spartano non recuper\u00f2 mai pi\u00f9 il suo antico potere, e l'esercito spartano, dal tardi III secolo a.C., non fu particolarmente superiore agli altri eserciti opliti della Grecia."}
{"id": "5472592", "revid": "76963", "url": "https://it.wikipedia.org/wiki?curid=5472592", "title": "Ben Woolf", "text": "Biografia.\nBen Woolf era affetto da nanismo ed era alto 1,34 metri. \u00c8 morto all'et\u00e0 di 34 anni dopo essere stato urtato dallo specchietto di un'auto. "}
{"id": "5472595", "revid": "765341", "url": "https://it.wikipedia.org/wiki?curid=5472595", "title": "Ibn Shahrashub", "text": "Biografia.\nPi\u00f9 noto con il \"nasab\" di Ibn Shahr\u0101sh\u016bb (Farsi \u0625\u0628\u0646 \u0634\u0647\u0631\u0622\u0634\u0648\u0628), e per il \"laqab\" di \"Rash\u012bd al-D\u012bn\" (Ben guidato della religione) e di \"\u02bfIzz al-D\u012bn\" (Potenza della Religione), fu uno studioso sciita imamita di \"fiqh\" e di \"\u1e25ad\u012bth\", vissuto tra il V e il VI secolo. Fu autore di vari scritti, quali l\"'al-Man\u0101qib \u0100l Ab\u012b \u1e6c\u0101lib\" e le \"Ma\u02bf\u0101lim al-\u02bfulam\u0101\u02be\".\nStudi\u00f2 sotto la guida tra gli altri di Fatt\u0101l N\u012bsh\u0101b\u016br\u012b, dello \"Shaykh\" al-\u1e6cabars\u012b, di Ab\u016b Man\u1e63\u016br al-\u1e6cabars\u012b, di Ab\u016b l-Fut\u016b\u1e25 R\u0101z\u012b e di Qu\u1e6db al-D\u012bn R\u0101wand\u012b. Tra i suoi discepoli figurano il mistico Ibn Zuhra e Yahya ibn Bitriq.\nOrigini.\nIbn Shahr\u0101sh\u016bb nacque nel 1095 o 1096, si ipotizza (a causa della sua \"nisba\") in un villaggio di nome S\u0101r\u012b, in Mazandaran (attuale Provincia dell'Iran). Esistono altre fonti che per\u00f2 parlano di Baghdad.\nOper\u00f2 comunque nella capitale abbaside, recandosi poi anche ad Hilla nel 1172 e ad Aleppo nel 1178.\nIbn Shahr\u0101sh\u016bb fu particolarmente apprezzato dall'ambiente sciita ma non mancarono anche sunniti che espressero la loro stima per lui e i suoi contributi. \u00c8 il caso di \u1e62al\u0101\u1e25 al-D\u012bn \u1e62afad\u012b, che scrisse: "}
{"id": "5472596", "revid": "287204", "url": "https://it.wikipedia.org/wiki?curid=5472596", "title": "Andy Gray (produttore discografico)", "text": "Biografia.\nProprietario di uno studio di registrazione sull'isola di Wight (Inghilterra), ha lavorato sia alle colonne sonore di numerosi telefilm, spot pubblicitari e film per la TV che agli album di artisti musicali britannici come Enter Shikari, Hard-Fi, Gary Numan e Paul Oakenfold.\nHa composto e prodotto le colonne sonore dei film \"La vendetta di Carter\" (2000), \"Riders - Amici per la morte\" (2002), \"Timecop 2\" (2003), \"\" (2011) e \"Rapid Intervention\" (2013)."}
{"id": "5472599", "revid": "304744", "url": "https://it.wikipedia.org/wiki?curid=5472599", "title": "Wagner (film)", "text": ""}
{"id": "5472600", "revid": "767487", "url": "https://it.wikipedia.org/wiki?curid=5472600", "title": "Polishing Up", "text": "Polishing Up \u00e8 un cortometraggio muto del 1914 diretto da George D. Baker che ne firm\u00f2 anche la sceneggiatura tratta da una storia di James Oliver Curwood. I due attori protagonisti, John Bunny e Flora Finch, formarono all'epoca una celebre coppia comica.\nTrama.\nMentre la moglie \u00e8 in vacanza, il marito decide di approfittarne e, insieme a due ragazze, si reca in un albergo. Il poverino ignora per\u00f2 che la propria dolce met\u00e0 alloggia proprio nello stesso hotel.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 14 agosto 1914."}
{"id": "5472613", "revid": "599013", "url": "https://it.wikipedia.org/wiki?curid=5472613", "title": "Katy Dunne", "text": "Biografia.\nVincitrice di sei titoli nel singolare e otto titoli nel doppio nel circuito ITF, il 1\u00ba dicembre 2014 ha raggiunto la sua migliore posizione nel singolare WTA piazzandosi 299\u00ba. Il 17 novembre 2014 ha raggiunto il miglior piazzamento mondiale nel doppio alla posizione n\u00ba 425.\nKaty ha debuttato nel tabellone principale in un torneo WTA all'Aegon Classic 2014. Dopo aver sconfitto nelle qualificazioni le teste di serie nr 10 e 2, rispettivamente Aliz\u00e9 Lim e T\u00edmea Babos, si \u00e8 trovata al primo turno a confronto con la numero 44 Camila Giorgi, ma \u00e8 stata costretta al ritiro per un infortunio all'anca dopo soli 3 game del terzo set.\nKaty ha ricevuto successivamente una wild card per competere al torneo di Wimbledon qualificandosi per il terzo anno consecutivo, ma ha poi perso al primo turno in set secchi da Tamira Paszek."}
{"id": "5472616", "revid": "767487", "url": "https://it.wikipedia.org/wiki?curid=5472616", "title": "Four Minutes Late", "text": "Four Minutes Late \u00e8 un cortometraggio muto del 1914 diretto da Francis J. Grandon.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 3 ottobre 1914."}
{"id": "5472618", "revid": "709829", "url": "https://it.wikipedia.org/wiki?curid=5472618", "title": "Amanda Carreras", "text": "Biografia.\nVincitrice di cinque titoli nel singolare e sette titoli nel doppio nel circuito ITF, il 4 novembre 2013 ha raggiunto la sua migliore posizione nel singolare WTA piazzandosi 306\u00ba. Il 17 maggio 2010 ha raggiunto il miglior piazzamento mondiale nel doppio alla posizione n\u00ba 372.\nIl 24 luglio 2012, Amanda ha portato la fiamma olimpica a Ealing, pur non essendo stata inserita nei tabelloni dell'evento.\nAttualmente vive in Spagna, a Barcellona."}
{"id": "5472621", "revid": "767487", "url": "https://it.wikipedia.org/wiki?curid=5472621", "title": "The Soul Mate", "text": "The Soul Mate \u00e8 un cortometraggio muto del 1914 diretto da Francis J. Grandon. Prodotto dalla Selig, aveva come interpreti Charles Wheelock, Barney Furey, Pauline Sain, Lafayette McKee.\nTrama.\nSally, una bella e ingenua lavandaia, \u00e8 facile preda di un chiromante ciarlatano che le annuncia che la sua \"anima gemella\" \u00e8 legata al colore viola. Pur se innamorata di Dan Maguire, l'autista della ditta, Sally si rende conto che lui \u00e8 troppo affezionato al rosso, cosa che a lei provoca grande dispiacere. Un giorno, in lavanderia arrivano delle camicie quasi tutte di colore viola. Lei, allora, decide di mandare un messaggio al proprietario di quelle camicie e, su un polsino, gli scrive di sentire in lui la sua \"anima gemella\". Le camicie appartengono a Gordon West, un giovane del bel mondo. Uno dei suoi conoscenti vede la scritta, rintraccia l'autrice del messaggio e, spacciandosi per essere lui la sua \"anima gemella\", la invita a incontrarlo nel parco. Sally \u00e8 stupita e arrabbiata scoprendo che il giovanotto ha nei suoi riguardi delle intenzioni molto poco onorevoli. Cos\u00ec, la volta seguente, nasconde tra le camicie pulite un biglietto dove chiede a West di non importunarla pi\u00f9. West trova il biglietto, trova il mascalzone che si \u00e8 fatto passare per lui, lo punisce severamente e poi si reca alla lavanderia dove insegna a Sally cosa siano le \"anime gemelle\". Riportata alla ragione, Sally gli presenta Dan che, per l'occasione, sfoggia una bella cravatta rosso fuoco.\nProduzione.\nIl film fu prodotto dalla Selig Polyscope Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 12 dicembre 1914."}
{"id": "5472632", "revid": "110157", "url": "https://it.wikipedia.org/wiki?curid=5472632", "title": "Stills", "text": "Stills \u00e8 un album di Stephen Stills, pubblicato dalla Columbia Records nel giugno del 1975."}
{"id": "5472638", "revid": "599013", "url": "https://it.wikipedia.org/wiki?curid=5472638", "title": "Harriet Dart", "text": "Biografia.\nVincitrice di un titolo nel singolare e quattro titoli nel doppio nel circuito ITF, l' 8\u00ba novembre 2021 ha raggiunto la sua migliore posizione nel singolare WTA piazzandosi 120\u00ba. L' 8 aprile 2019 ha raggiunto il miglior piazzamento mondiale nel doppio alla posizione n\u00ba 92."}
{"id": "5472639", "revid": "46480", "url": "https://it.wikipedia.org/wiki?curid=5472639", "title": "Perieci", "text": "I Peri\u00e8ci (: il nome derivava da \"\u03c0\u03b5\u03c1\u03af\", \"per\u00ed\", \"attorno\" e , \"\u00f4ikos\", \"abitazione\") erano i membri di un gruppo autonomo di persone libere, ma non cittadini, che abitavano i territori intorno a Sparta, sulle spiagge e sulle alte terre della Laconia, in particolare sui promontori Tenaro e Malea. Le fonti antiche non chiariscono il loro ruolo all'interno della societ\u00e0 spartana: vari studiosi hanno ipotizzato che si occupassero del commercio con altre citt\u00e0, oppure della pesca e dell'agricoltura o dell'estrazione e della lavorazione dei minerali.\nOrigini.\nQuando i Dori invasero la Laconia, gli Achei che vi abitavano divennero Iloti. Tra i Dori che si stabilirono nella regione c'erano cinque diversi gruppi: gli Spartani divennero la pi\u00f9 potente di queste cinque colonie e sconfissero gli altri; questi altri divennero i Perieci.\nC'\u00e8 un'altra teoria: che si erano stabiliti a Sparta, essendo cos\u00ec dei coloni; tuttavia, la Messenia fu un'eccezione a questa teoria, e divenne difficile nel corso del tempo credere che Sparta avrebbe potuto trovare centinaia di villaggi di Perieci.\nStatus.\nSotto il dominio di Sparta, i Perieci appartenevano allo Stato spartano, ma non erano cittadini a pieno titolo; lo status sociale loro riservato \u00e8 paragonabile a quello degli Sciriti. Avevano il diritto di possedere terre e facevano parte dell'esercito come opliti e della marina come \"epibastes\"; tuttavia non potevano partecipare alle decisioni politiche, probabilmente erano soggetti a tassazione speciale e non potevano sposare uomini o donne spartane, per questo sono stati definiti \"cittadini di seconda classe\". Secondo Isocrate potevano essere messi a morte dagli efori anche senza un processo, ma quest'affermazione \u00e8 stata messa in dubbio. Se il loro stato libero non fu oggetto di polemiche, la situazione non era chiara circa la natura esatta del loro status di soggetto all'interno di Sparta contro lo status di citt\u00e0 alleate e degli stranieri. Allo stesso modo, la loro organizzazione politica e sociale era piuttosto scarsa.\nLe loro citt\u00e0, le perioik\u00eds (\u03c0\u03b5\u03c1\u03b9\u03bf\u03b9\u03ba\u03af\u03c2), avevano autonomia politica ma erano soggette a Sparta in materia di politica estera; erano considerate delle \"poleis\", come attestano Erodoto, Senofonte e Tucidide. Si pu\u00f2 notare che queste \"poleis\" agivano come una sorta di cuscinetto attorno a Sparta, proteggendola da influenze esterne e in qualche misura erano una sorta di mura contro gli iloti, come nel caso di Gythium; prevenivano la loro fuga ed erano un'area di controllo immediato."}
{"id": "5472641", "revid": "767487", "url": "https://it.wikipedia.org/wiki?curid=5472641", "title": "Lying Lips (film 1921)", "text": "Lying Lips \u00e8 un film muto del 1921 diretto da John Griffith Wray con la supervisione di Thomas H. Ince.\nTrama.\nPromessa al ricco William Chase, la giovane aristocratica Nancy Abbott si reca in visita in Canada dove incontra Blair Cornwall, il proprietario di un ranch. Anche se si innamora di Blair, la donna non accetta un futuro pieno di difficolt\u00e0 e riparte per l'Inghilterra. La nave, sulla quale \u00e8 imbarcato anche l'allevatore, viene affondata da una mina e i due si salvano, riuscendo ad aggrapparsi a un pezzo del relitto. Nancy, terrorizzata e convinta di essere in punto di morte, confessa il suo amore. Ma, quando arriva una nave in soccorso, i due amanti si separano. \nIn Inghilterra, Nancy si prepara al matrimonio con il fidanzato. Dopo aver incontrato nuovamente Blair, la giovane donna non riesce a nascondere pi\u00f9 i suoi sentimenti e, giunta all'altare, crolla, dichiarando di amare un altro uomo. I due amanti verranno alla fine riuniti, prima che Nancy si imbarchi alla volta dell'Australia.\nProduzione.\nIl film - girato con il titolo di lavorazione \"The Magic Life\" - fu prodotto dalla Thomas H. Ince Corporation.\nDistribuzione.\nDistribuito dall'Associated Producers Inc., il film usc\u00ec nelle sale cinematografiche statunitensi il 20 gennaio 1921."}
{"id": "5472648", "revid": "599013", "url": "https://it.wikipedia.org/wiki?curid=5472648", "title": "Katie Boulter", "text": "Biografia.\nVincitrice di cinque titoli nel singolare e quattro titoli nel doppio nel circuito ITF, il 18 febbraio 2019 ha raggiunto la sua migliore posizione nel singolare WTA piazzandosi 82\u00ba. Il 31 dicembre 2018 ha raggiunto il miglior piazzamento mondiale nel doppio alla posizione n\u00ba 431.\nKatie \u00e8 stata la numero 10 a livello junior nel marzo 2014. Si allena al \"Lawn Tennis Association's National Tennis Centre\" a Roehampton ed \u00e8 seguita da Jeremy Bates, Nigel Sears e Mark Taylor.\nCarriera.\n2010-2013.\nPartecipa per la prima volta ad un torneo ITF nel 2010 a Loughborough, dove per\u00f2 perde al primo turno di qualificazione. Nel 2011 a Bournemouth riesce a qualificarsi e raggiunge i quarti di finale, perdendo contro Scarlett Werner. Il medesimo risultato lo ottiene anche nel 2012 al torneo ITF di Sutton nel doppio con Harriet Dart e al torneo di Loughborough. Alla fine del 2013 ottiene il primo titolo ITF nel doppio al torneo di Sharm El Sheikh con Justine De Suter.\n2014.\nAd inizio anno al torneo ITF di Nonthaburi raggiunge la finale nel doppio con Xun Fang Ying e al successivo torneo di Nonthaburi si ferma in semifinale nel doppio. A fine aprile, nel singolare, raggiunge la finale al torneo ITF di Sharm El Sheikh, perdendo poi da Amy Bowtell per 7-6(5), 0-6, 6(6)-7. La settimana successiva al torneo ITF di Sharm El Sheikh vince il torneo nel doppio con Nina Stojanovic, mentre in singolare si ferma in finale, perdendo proprio contro la tennista serba. Non si ferma pi\u00f9, al successivo torneo egiziano vince il titolo sia in singolare che nel doppio. A giugno partecipa alle qualificazioni del torneo di Eastbourne, ma perde subito al primo turno e cos\u00ec anche a Wimbledon, dove nel singolare perde al primo turno di qualificazione e nel doppio al secondo turno di qualificazione. In seguito vince il torneo ITF di Imola nel doppio con Katy Dunne, mentre in singolare arriva in semifinale. A fine luglio raggiunge la semifinale al torneo ITF di Les Contamines-Montjoie e al successivo torneo di Nottingham, perde la finale in doppio con Freya Christie. In chiusura d'anno arriva in finale nel singolare al torneo ITF di Phuket, perdendo contro Irina Ramialison e al torneo ITF di Lucknow raggiunge la semifinale nel doppio.\n2015-2016.\nDopo un anno di stop, ritorna in campo a febbraio 2016 al torneo ITF di Glasgow dove arriva in semifinale. La prima finale arriva a met\u00e0 aprile al torneo ITF di Sharm El Sheikh nel doppio, in coppia con Oleksandra Korashvili, mentre la settimana dopo vince il suo secondo titolo ITF nel singolare al torneo egiziano. A giugno tenta la qualificazione ai tornei WTA di Nottingham e Birmingham, ma senza riuscirci e cos\u00ec avviene anche a Wimbledon. Verso la fine dell'anno raggiunge la semifinale al torneo ITF di Redding, perdendo contro Sachia Vickery.\n2017.\nOttiene un primo risultato a marzo al torneo di Mildura, dove perde la finale in singolare contro Viktoria Kuzmova, mentre ad inizio aprile vince il terzo titolo ITF nel singolare a Istanbul. A maggio perde in finale contro Laura Robson il torneo ITF di Kurume. Dopo una semifinale al torneo ITF di Manchester, tenta la qualificazione a Birmingham, ma anche questa volta non riesce nell'impresa. A Wimbledon invece perde al primo turno in entrambi i tabelloni. Prova a qualificarsi anche agli US Open, ma perde all'ultimo turno di qualificazione. A fine anno raggiunge la semifinale al torneo ITF di \u00d3bidos e la settimana dopo sempre a \u00d3bidos perde in finale contro Katie Swan.\n2018.\nL'anno inizia con le qualificazioni al torneo di Auckland, dove perde al secondo turno, mentre agli Australian Open si arrende subito al primo turno. Dopo aver partecipato alla Fed Cup per la Gran Bretagna, a fine marzo partecipa al torneo WTA di Miami, perdendo subito al primo turno. A fine aprile poi vince il suo quarto titolo ITF nel singolare a Obidos e il mese dopo replica al torneo di Fukuoka. Cerca poi la qualificazione al Roland Garros, ma si arrende subito al primo turno. Importante risultato arriva al torneo WTA di Nottingham, dove raggiunge i quarti di finale nel singolare, mentre a Birmingham raggiunge i quarti nel doppio. A fine giugno perde la sua settima finale in un torneo ITF nel singolare a Southsea, contro Kirsten Flipkens. A Wimbledon perde al primo turno nel doppio e al secondo turno in singolare nel doppio misto si ferma al primo turno. A Washington si ferma al secondo turno mentre a Montreal non va oltre il primo turno. Agli US Open non si qualifica e dopo due primi turni a Chicago e Pechino. In chiusura d'anno a Tientsin raggiunge i quarti di finale.\n2019.\nDopo aver partecipato alla Hopman Cup, agli Australian Open perde al secondo turno contro Aryna Sabalenka. In seguito si ferma al primo turno a San Pietroburgo, mentre ad Acapulco raggiunge il secondo turno. Infine contribuisce alla vittoria della Gran Bretagna in Fed Cup."}
